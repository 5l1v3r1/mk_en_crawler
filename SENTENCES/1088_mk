03/12/2007
Околу 40 отсто од Црногорците користат Интернет, објави веб-страницата Интернет ворлд во вторникот (27-ми ноември). 
Веб-страницата објави дека еден од тројца Хрвати користат Интернет, во споредба со еден од пет во Босна и Херцеговина. 
Во Aлбанијa, 15,3 отсто имаат Интернет пристап, додека во Србијa 13,9 отсто користат Интернет.
***
Владата на Maкедонијa во неделата (25-ти ноември) објави дека ќе додели 500 стипендии за 125 најдобри студенти по информатика во земјата во текот на следните четири години. 
Стипендиите се дел од проектот „Македонија, земја на информатичари“.
***
Четиринаесеттиот Меѓународен саем „Клик експоклик“ беше отворен во понеделникот (26-ти ноември) во Tиранa. 
На еднонеделната изложба ќе биде прикажан најновиот телекомуникациски развој на повеќе од 800 албански и странски претпријатија.
***
Владата на <b>Федерацијата на Босна и Херцеговина</b> (ФБиХ) доби 35.000 евра за поддршка на 11 иновациски проекти оваа година, објави во вторникот (27-ми ноември) Министерството за економија на ФБиХ. 
Владата планира да ја зголеми поддршката за иновациите во 2008 година.
***
Научници од Tурција, САД и Јапонија развија нов метод за генерирање радијација од терахерци домен со помош на високотемпературни суперкондуктори. 
Методот на генерирање Т-бранови, предложен од научниците, се заснова на Џозефсониот ефект.
***
Хрватскa е една од деветте земји во светот што произведува вакцини за борба против грипот. 
Производството е во тек во Загребскиот имунолошки центар, кој ќе подготви 80 отсто од вакцините против грип во земјата оваа недела.
***
Водечкиот светски производител на чипови Интел отвори регионални канцеларии во <b>Белград</b>, во вторникот (27-ми ноември). 
Новата канцеларија ќе ги води активностите на претпријатието во Словенија, Хрватска, Босна и Херцеговина, Црна Гора, Македонија и Aлбанијa.
(Разни извори – 26/11/07-03/12/07)
