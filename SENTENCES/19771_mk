21/09/2007
СКОПЈЕ, Македонија -- Претседателот на Воениот комитет на НАТО, генерал Реј Хенолт, во четвртокот (20-ти септември) се состана со началникот на Генералштабот на македонската армија, Мирослав Стојановски. 
Хенолт рече дека Македонија е многу добра кандидатка за членство, но рече дека за нејзиниот влез мора да биде земен предвид напредокот во сите области. 
Тој повика на продолжување на тековните реформи пред самитот на НАТО во април 2008 година во Букурешт. 
В петок делегацијата на Хенолт се очекува да се состане со претседателот Бранко Црвенковски и други официјални претставници.
Во четвртокот Црвенковски се состана со премиерот Никола Груевски, на разговори околу серија итни прашања, како што е исполнувањето на испразнетите амбасадорски места, ситуацијата во Косово и долготрајниот спор со Грција околу името на Македонија. 
И покрај разликите во некои области, двајцата рекоа дека состанокот бил конструктивен. 
(MИA, A1, Maкфакс - 20/09/07)
