25/01/2009
AТИНА, Грција -- Повеќе од 9.000 грчки фармери во саботата (24-ти јануари) ги проширија своите протести против владината земјоделска политика, користејќи трактори за да ги блокираат двата големи погранични премини со Македонија. 
Тоа беше шести ден од протестите, на кои се бара зголемување на владините субвенции и пензиите. 
Фармерите веќе ги блокираа границите со Бугарија и Турција, како и неколку големи патишта низ целата земја, вклучително и националниот автопат Атина-Солун. 
Во еден момент грчките земјоделци, наводно, се обиделе насилно да преминат преку границата со Бугарија и биле задржани од бугарската погранична полиција. 
Во петокот бугарската влада поднесе официјален протест до Грчката амбасада во Софија, велејќи дека блокадата ги крши принципите на ЕУ за слободно патување и трговија.
Во другите вести, демонстрантите се судрија со полициските сили за време на демонстрациите во Атина во саботата, на кои бараа ослободување на луѓето уапсени за време на немирите минатиот месец. 
Околу 150 анархисти излегоа од протестот и почнаа да фрлаат молотови коктели на полицијата. 
Анархистите запалија еден киоск за весници и една автобуска станица и предизвикаа помали штети на четири банки. 
Полицијата одговори со солзавец. 
Протесттие се одржаа во југозападниот град Патрас. 
(AНА-МПA, Eтнос, In.news, ДПА, АФП, МИА, АП, Ројтерс, Софија ечо, БНР - 24/01/09)
