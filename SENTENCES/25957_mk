18/12/2009
AНКАРА, Турција -- Владата ќе ги удвои своите напори за спроведување на реформите со цел проширување на правата на курдското малцинство, и покрај неодамнешните тензии и насилство, рече во четвртокот (17-ти декември) министерот за внатрешни работи Бесир Аталај.
„Ќе ја продолжиме нашата иницијатива решително“, рече Аталај на прес-конференција.
„Мерките се претежно поврзани со формирањето независна комисија за спречување на дискриминационите дејства и насилството од страна на безбедносните сили“, објасни тој.
Минатата недела Уставниот суд одлучи да ја забрани единствената прокурдска партија во парламентот, Партијата за демократско општество, заради нејзините врски со терористичката Курдистанска работничка партија (ПКК).
Оваа одлука предизвика серија, на моменти, насилни протести во југоисточниот дел каде што доминира курдското население и во Истанбул.
(AФП, Ксинхуа - 17/12/09)
