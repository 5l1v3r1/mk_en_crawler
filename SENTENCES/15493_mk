24/08/2006
САРАЕВО, Босна и Херцеговина (БиХ) -- Американскиот амбасадор во БиХ, Даглас Мекелхани, во средата (23-ти август) ги повика сите гласачи да учествуваат на општите избори на 1-ви октомври, истакнувајќи дека големиот одѕив ќе биде главен фактор за успех. 
Мекелхани за новинарите изјави дека изборите може да донесат големи промени во БиХ и да придонесат за нејзиниот демократски развој.
Во другите вести од средата, високиот претставник Кристијан Шварц-Шилинг ги наведе организираниот криминал, корупцијата и порозните граници за најголеми безбедносни предизвици со кои се соочува БиХ, за време на посетата на седиштето на Државната агенција за истраги и заштита во Сараево. 
Шварц-Шилинг истакна дека БиХ мора да го зајакне капацитетот за одговор на воените злосторства, меѓународниот тероризам и нелегалната миграција. 
(Дневни аваз - 24/08/06; РТРС, Срна, ПБС БиХ, извори на ОХР - 23/08/06)
