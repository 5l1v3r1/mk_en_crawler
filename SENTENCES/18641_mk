08/06/2007
AНКАРА, Турција -- Началникот на Генералштабот, Јашар Бујуканит, жестоко реагираше на извештајот на АП според кој турската армија влегла во северен Ирак, велејќи им на новинарите во четвртокот (7-ми јуни) дека армијата не е „безобѕирен хулиган“. 
Тој, исто така, истакна дека каква било прекугранична операција бара одобрување од владата. 
Воените команданти потврдија само дека безбедносните мерки се засилени со цел да се спречат терористите од Курдистанската работничка партија (ПКК) да се инфилтрираат во источна Турција од северен Ирак. 
Три привремени безбедносни зони се формирани во близина на границата, во провинциите Хакари, Сирнак и Сиирт.
Во Сиирт, бомба на патот, најверојатно детонирана од персонал на ПКК, уби тројца турски војници, неколку часа по воведувањето на безбедносна зона. 
Повредени се и шестмина други. 
(Милијет, Ватан, Хуријет, Јени Сафак, Чумхуријет - 08/06/07; НТВ, АФП, АП, Ројтерс - 07/06/07)
