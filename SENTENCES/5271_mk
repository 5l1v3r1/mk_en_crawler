24/03/2010
Од Ерол Измирли за Southeast European Times во Истанбул – 24/03/10
Турската група Манга ќе се натпреварува на евровизискиот натпревар на 29-ти мај во Осло, со нејзината нова песна "Можеме да бидеме исти". 
Групата се надева дека ќе оди по стапките на Сертаб Еренер, која победи на натпреварот во 2003 година, со нејзината песна „Сé што можам“.
„Ќе одиме таму да победиме“, рече пејачот Ферман Акгул. 
„Нашата цел е да ја претставиме нашата група, нашата музика и нашата држава на најсоодветен можен начин.“
Тапанарот Озгур Чан Онеј рече дека натпреварот ја инспирирал групата да пишува нови песни -- песни кои тој рече дека се нестрпливи да ги споделат со светот.
Групата и досега победувала. 
Минатата година Манга ја освои наградата за најдобар турски изведувач на мрежата МТВ Турција и ја освои наградата за Најдобар европски изведувач од мрежите на МТВ Европа, на Европските музички награди на МТВ за 2009 година.
Групата за првпат ја изведе „Можеме да бидеме исти“ во студиото на Турската радиотелевизија (ТРТ) во Истанбул на 3-ти март. 
Песната беше добро примена од критичарите, кои ги истакнаа традиционалните турски мотиви.
„Ја избравме Манга бидејќи доби највеќе гласови на националното гласање“, рече генералниот директор на ТРТ, Ибрахим Сахин. 
„Се надевам дека Манга ќе биде победник со оваа песна.“
Изборот доби широка поддршка од обожавателите на групата. 
Победата резултираше со отворање нова страница на „Фејсбук“ за Манга-Евровизија, заедно со страниците на обожавателите на другите социјални интернет мрежи. 
Обожавателите се нивни следбеници, кои негуваат нешто како Манга-манија.
„Ние сигурно ќе победиме на натпреварот. 
Ве сакам многу Манга“, напиша Хазал Демиртас (20) на „Фејсбук“ страницата на групата.
Групата се соочува со мала јазична пречка. 
Групата ќе пее на англиски на натпреварот бидејќи „сакаме сите да ја разберат нашата порака“, рече Акгул. 
„Истиот мотив, истиот инструмент, истата Манга -- само јазикот е поразличен“, рече тој.
Турските граѓани кои живеат во странство веќе почнаа да се организираат за системот на телефонско гласање.
Јешим Ѓул напиша: „... 
Манга, дојдете во Канада ве молам!“
