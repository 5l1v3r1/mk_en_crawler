27/08/2010
Хрватската премиерка Јадранка Косор во понеделникот (23-ти август) објави дека владата ќе ги зголеми акцизите за цигарите и безоловниот бензин.
Соопштението уследи по разговорите со коалициските партнери и синдикатите за буџетската ревизија за 2010 година.
Косор, исто така, рече дека нема да има кратење на платите, пензиите и социјалните придонеси.
Владата ја одобри ревизијата и ја проследи до парламентот.
Aлбанската енергетска корпорација (КЕШ) успеа да врати дел од својот долг, објави во средата (25-ти август) директорот на претпријатието Енџел Зеќо.
Тој рече дека КЕШ успеа да го врати долгот во висина од 120 милиони евра, користејќи ги приходите добиени од извозот на енергија минатата пролет.
Сесија на германско-српскиот бизнис совет се одржа во вторникот (24-ти август) во Берлин.
Министерот за екононија, Млаѓан Динкиќ, рече дека по состанокот дека германските претпријатија покажале интерес за енергетскиот, авијацискиот и железничкиот сектор.
Maкедонската влада, претставници на синдикатите и организацијата на работодавачи во средата (25-ти август) потпишаа договор за основање економски и социјален совет.
Истиот ќе има консултативна и советодавна улога во изготвувањето и спроведувањето на владината економска и социјална политика, и ќе ја одржи својта прва седница следната недела.
Националното претпријатие (ЦНАЦН) Навигабле ченалс со седиште во Констанца го дочека реморкерот Кремс, одбележувајќи првата меѓународна товарна шпедитерска линија меѓу Будимпешта и романскиот пристанишен град на Дунав.
Линијата, која ја отвори австриското Хелогистикс холдинг, ќе работи на неделна база, пренесувајќи товар од белградскиот дистрибутивен терминал до Констанца и Будимпешта.
Ерменските претпријатија се подготвени да увезуваат црвено месо за Tурција со цел да помогнат во зголемената побарувачка на земјата и покрај пограничниот спор меѓу Анкара и Ереван.
Предлогот беше даден за време на Индиско-турско-ЦИС бизнис форумот што се одржа во Истанбул во вторникот (24-ти август) и средата.
(Разни извори -- 20/08/10-27/08/10)
