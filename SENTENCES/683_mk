12/08/2005
(Разни извори - 05/08/05 – 12/08/05)
„Бритиш ервејс“, втората по големина авиокомпанија во Европа, објави дека ќе започна со редовно сообраќање до Tиранa на 27-ми март 2006 година. 
Претпријатието планира да реализира по три лета неделно. 
Од најголемите европски авиопревозници само „Аустриан ерлајнс“ и „Алиталиа“ нудат закажани летови до Тирана.
***
Романското Министерство за финансии официјално го објави тендерот за приватизација на романската „Сејвингс бенк“ последната банка во државна сопственост што ќе биде продадена. 
Министерството ќе продаде 75 отсто од банката, но не помалку од 50 отсто плус една акција. 
Заинтересираните купувачи мора да ги поднесат своите писма на намери до 31-ви август.
***
Со пријавена заработувачка од 4,1 милион евра фармацевтскиот производител „Алкалоид“ води на листата на најпрофитабилни македонски претпријатија во првата половина од оваа година, според прелиминарните податоци од Македонската берза. 
Комерцијална банка е следна со 3 милиони евра, по што следи Стопанска банка со 2,6 милиони евра.
***
Надворешниот трговски дефицит на Босна и Херцеговина се зголеми за 5 отсто за период од една година, достигнувајќи 1,9 милијарди евра во периодот јануари-јули, според податоците на централната банка во земјата. 
И покрај тоа што зголемувањето на извозот (за 30,1 отсто за период од една година) ја надмина стапката на раст на увозот (за 12,9 отсто за период од една година) ова не беше доволно за да се намали дефицитот во надворешната трговија.
***
Депозитите на хрватските комерцијални банки се зголеми за 1,1 отсто за период од еден месец, достигнувајќи висина од 17,24 милијарди евра во јуни, како што покажаа прелиминарните податоци објавени во списанието <I>Банкa</I> magazine. 
Депозитите на локалната валута се зголемија за 19,7 отсто, додека депозитите на странската валута се зголемија за 7,6 отсто за период од една година.
***
Индустриското производство во Грција се намали за 2,3 отсто за период од една година во јуни, по сличната стапка на годишното намалување во мај, како што покажаа официјалните податоци. 
Падот главно се должи на намалувањето во производствената индустрија, која забележа пад од 3 отсто за период од една година, како и рударската индустрија и експлоатацијата на камен, кои имаа пад од 8,9 отсто.
***
Индустриското производство во  Mакедонија се зголеми за 15,8 отсто за период од една година во мај, објави владата. 
Зголемувањето е забележано во 17 од вкупно 24 следени подсектори на домашната индустрија, при што најзначајни резултати се постигнати во металопреработувачката индустрија (110,3 отсто) и прехранбената индустрија (13,6 отсто).
***
Австриската „Ерсте банк“ го финализираше купувањето на 83,3 отсто од акциите на српската Новосадска банка за 73,2 милиони евра. 
Договорот за продажбата беше потпишан на 15-ти јули. 
„Ерсте банк“ ги обелодени плановите за купување на останатите 16,7 отсто од оваа српска финансиска институција.
