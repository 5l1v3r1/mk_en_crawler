13/12/2006
ЊУЈОРК, САД -- Косово, најверојатно, ќе биде во фокусот на состанокот на Советот за безбедност на ОН во среда (13-ти декември), на кој шефот на УНМИК, Јоаким Рикер, ќе го претстави својот редовен тримесечен извештај за ситуацијата во покраината.
Шефот на специјалниот координативен центар на српската влада за Косово и Метохија, Санда Рашковиќ-Ивиќ, исто така, ќе има свое обраќање на седницата.
Во вторникот германската канцеларка Ангела Меркел за новинарите во Берлин изјави дека Косово ќе биде главен приоритет кога Германија ќе го преземе ротирачкото претседателство на ЕУ во јануари.
Таа додаде дека Германија ќе се потруди да му помогне на Косово, но, исто така, ќе има за цел да осигури континуиран демократски развој на Србија и регионот.
(РТС, Глас јавности - 13/12/06;
Косова лајв, Танјуг, Бета - 12/12/06)
