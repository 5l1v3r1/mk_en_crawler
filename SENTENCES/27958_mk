23/04/2010
БУКУРЕШТ, Романија -- Уставниот суд во четвртокот (22-ри април) ја отфрли можноста за проширување на функциите на Агенцијата за национален интегритет (АНИ) со итен декрет.
АНИ е клучна институција за борба против корупцијата, надлежна за следење на имотите на високите претставници и идентификување на судирите на интереси.
Минатата недела Уставниот суд донесе одлука дека агенцијата излегла надвор од своите ингеренции како истражно тело и не го почитувала принципот „невин додека не се докаже вината“.
Кога владата објави дека е можно да ги обнови овие ингеренции со итен декрет, Уставниот суд во четвртокот ја отфрли оваа опција како некомпатибилна со неговата одлука.
Претседателот на Европската комисија, Жозе Мануел Баросо, во четвртокот изрази загриженост во врска со можноста од ослабнување на улогата на АНИ.
По разговорите во Брисел со романскиот претседател Трајан Башеску, Баросо рече дека „на агенцијата й треба цврста законска основа за да се загарантира целосната независност и способноста за спроведување соодветни истраги“.
Башеску го увери дека агенцијата ќе може да функционира соодветно.
(Медиафакс, Hotnews.ro, Агерпрес, ЕУопсервер, ДПА - 22/04/10)
