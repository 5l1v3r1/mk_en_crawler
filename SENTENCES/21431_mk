30/10/2008
САРАЕВО, Босна и Херцеговина (БиХ) -- Високиот претставник Мирослав Лајчак во средата (29-ти октомври) рече дека меѓународната заедница мора да ја преиспита својата политика кон БиХ за да може земјата да продолжи со својот процес на интеграција во ЕУ.
Иако БиХ го потпиша Договорот за стабилизација и асоцијација со ЕУ во јуни, не стори ништо да ги исполни своите обврски, рече Лајчак.
Тој рече дека политичките расправии меѓу босанските муслимани, српските и хрватските водачи ги блокираа реформите и го попречија патот на земјата кон ЕУ.
„Процесот ќе биде многу побавен од очекуваното.
Многу време и енергија се потрошени за чекори кои ја пробудија недовербата меѓу ентитетите во [БиХ]“, рече тој.
Тој посебно ги обвини премиерот на Република Српска Милорад Додик и претседателот на претседателството на БиХ Харис Силајџиќ за актуелната ситуација.
Силајџиќ ги засили барањата за укинување на двата ентитета на земјата.
Додик одговори со закана дека ќе одржи референдум за независност.
(РС ТВ, Бета, Танјуг, Б92, АКИ - 29/10/08)
