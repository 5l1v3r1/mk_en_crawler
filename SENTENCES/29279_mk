04/06/2010
СОФИЈА, Бугарија -- Американскиот заменик-секретар, Џејмс Стајнберг, во четвртокот (3-ти јуни) се состана со високи претставници на разговори околу соработката и ангажманот на Бугарија во НАТО. 
По разговорите со премиерот Бојко Борисов, Стајнберг изрази задоволство од партнерството на Бугарија и го пофали придонесот на земјата во мисијата на НАТО во Авганистан. 
Тој, исто така, ги пофали напорите на Софија за спроведување судски и економски реформи, како и нејзината поддршка за евроатланската интеграција на другите земји во регионот. 
Борисов ја потврди евроатланската интеграција на Бугарија, велејќи „честите посети на високи американски претставници и гости ја подвлекуваат американската поддршка за бугарската влада и за нашата бескомпромисна борба против корупцијата и организираниот криминал, како и за нашата намера да се придржуваме на строга фискална дисциплина“. 
Стајнберг беше во Софија една недела по Леон Панета, директор на американската Централна разузнавачка агенција. 
Борисов и Стајнберг, исто така, разговараа за планираниот американски противракетен штит во Европа, како и Стајберг и министерот за надворешни работи, Николај Младенов. 
(ДПА, Новините, Фокус - 03/06/10)
