20/01/2009
БЕЛГРАД, Србија -- Двајца министри кои ги претставуваат етничките малцинства во владата -- министерот за труд, Расим Љајиќ, од Социјалдемократската партија (СДП) и министерот без ресор, Сулејман Игљанин, од Партијата за демократска акција (СДА) -- се судрија околу инцидентот помеѓу поддржувачите на нивните партии во претежно муслиманската област на Нови Пазар. 
За време на судирите изминатиот викенд имаше престрелки од огнено оружје, при што едно лице беше рането. 
СДП вели дека полицијата во Нови Пазар, која е блиска до СДА, чекала премногу долго пред да интервенира. 
Во понеделникот СДП објави дека планира да побара отпуштање на шефовите на полициската станица во Нови Пазар и побара истрага за изјавата што ја издаде канцеларијата на владата за врски со медиумите, во која се поддржува Угљанин. 
СДП соопшти дека ќе побара од претседателот Борис Тадиќ да избере една од партиите која ќе остане во неговата влада. 
(Прес онлајн, Б92, Бета, Танјуг, Фонет, Политика - 19/01/09)
