01/04/2011
ПРИШТИНА, Косово -- Специјалниот претставник на ЕУ во Косово, Питер Фејт, во четвртокот (31-ви март) ги повика сите засегнати страни да ја почитуваат одлуката на Уставниот суд во врска со кршењето на процедурите при изборот на претседател. 
Судот пресуди дека изборот на Беџет Пацоли за претседател бил спротивен на уставот поради немањето кворум и противкандидат. 
Фејт ги повика пратениците од опозицијата да учествуваат на седниците на собранието со цел да не се повторат истите грешки и да се овозможи избор на претседател. 
(Зери, Експрес, Косова Сот - 01/04/11; РТК, Клан Косова - 31/03/11)
