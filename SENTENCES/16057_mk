15/08/2006
САРАЕВО, Босна и Херцеговина (БиХ) -- Сулејман Тихиќ, муслиманскиот член на трипартитното претседателство на БиХ, наводно примил смртна закана од Србите што живеат во САД. 
Канцеларијата на претседателот во понеделникот (14-ти август) соопшти дека испраќачите на писмото, кое било испратено од Чикаго, се заканиле дека ќе го убијат Тихиќ, осудениот за воени злосторства Насер Ориќ и нивните деца. 
Ориќ беше осуден од Трибуналот на ОН поради тоа што не ги спречил злосторствата против Србите во Сребреница, но беше ослободен врз основа на тоа што изречениот затворски рок веќе го одлежал во притвор. 
Безбедносните служби на земјата ја испитуваат заканата. 
(AФП, ПБС БиХ, РТРС - 14/08/06)
