07/09/2009
САРАЕВО, Босна и Херцеговина (БиХ) -- Заменик високиот претставник Рафи Грегоријан во интервју за сараевскиот весник Независне новине во неделата (6-ти септември) рече дека не е постигна напредок во однос на политичката ситуација во БиХ.
Тој предупреди дека шансите БиХ да пристапи во ЕУ и НАТО се мали и дека транзицијата на Канцеларијата на високиот претставник (ОХР) во Канцеларија на специјалниот претставник на ЕУ, најверојатно, ќе биде повторно одложена.
Грегоријан истакна дека решавањето на прашањето на државниот имот мора да биде приоритет за властите и политичарите.
Одлуката за затворање на ОХР треба да ја донесе Советот за спроведување на мирот (ПИК), но само ако земјата исполни пет зацртани цели и два услови.
Политичките директори на Управниот одбор на ПИК ќе се состанат во ноември.
(Независне новине, БХРТ, Pincom.info, РТРС - 06/09/09)
