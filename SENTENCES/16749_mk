08/06/2006
ЊУЈОРК, САД -- Во нејзиниот редовен извештај пред Советот за безбедност на ОН во средата (7-ми јуни), главната обвинителка на ОН, Карла дел Понте, побара да му се даде на Хашкиот трибунал овластување за апсење на шестмина осомничени за воени злосторства, кои сé уште се наоѓаат на слобода.
Таа рече дека Ратко Младиќ, Здравко Толимир, Горан Хаџиќ и Стојан Жупљанин се смета дека се во Србија, додавајќи дека информациите, исто така, ја поврзуваат Србија со случаите на Радован Караџиќ, кој не се знае каде се наоѓа, и Властимир Ѓорѓевиќ, за кој се верува дека се крие во Русија.
Наведувајќи го, како што рече, административниот и политичкиот отпор за соработка во Србија, таа изрази сомневање во врска со подготвеноста властите да го уапсат Младиќ, велејќи дека тие изгубија драгоцено време во обид да издејствуваат негово доброволно предавање.
Во другите вести, српскиот претседател Борис Тадиќ во четврток ќе присуствува на церемонијалното кревање на српското знаме пред седиштето на ОН во Њујорк.
Потоа тој ќе се состане со генералниот секретар на ОН, Кофи Анан, кој официјално ќе го признае континуитетот на Србија како членка на ОН по раздвојувањето со Црна Гора.
(Данас, Дневни аваз, АП, УПИ, Ројтерс - 08/06/06;
Tанјуг, ПБС, Фокус - 07/06/06)
