12/08/2005
БАЊА ЛУКА, Босна и Херцеговина (БиХ) -- Меѓународниот кривичен трибунал за поранешна Југославија (МКТЈ) донесе одлука за статусот на 39 од вкупно 86 случаи на воени злосторства против Срби, објави во четвртокот (11-ти август) портпаролот на Секретаријатот на МКТЈ за соработка и истражување на воените злосторства за Република Српска.
Според портпаролот, Санда Вукојевиќ, МКТЈ категоризирал 42 лица со ознака „А“ -- што значи дека доказите ги поддржуваат обвинувањата и може да се покрене обвинение.
Судот категоризирал 117 лица со ознака „Б“, што значи дека тие не можат да бидат обвинети врз основа на доказите.
Други 89 поединици се категоризирани со ознака „Ц“, што значи дека се потребни дополнителни докази за поддршка на потенцијалните обвиненија.
Вукојевиќ потврди дека сите случаи што не се разгледани од страна на МКТЈ му се предадени на судот во БиХ.
(Независне новине - 12/08/05;
РТРС, НТВ Хајат - 11/08/05)
