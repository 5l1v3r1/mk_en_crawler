03/09/2010
БРИСЕЛ, Белгија -- Аналитичарите велат дека Албанија и Босна и Херцеговина (БиХ) се близу до исполнување на критериумите за визната либерализација, но земјите сé уште се соочуваат со проблеми во деловите на владеењето на законот. 
Прелиминарен извештај на Европската комисија беше претставен во четвртокот (2-ри септември) пред комисија на Европскиот парламент (ЕП). 
Мисијата на експерти која ја посети Албанија во јули заклучи дека се потребни повеќе напори за спроведување на легислативата во борбата против корупцијата и организираниот криминал. 
Конечниот извештај се очекува до средината на септември.
Известувачката на ЕП за визната либерлизација на Западен Балкан, Тања Фајон, побара прашањето да се третира како итно, што беше ветено од Брисел. 
Главните политички групи во ЕП потврдија дека ќе ја поддржат идејата за отцепување во октомври ако ЕК смета дека двете земји ги исполниле критериумите. 
Но, некои пратеници се противат на идејата, стравувајќи дека слободното движење ќе им овозможи на албанските криминалци да продолжат со шверцот во ЕУ. 
Фајон ги увери дека дури и да се укине визниот режим, процесот на набљудување ќе продолжи. 
(Toп ченал, Ора њус, Балкан веб, Топ њус - 02/09/10)
