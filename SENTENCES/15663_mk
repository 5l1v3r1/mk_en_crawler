24/10/2006
ТИРАНА, Албанија -- Премиерот Сали Бериша во понеделникот (23-ти октомври) рече дека неговата земја е подготвена да го зголеми својот придонес во меѓународните мировни мисии, особено онаа во Авганистан.
Тој имаше свое обраќање на регионалната конференција во Тирана, посветена на прашањата на интеграцијата во НАТО.
На дводневниот настан учествуваа парламентарни претставници од земјите на Јадранската повелба -- Албанија, Хрватска и Македонија.
Исто така, началниците на вооружените сили на трите земји-потписнички на Јадранската повелба се состанаа во Плитвице, Хрватска, во понеделникот, при што се согласија за унапредување на воената соработка.
Тие, исто така, искажаа подготвеност за размена на искуства во врска со модернизацијата на армиите со другите земји во регионот.
Исто така во понеделникот, американскиот крстосувач со теледиригирана ракета УСС Анзио пристигна во Тиват, Црна Гора.
Тридневната посета има за цел унапредување на билатералното партнерство и регионалната соработка.
(Aлбански вести, Побједа, Вијести - 24/10/06)
