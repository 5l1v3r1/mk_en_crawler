05/04/2010
САРАЕВО, Босна и Херцеговина (БиХ) -- Гаврило Граховац, кој беше вицепремиер во Федерацијата на Босна и Херцеговина (ФБиХ) и нејзин министер за култура и спорт, поднесе оставка од двете функции во четвртокот (1-ви април). 
Тој, исто така, ја предаде својата оставка од позицијата заменик-претседател на Партијата за БиХ (СБиХ). 
Говорејќи за локалните медиуми, Граховац рече дека се работи за „принципиелни причини“, но не даде други детали. 
Политичките аналитичари велат дека министерот не се согласувал со одлуката на својата партија да гласа против предлог-законот со кој се регулираат платите на државните службеници. 
Предлог-законот би го сменил актуелниот систем, според кој пратениците примаат повисоки плати од министрите. 
(Хина, Радио Слободна Европа, Независне новине - 02/04/10; БХРТ, Фена, ФТВ - 01/04/10)
