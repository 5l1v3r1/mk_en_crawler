08/06/2008
AТИНА, Грција -- Франција и Грција во петокот (6-ти јуни) потпишаа договор за стратешка соработка во безбедноста и одбраната.
Договорот беше потпишан за време на еднодневната официјална посета на францускиот премиер Никола Саркози на Атина.
Грчката влада објави дека „ова партнерство, засновано на политичка солидарност и взаемна поддршка, ќе ја зајакне одбраната во Европа и Атланскиот сојуз“.
Документот повикува на зајакнување на воениот и цивилниот капацитет за справување со кризи.
За време на неговата посета Саркози го одржа својот прв говор пред грчкиот парламент од страна на еден француски претседател во изминативе 25 години.
Тој ја истакна имиграцијата и поддршката на идејата за формирање заеднички „европски пограничен систем“.
Саркози изрази интерес за идејата на Грција за заеднички француско-грчки систем на погранични патроли.
(Катимерини - 07/06/08;
AФП, Експрес, ДПА, АНА-МПА, АП - 06/06/08)
