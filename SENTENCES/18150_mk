15/12/2006
БРИСЕЛ, Белгија -- Хрватскиот премиер Иво Санадер во петокот (15-ти декември) беше во Белгија и учествуваше на самитот на Евопската народна партија (ЕПП) во Меисе. 
Тој, исто така, се состана со претседателот на Европската комисија, Жозе Мануел Баросо, на разговори околу изгледите на Хрватска за членство во ЕУ. 
Во своето обраќање на форумот на ЕПП, Баросо, наводно, рекол дека Хрватска е следната земја која ќе пристапи во ЕУ по Бугарија и Романија. 
Санадер, исто така, остварил разговори со други официјални претставници, вклучувајќи го и словенечкиот колега Јанез Јанша, околу контроверзната одлука на Хрватска за активирање на Еколошката и рибарска заштитена зона во Јадранското Море.
Во другите вести, Апелационата комисија на Трибуналот на ОН за воени злосторства во Хаг во средата го отфрли барањето на Хрватска за статус на „пријател на судот“ во судските процеси против тројца генерали на хрватската армија -- Анте Готовина, Иван Чермак и Младен Маркач. 
Хрватска претходно не успеа да го добие овој статус во судењето на шестмината воени функционери и политичари од босанските Хрвати. 
Судот тогаш донесе одлука дека тоа би било несоодветно и не би било во интерес на правдата. 
(ХИНА, ХРТ - 14/12/06)
