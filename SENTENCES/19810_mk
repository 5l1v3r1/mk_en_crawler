22/08/2007
ХАГ, Холандија -- По завршувањето на летниот прекин со работата, судскиот процес против поранешниот македонски министер за внатрешни работи, Љубе Бошковски, и Јохан Тарчуловски, поранешен припадник на безбедносните сили, продолжи во вторникот (21-ви август).
Тие се обвинети за воени злосторства против етничките Албанци за време на дводневната рација во селото Љуботен во август 2001 година.
Обвинението вклучува убиства, тепање и палење, наводно извршени од страна на полициската единица под команда на Тарчуловски.
Обвинителите велат дека како министер за внатрешни работи, Бошковски имал командна одговорност над полицијата и знаел што ќе се случи, но не ги спречил кривичните дела, не ги испитал соодветно, ниту ги казнил вмешаните во истите.
Тој и Тарчуловски се единствените обвинети за воени злосторства од Македонија.
(Канал 5 ТВ - 22/08/07)
