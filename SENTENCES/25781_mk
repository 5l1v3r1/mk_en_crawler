21/10/2009
ЗАГРЕБ, Хрватскa -- Оливер Кнезовиќ, кој е осомничен дека го убил навивачот на сараевскиот фудбалски клуб претходно овој месец во босанскиот град Широки Бријег, им се предаде на властите во Загреб, потврди полицијата во вторникот (20-ти октомври).
Кнезовиќ се појави во полициската станица во придружба на својот адвокат.
Уапсен за првпат од босанската полиција набргу по убиството на Ведран Пуљиќ, Кнезовиќ успеа да избега од затвор и наводно отишол во Хрватска.
Пуљиќ беше убиен во судирите кои избија откако навивачите на сараевскиот тим пристигнаа во Широки Бријег да го следат натпреварот против локалниот фудбалски клуб.
(ХРТ, Јавно, Јутарњи лист, Нова ТВ - 20/10/09)
