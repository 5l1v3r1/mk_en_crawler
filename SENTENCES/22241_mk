14/04/2008
САРАЕВО, Босна и Херцеговина (БиХ) -- Горниот дом на парламентот в среда (16-ти април) ќе одржи расправа за предлог-законите за полициските реформи, кои се клучни за БиХ да го потпише Договорот за стабилизација и асоцијација (ДСА) со ЕУ. 
Мерките беа одобрени минатата недела со тесно мнозинство од страна на долниот дом. 
Комесарот за проширување на ЕУ, Оли Рен, го поздрави ова, но рече дека сега е важно Домот на народите да ја заврши законската процедура. 
Словенија, која моментно претседава со ЕУ, рече дека откако ќе бидат усвоени законите, ДСА ќе биде потпишан „што е можно поскоро“, при што најчесто споменуван датум е 28-ми април. 
Локалниот печат веќе шпекулира за можниот распоред за влезот на БиХ во ЕУ. 
Според весникот „Дневни аваз“ ако сé се одвива според планираното, БиХ би можела да добие кандидатски статус следната година и да влезе во Унијата во 2014 година. 
(Дневни аваз, Независне новине - 14/04/08; Фена, РТРС - 13/04/08)
