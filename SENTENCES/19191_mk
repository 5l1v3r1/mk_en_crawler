30/01/2008
МОСКВА, Русија -- Во официјалното соопштение објавено во вторникот (29-ти јануари) руското Министерство за надворешни работи ја предупреди ЕУ дека едностраното поставување на полициска и административна мисија во Косово ќе значи кршење на меѓународното право.
Во него се вели дека еден ваков потег бара одобрение од ОН.
„Сфаќаме дека ЕУ сака да одигра поактивна улога во врска со косовското прашање, но тоа е можно само ако овие услови се исполнети“, вели Министерството.
Истото ги повикува ЕУ и ОН да не преземаат никакви еднострани чекори во Косово, кои би создале „деструктивен преседан за меѓународните односи“.
(Блиц - 30/01/08;
РТС, ВОА, СНН - 29/01/08)
