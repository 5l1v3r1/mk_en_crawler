25/03/2010
ПРИШТИНА, Косово -- Претседателот Фатмир Сејдиу во средата (24-ти март) ја одбележа 11-тата годишнина од воената интервенција на НАТО против режимот на Слободан Милошевиќ, опишувајќи го датумот како еден од најважните во косовската историја. 
Воздушните напади на НАТО траеја 78 дена и „ставија крај на систематските намери за етничко чистење и геноцид против граѓаните на Косово“, рече Сејдиу. 
Тој, исто така, го пофали отпорот на расформираната Ослободителна војска на Косово.
Србите во северна Митровица одржаа протести на годишнината. 
Веејќи српски знамиња и извикувајќи слогани против интервенцијата на НАТО и актуелните косовски институции, стотици Срби се собраа во близина на мостот кој ја дели Митровица на северен дел, со претежно српско население и јужен дел, со претежно етничко албанско население. 
(Коха Диторе, Зери - 25/03/10; КЛАН Косова, РТК - 24/03/10)
