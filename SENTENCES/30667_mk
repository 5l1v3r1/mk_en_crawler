13/12/2010
ТИРАНА, Албанија -- Водата конечно се повлече од домовите во Скадар во неделата (12-ти декември), по повеќедневните големи поплави.
Во тек се напорите за утврдување на големината на штетите на темелите и цената на поправките.
Повеќето луѓе се надеваат на надоместок за поправките од страна на владата.
Претседателката на парламентот, Џозефина Топали, ги посети семејствата кои ги поминаа последните неколку денови во засолништа, за да разговара за нивните услови за живот.
Во меѓувреме, опозициската Социјалистичка партија ја обвини владата за минимизирање на целосниот обем на штетите предизвикани од поплавите.
Според партијата, земјоделскиот сектор претрпел штети од околу 71 милион евра.
Поплавите го зафатија регионот кон крајот на изминатиот месец, принудувајќи илјадници луѓе да ги напуштат своите домови и оставајќи илјадници хектари земја под вода.
(Балкан Веб, Топ Ченел, Ора Њуз, Клан, Алсат, Телеграфи - 12/12/10)
