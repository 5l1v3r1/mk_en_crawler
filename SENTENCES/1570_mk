18/10/2010
Ихтима, мала бугарска општина, стана прва во земјата што воведе електонска можност за своите административни услуги. 
Технологијата за проектот беше финансирана преку проектот Подобрување на аминистративните услуги преку развој на е-влада. 
Новиот систем им овозможува на жителите да ја следат работата на локалната администрација онлајн.
***
Tурската покраина Анталија ќе биде домаќин на 16-тиот Светски конгрес на продуктивноста и Европската конференција за продуктивноста од 2-ри до 5-ти ноември. 
Настанот, кој ќе се одржи под покровителство на претседателот Абдула Ѓул, ќе донесе истакнати академици, бизнисмени и експерти од целиот свет на разговори околу последните трендови во производствената наука.
***
Четвртиот Меѓународен конгрес на исламската цивилизација на Балканот беше отворен во четвртокот (14-ти октомври) во Македонската академија на науките и уметностите. 
Тридневниот настан се одржа под покровителство на претседателот Ѓорге Иванов. 
Претходните три конгреси се одржаа во Софија, Тирана и Букурешт.
***
Блогери од регионот се собраа на 9-ти и 10-ти октомври во Нови Сад, Србијa да присуствуваат на конференцијата Блогопен 2010. 
Учесниците разговараа за новите трендови во блогосферата и социјалната мрежа, поврзувањето меѓу социјалните мрежи и бизнисот, заштитата на авторските права, маркетингот и интернетот и други теми.
***
Триесетипеттата изложба на медицина и стоматологија Медидент 2010 се одржа во четвртокот (14-ти октомври) и петокот во Белград. 
Околу 70 странски и домашни изложувачи ги претставија најновите достигнувања во медицината.
***
Новата лабораторија за е-влада беше отворена во четвртокот (14-ти октомври) на Техничкиот универзитет во Софијa. 
Иницијативата има за цел подобрување на образованието на младите истражувачи и идни експерти на е-влада.
(Разни извори -- 11/10/10-18/10/10)
