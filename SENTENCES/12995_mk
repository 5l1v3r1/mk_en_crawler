01/03/2005
БЕЛГРАД, Србија и Црна Гора -- Српскиот премиер Воислав Коштуница во понеделникот (28-ми февруари) за Фајненшл тајмс изјави дека, најверојатно, ќе има нови екстрадиции на осомничени за воени злосторства до крајот на март. 
Неговата изјава уследи по предавањето на поранешниот генерал на армијата на босанските Срби, Радовој Милетиќ, на Хашкиот трибунал. 
Според него неодамнешното предавање на неколкумина осомничени се должи на промената на ставот на јавноста и „зголемената свест“ кај обвинетите дека претставуваат товар за државата. 
Обвинителите на ОН и западните власти се спротивставија на политиката на Коштуница за доброволно предавање и инсистираат на тоа дека Србија треба да започне со апсење на обвинетите. 
(Фајненшл тајмс, Данас - 01/03/05; Taнјуг, Бета, РТРС - 28/02/05)
