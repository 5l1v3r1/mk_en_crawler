09/10/2007
AНКАРА, Турција -- Претседателот Абдула Ѓул, премиерот Реџеп Тајип Ердоган и началникот на Генералштабот, Јашар Бујуканит, во понеделникот (8-ми октомври) ветија дека ќе продолжат со борбата против тероризмот и милитантите на Курдистанската работничка партија (ПКК) и ќе ги интензивираат операциите.
На вонредниот состанок во претседателската палата тројцата официјални претставници разговараа за нападите на ПКК врз турските војници, во кои загинаа најмалку 15 лица од изминатиот викенд.
Според извештаите на локалните медиуми во вторникот, евентуалната прекугранична воена операција во северен Ирак била помеѓу опциите за кои било дискутирано.
Турција и Ирак неодамна потпишаа договор за антитерористичка соработка, чија цел е справување со милитантите на ПКК во северен Ирак, но договорот не дозволува влез на силите на ирачка територија.
(Турски дневни вести, Радикал, Заман, Сабах, Хуријет, Милијет, Гардијан - 09/10/07;
новинска агенција Анадолу, Заман, НТВ, АФП, Ројтерс, Блумберг - 08/10/07)
