11/10/2009
TИРАНА, Албанија -- Илјадници поддржувачи на опозицијата во саботата (10-ти октомври) учествуваа на митингот во Тирана против, како што го опишаа, „местењето“ на општите избори на 28-ми јуни во корист на владејачката Демократска партија на премиерот Сали Бериша.
Еди Рама, водач на најголемата опозициска Социјалистичка партија (СП), ги повика да се потпишат на петицијата со која се бара истрага за изборниот процес.
СП освои 65 места во парламентот од 140 места.
Тие го бојкотираат парламентот, тврдејќи дека нема да се вратат додека не биде отпочната истрага.
(AП, Ројтерс - 10/10/09)
