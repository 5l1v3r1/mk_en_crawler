06/04/2006
АНКАРА, Турција -- Во најновите судири помеѓу турските безбедносни сили и терористите на Курдистанската работничка партија (ПКК) шест лица загинаа, а десетици други се повредени, јавија медиумите во средата (5-ти април). 
Според локалните медиуми, петмина турски војници загинаа во борбите доцна во вторникот во југоисточната провинција Сирнак. 
Други шестмина војници, како и двајца терористи беа повредени. 
Во градот Генц еден полицаец загина, а седум други беа повредени во нападот на ПКК на полициската станица.
Исто така во средата, две лица беа повредени при експлозија на бомба пред локалната канцеларија на владејачката Партија на правдата и развојот во Истанбул, предизвикувајќи значителна штета. 
Никој не ја презеде одговорноста за нападот. 
(AФП - 06/04/06; НТВ, TurkishPress.com, СНН - 05/04/06)
