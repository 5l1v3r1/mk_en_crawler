17/05/2006

Пробите за 51-виот Избор на песна на Евровизија завршија оваа недела во Aтина. 
Натпреварувачите сега се подготвуваат за полуфиналето на 18-ти мај и големото финале на 20-ти мај. 
Домаќини на шоуто, кое се емитува во цела Европа, ќе бидат актерката Марија Менунос и пејачот Сакис Рувас. 
Грчката претставничка Хелена Папаризу и нејзината песна „Мој број еден“ беа први на минатогодишниот натпревар во Киев.
***
Пет копродукции од земјите од Југоисточна Европа се помеѓу деветте европски филмови кои се избрани да добијат финансиска помош од фондот Еуроимиџ на Советот на Европа, кој обезбедува вкупно 2,8 милиони евра оваа година. 
Избраните филмови се: „If the Seed Doesn't Die“ (Романија, Србија и Црна Гора, Aвстрија), "Eve Donus" (Tурција), "Eve Giden Yol" (Турција, Холандија) and "Mamarosh" (Србија и Црна Гора, Германија, Франција, Унгарија).
***
Заедничкиот уметнички проек за видео инсталација на три балкански уметници -- од Бугарија Недко Солаков, од Романија Матеи Бјенару и од Турција Кутлуг Атаман -- започна во домот Канети во Русе, Бугарија на 15-ти мај. 
Изложбата, насловена како „Куба -- Патување против течението“, потоа ќе патува на баржата Негрели по реката Дунав до разни градови во Европа.
***
Германскиот режисер Михаел Балхаус е добитникот на наградата за животно дело на меѓународниот филмски фестивал „Браќа Манаки“. 
Наградата ќе му биде доделена на фестивалот, кој ќе се одржи од 26-ти септември до 1-ви октомври во Битола, Maкедонијa.
***
Aлбанскиот претседател Алфред Мојсиу, му додели Медал на благодарност на англискиот писател, историчар и новинар Ноел Роберт Малком. 
Според Мојсиу, Малком ја добил почеста за неговиот придонес во претставувањето на албанскиот народ во светот.
***
Изложба на дела на македонскиот сликар Илија Пенушлиски беше отворена во палатата Барберини во Рим на 15-ти мај. 
Беа претставени 38 слики создадени во текот на изминатите осум години.
***
Шестиот меѓународен хорски фестивал „Златна вила“, заврши во Приедор, Босна и Херцеговина (БиХ). 
На настанот учествуваа вкупно девет групи од БиХ, Хрватска, Македонија, Србија и Црна Гора и Словенија. 
Оваа година главната награда отиде во рацете на словенечкиот хор „Ново Место“. 
Српското православно пејачко друштво со седиште во Приедор, Вила, ја доби специјалната награда на публиката.
***
Тринаесеттиот актерски фестивал беше отворен во Вуковар, Хрватска, на 13-ти мај. 
Закажани се вкупно 37 претстави на трупи од Хрватска и БиХ, од кои 19 ќе учествуваат во официјалната натпреварувачка програма.
(Разни извори – 10/05/06-17/05/06)
