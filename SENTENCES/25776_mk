21/10/2009
ХАГ, Холандија -- Главниот обвинител на Трибуналот на ОН за воени злосторства, Серж Брамерц, во вторникот (20-ти октомври) рече дека ќе ја оцени соработката на Србија со судот, по неговата посета на земјата на почетокот од следниот месец.
Тој додаде дека проценката ќе биде дел од неговиот редовен извештај до Советот за безбедност на ОН.
Според Брамерц, двајцата преостанати бегалци обвинети за воени злосторства -- Ратко Младиќ и Горан Хаџиќ -- се во Србија и ќе бидат фатени до крајот на мандатот на Трибуналот.
Брамерц, исто така, рече дека судењето на поранешниот водач на босанските Срби Радован Караџиќ може да потрае и три години.
Тој истакна дека повеќе од 400 сведоци ќе сведочат за време на судењето, кое треба да започне в понеделник.
(Бета, Б92, Блиц, Меѓународни Радио Србија - 20/10/09)
