03/06/2008
САРАЕВО, Босна и Херцеговина (БиХ) -- Премиерот Никола Шпириќ во понеделникот (2-ри јуни) се состана со Марек Белка, извршниот секретар на Економската комисија за Европа (УНЕЦЕ) на ОН. 
Белка ја увери БиХ во поддршката на УНЕЦЕ за нејзините заложби за влез во Светската трговска организација (СТО) и понуди помош во подготовките за членството во СТО. 
Белка го пофали претстојното потпишување на Договорот за стабилизација и асоцијација на БиХ со ЕУ. 
Шпириќ, од своја страна, истакна дека макроекономската ситуација во земјата е стабилна и дека странските инвестиции во БиХ минатата година тројно се зголемија. 
(Дневни аваз - 03/06/08; Фена - 02/06/08)
