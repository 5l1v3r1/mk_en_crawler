13/10/2010
Српскиот тенисер Новак Ѓоковиќ победи на Отвореното првенство на Кина во Пекинг во понеделникот (11-ти октомври) по поразот над Дејвид Ферер од Шпанија со 6:2, 6:4.
Ѓоковиќ победи и на минатогодишниот турнир.
Хрватската скокачка во височина Бланка Власиќ беше прогласена за европска атлетичарка за 2010 година од страна на Европската атлетска асоцијација.
Ова е вторпат таа да ја добие наградата од 2007 година.
Власиќ освои злато на овогодинешниот Европски атлетски шамионат во Барселона.
Косовската уметничка галерија е домаќин на изложбата на фотографии на кои се прикажани Aлбанците кои спасувале Евреи за време на Втората светска војна.
Приказната е раскажана низ фотографиите на Норман Гершман, сликани во Косово и Албанија..
Машкиот одбојкарски тим на Србија освои бронза на Светското првенство по победата со 3:1 против домаќинот Италија во неделата (10-ти октомври).
Ова е втор медал за Србија на светскиот натпревар во одбојка за мажи.
Првиот беше сребро во 1998 година кога репрезентацијата изгуби во финалето од Јапонија.
Овогодинешниот фестивал МЕСС беше отворен во петокот (15-ти октомври) во Босна и Херцеговинa.
Меѓународниот театарски настан ја прослави својата 50-та годишнина.
Повеќе од 600 гости и уметници од 14 земји се очекува да учествуваат.
Бугарскиот филм „Источни претстави“, во режија на Камен Калев, ја освои наградата за најдобар филм на 29-тиот фестивал Златна роза во Варна минатата недела.
Калев, исто така, освои награда за најдобар режисер.
Повеќе од 20 филмови, од кои половината премиери, беа прикажани за време на фестивалот.
Романскиот писател Разван Раделску, кипарскиот Mирто Азина Хронидес и македонскиот Гоце Смилевски се меѓу добитниците на овогодинешната Европска награда за литература.
Имињата на 11-те победници беа објавени од страна на Европската комисија во рамките на Саемот на книгата во Франкфурт на 6-ти октомври.
Церемонијата на доделување на наградите ќе се одржи во Брисел на 18-ти ноември.
Истанбулската уметничка галерија е домаќин на изложбата на косовскиот уметник Јакуп Фери, еден од најплодните уметници на Балканот.
„Чекирдек наместо Леблеби“ е првата самостојна изложба на Фери во Истанбул.
Истата опфаќа цртежи, фотографии, хартиени мозаици и видеа, каде што авторот е честопати главен карактер.
Изложбата ќе биде отворена до 30-ти октомври.
(Разни извори -- 06/10/10-13/10/10)
