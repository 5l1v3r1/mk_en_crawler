24/05/2009
ATИНА, Грција -- Повеќе од 1.000 муслимански демонстранти се судрија со полицијата во централна Атина во петокот (22-ри мај), предизвикувајќи хаос на улиците. 
Полицијата употреби солзавец и парализирачки гранати за да ги растера демонстрантите. 
Најмалку 14 лица, седум муслимански имигранти и седум полицајци, беа повредени, додека 46 лица беа уапсени. 
Повеќе од 70 автомобили, десет продавници и една банка беа оштетени. 
Протестите беа предизвикани од полициската инспекција на едно кафуле во четвртокот, кога полицаец, наводно, му го зел Коранот на еден муштерија, му го искинал, го фрлил на подот и го изгазил. 
Полицијата започна истрага за инцидентот.
Во другите вести од саботата, напаѓачи фрлија запаливи бомби во продавница во Атина, која се користи како муслимански центар за молитви за имигрантите, при што беа повредени најмалку три лица. 
Напаѓачите ги искршиле прозорците на продавницата и ја запалиле, соопшти полицијата. 
Полицијата испитува дали подметнатиот пожар е поврзан со муслиманските демонстранти. 
(ДПА, АФП, Ројтерс, ДВ, Катимерини, Мина - 23/05/09; AНА-МПА, Ројтерс - 22/05/09)
