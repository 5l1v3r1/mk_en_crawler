13/11/2009
AНКАРА, Турција -- Морнарички полковник е уапсен за вмешаност во наводен заговор против владејачката Партија на правдата и развојот (АКП).
Полковникот Дурсун Чичек беше уапсен доцна во средата (11-ти ноември) откако беше сослушан од обвинителите во Истанбул.
Неговиот потпис се појави на таен документ со планови за дестабилизација на АКП.
Документот беше објавен во јуни од страна на локален весник.
Чичек беше накратко уапсен на почетокот од јули, врз основа на обвиненијата за членување во нелегална организација и заговор за дискредитација на владата.
Тој ги негира обвинувањата.
Во другите вести, претседателот на Апелациониот суд, Хасан Герчекер, во четвртокот рече дека судот ги испитува наводите дека владата нелегално ги прислушувала телефоните на високи судии и други судски претставници.
Според извештаите на медиумите, Министерството за правда го наредило прислушувањето како дел од истрагата за заговорот за соборување на владата.
(Заман, новинска агенција Анадолу, Хуријет, ДПА, Ројтерс, АП - 12/11/09)
