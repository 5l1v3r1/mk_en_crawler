01/10/2006
САРАЕВО, Босна и Херцеговина (БиХ) -- Луѓето низ цела БиХ се упатија кон избирачките места во неделата (1-ви октомври) за петтите по ред општи избори во земјата од поделбата на поранешна Југославија.
Според анкетите три партии -- опозициските социјалдемократи, центристичката Партија за Босна и Херцеговина и муслиманската националистичка Партија за демократска акција -- уживаа повеќе или помалку исто ниво на поддршка во Федерацијата на БиХ.
Во Република Српска, Српската демократска партија, која беше основана од страна на Радован Караџиќ во 1990-тите, се чини дека ја губи својата популарност, отворајќи го патот за умерените сили, кои сега доминираат во политиката на ентитетот.
Првичните резултати се очекуваат околу полноќ.
(РТРС, ПБС БиХ, Независне новине, Дневни аваз, Pincom.info, АФП, Ројтерс - 01/10/06;
УПИ - 30/09/06)
