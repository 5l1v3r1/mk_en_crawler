27/10/2004
ПРИШТИНА, Косово, Србија и Црна Гора -- Британскиот министер за Европа, Денис Мекшејн, во вторникот (26-ти октомври) ја посети Приштина, при што побара од меѓународната заедница да им даде поголеми ингеренции на косовските власти. 
Мекшејн, исто така, рече дека тие власти мора да осигурат „дека ниеден Србин кој живее во Косово нема да се движи со страв, ниеден Србин нема да стравува за своите цркви, ниеден Србин нема да стравува за својата куќа“.
Подоцна истиот ден Мекшејн ја посети Македонија, каде што разговараше во врска со претстојниот референдум за новите закони за децентрализација на земјата, со кои се изменети границите на некои општини. 
Овие закони претставуваат мошне важна компонента на Охридскиот мировен договор, рече Мекшејн. 
(Утрински весник, Дневник, Вест - 27/10/04; AФП, Maкфакс, A1 TВ - 26/10/04)
