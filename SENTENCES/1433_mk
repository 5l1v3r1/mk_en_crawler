15/02/2010
Србијa и ЕУ во четвртокот (11-ти февруари) потпишаа договор за научна и технолошка соработка.
Документот -- овластен во Брисел од страна на вицепремиерот Божидар Ѓелиќ -- предвидува размени меѓу српските научници и претставниците на Заедничкиот истражен центар на ЕУ.
Соработката ќе вклучува прашања како што се животната средина, безбедноста на исхраната и квалитетот, енергијата, земјоделската и нуклеарната безбедност.
Mајкрософт Maкедонија ја започна својата прва кампања за безбедност на децата на Интернет, во средата (10-ти февруари) -- Европскиот ден за безбеден интернет.
Кампањата беше поддржана од Министерството за образование.
Директорот на претпријатието, Илијанчо Гаговски, и министерот за образование, Никола Тодоров, потпишаа меморандум за разбирање, за отпочнување на програмата „Партнери во учењето“.
Српското претпријатие за телекомуникации Теленор се приклучи на кампањата на Министерството за телекомуникации и информации наречена „Кликни безбедно“, чија цел е предупредување на родителите и наставниците за опасностите со кои се соочени децата на интернет.
Експертите од Специјалниот оддел за современ технолошки криминал во министерството, ќе ги посетат училиштата низ земјата и ќе одржат предавања за безбедното користење на светската мрежа.
Кампањата е дел од иницијативата на ЕУ за интернет безбедност „Мисли пред да испратиш“.
Хрватскиот лекар Ивор Ковиќ направи дефибрилатор за „реанимација на пациенти“, кој се користи на мобилен телефон.
Пронајдокот беше претставен на технолошкиот настан во Амстердам на крајот од јануари.
Според Ковиќ, неговата направа, која користи ајфон програма за време на процесот на реанимација, нуди поефтина замена за малите, скапи дефибрилатори.
Хрватските пронаоѓачи освоија 11 награди на Малезија технологија ЕКСПО.
Настанот се одржа од 4-ти до 6-ти февруари.
Веб-страница со седиште во Сиетл почна со рекламирање турски филмови во САД преку интернет.
Турскиот филмски канал, ласиран од продуцентот Серган Доган пред два месеци, моментно нуди 14 турски наслови, но планира да го зголеми бројот.
Романецот Даниел Бреаз беше прогласен за најдобар математичар во светот во 2009 година.
Бреаз (34) ќе добие награда од Институтот за истражување во математичките науки од Универзитетот Кјото во Јапонија, на церемонијата во Осака на 21-ви мај.
Бреаз моментно предава на Универзитетот Алба Јулија во Романија.
(Разни извори – 08/02/10-15/02/10)
