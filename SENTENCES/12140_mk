15/05/2005
ЗАГРЕБ, Хрватска -- Во недела (15-ти мај) се одржуваат локални избори, кои аналитичарите очекуваат да ја потврдат силата на владејачката партија, и покрај неодамнешниот пад на поддршката. 
Популарноста на Хрватската демократска заедница (ХДЗ) на премиерот Иво Санадер попушти во текот на изминативе 18 месеци откако дојде на власт, поради сé поголемите социјални и политички жалби. 
Опозициските социјалдемократи, за разлика од тоа, почнаа да си го зголемуваат рејтингот во анкетите на јавното мислење. 
Но, аналитичарите, исто така, истакнуваат дека ХДЗ, која напорно работеше за да се дистанцира од тврдокорниот националистички имиџ од 1990-тите, ја задржа поддршка на базата од повеќе од 4 милиони гласачи. 
Исто така, околу 3.000 бегалци од хрватските Срби требаше да пристигнат од Србија за да гласаат.
Според последните анкети на јавното мислење ХДЗ би победила во десет од вкупно 21 жупанија, додека социјалдемократите би победиле во четири, меѓу кои и Загреб. 
Анкетите предвидуваат дека нивните коалициски партнери ќе победат во четири жупании. 
Во поголемиот број од 426-те општини низ целата земја, најверојатно, ќе се формираат најразлични широки коалиции. 
(Ројтерс, ХИНА, Index.hr, ХРT - 15/05/05)
