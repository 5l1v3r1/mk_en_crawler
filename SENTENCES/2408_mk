29/09/2005
Од Вирџинија Милер за Southeast European Times во Сараево – 29/09/05
Амбасадорот Лоренс Батлер, главниот заменик-висок претставник во Босна и Херцеговина (БиХ), предупреди за опасностите по економијата на БиХ што произлегуваат од немањето на унифициран и сигурен систем на статистички податоци за време на разговорите на тркалезна маса со постипломците од бизнис студиите во Сараево во средата (28-ми септември).
Одговарајќи на прашањата на студентите, Батлер рече дека најголемата пречка за системот на економски податоци претставува недостатокот од соработка со Агенцијата за статистика на РС. 
БиХ не може да си дозволи да продолжи без ефикасна статистичка програма, рече тој. 
Опциите за кои се разговараше вклучуваа промена на раководството на Агенцијата за статистика на РС или, пак, на структурата на агенциите за статистика во земјата, како што е спојување на трите постојни агенции во една.
Амбасадорот рече дека сигурните податоци претставуваат главен фактор за подобрување на бизнис климата како за меѓународните, така и за домашните инвеститори. 
Приватните инвеститори ставаат високоризични премии на евентуалните бизниси во БиХ делумно и поради недостатокот на добри економски податоци. 
Инвеститорите, на пример, мора да ги знаат расположливите нивоа на приходи за специфичните демографски профили. 
Без овие информации тие нема да дојдат во БиХ.
На креаторите на економската политика на национално ниво и на ниво на кантоните навистина им треба функционален систем на податоци, рече Батлер. 
Во спротивно, тие не можат точно да ја проценат економската моќ и слабостите и да носат интелигентни одлуки за поттигнување на економската активност. 
Поради тоа што трите статистички агенции не соработуваат, економските планери можат само да го нагаѓаат вистинското ниво на земјоделското производство и вистинскиот моментален дефицит, рече тој.
Ефикасен статистички систем претставува едно од последните преостанати цели на економскиот столб на ОХР.
„Ова земја не е далеку од влегувањето во процесот за пристап во ЕУ, им рече Батлер на студентите „и й е потребен компатибилен систем на ЕУ за националните статистички податоци“
Батлер ги повика првите постдипломци во БиХ да „влезат во мозочната игра“ барајќи бизнис можности во БиХ кои ја користат креативноста и интелигенцијата за да добијат на вредност. 
Тој посочи дека Финска, уште една претежно каменеста и шумска земја, создаде благосостојба врз основа на добриот план и доброто раководење.
Првата генерација постдипломци на Сараевската постдимпломска бизнис програма ќе се здобие со звањето магистри по бизнис администрација во мај 2006 година.
