05/03/2009
БУКУРЕШТ, Романија -- Со 158 наспрема 128 гласови, пратениците во средата (4-ти март) одлучија да му дозволат на обвинителството да започне кривична истрага за членот на парламентот Адријан Настасе од Социјалдемократската партија. 
Поранешниот премиер се соочува со обвиненија за примање мито и фалсификување официјални документи во врска со купувањето на неговата куќа, вредна околу 1,5 милиони евра. 
Судската комисија на домот на делегатите го отфрли истото барање на почетокот од февруари, но дејствуваше само во советничко својство. 
Конечната одлука ја донесе целиот дом на делегатите. 
Ниту една друга претходна кривична истрага против Настасе не можеше да ги надмине процедуралните проблеми. 
(Евениментул зилеи, Зиуа, Гандул - 05/03/09; Финансиарул, Медиафакс - 04/03/09)
