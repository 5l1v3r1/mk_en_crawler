08/05/2006
ТИРАНА, Албанија -- Претседателот на Европската комисија, Жозе Мануел Баросо, ги пофали мерките што владата ги презеде против организираниот криминал што неодамна резултираше со стотици апсења. 
Локалниот печат во понеделникот (8-ми мај) ја цитираше изјавата на премиерот Сали Бериша, кој рече дека Брисел ја поздрави решеноста на земјата за преземање остри мерки против организираниот криминал, услов од Договорот за стабилизација и асоцијација со ЕУ. 
Бериша рече дека неговата влада успеа во прекинувањето на врската помеѓу политиката и организираниот криминал, додавајќи дека нема да има амнестија за ниту еден член од владата или парламентот поврзан со криминалните кругови. 
(Албански вести - 08/05/06; Албански вести - 06/05/06)
