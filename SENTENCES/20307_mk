14/12/2007
ПРИШТИНА, Косово, Србија -- Aдмирал Марк Фиџералд, командантот на јужните сили на НАТО со седиште во Неапол, ја повика јавноста да покаже воздржаност додека не биде решен конечниот статус на покраината.
На прес-конференцијата во четвртокот (13-ти декември) во Приштина тој истакна дека за време на неодамнешната посета на Белград добил уверување дека Србија нема да примени сила во врска со евентуалната независност на Косово.
Фиџералд истакна дека 17.000 војници на НАТО распоредени во покраината ќе бидат подготвени да се справат со секоја безбедносна ситуација, вклучително и потенцијалните жешки точки на север, односно областите во кои доминира српското население.
Во интервјуто објавено во средата, американскиот државен секретар, Кондолиза Рајс, рече дека Русија мора да прифати оти Србија и Косово „никогаш повеќе нема да бидат едно“.
Таа додаде дека „Косово и Србија мора да продолжат понатаму со своите иднини, своите одделни, но поврзани иднини“.
(Ројтерс, АФП, Фокус, Телеграфи, РФЕ, РТК, Балканвеб, Ројтерс - 13/12/07)
