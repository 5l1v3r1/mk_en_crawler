20/12/2010
TИРАНА, Албанија -- Социјалистичкото движење за интеграција (СМИ) во неделата (19-ти декември) ги објави плановите за кандидирање на локалните избори во април 2011 година со владејачката Демократска партија. 
Заменик-водачот на СМИ и министер за надворешни работи, Едмонд Хаџинасто, ја потврди соработката за време на партискиот конгрес во Елбасан. 
„Овие избори се многу важна подготовка за следните општи избори [во 2012 година]“, рече Хаџинасто, додавајќи дека СМИ очекува добри резултати за време на локалните избори. 
СМИ й се приклучи на Демократската партија во владата во средината на 2009 година, откако го освои третото место на општите избори, зад главната опозициска партија, Социјалистичката партија. 
(Лајмифундит, Топ ченал, Ора њус, Клан - 19/12/10)
