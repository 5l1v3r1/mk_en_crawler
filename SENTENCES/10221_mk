29/11/2004
ЗАГРЕБ, Хрватска -- Претседателот Стипе Месиќ и премиерот Иво Санадер не успеаја да ги надминат разликите во врска со шефот на хрватската агенцијата за контраразузнавање (ПОА), Јошко Подбевшек.
Месиќ во неделата (28-ми ноември) рече дека го отфрлил предлогот на Санадер Националниот совет за безбедност да го реши ова прашање.
Спорот започна кога Месиќ предложи Подбевшек да биде отпуштен поради апсењето и неколкучасовното испрашување на новинарката Хелена Пуљиз од страна на ПОА за нејзините наводни врски со еден бизнисмен по кого трага полицијата.
Санадер одби да го потпише указот за отпуштање, велејќи дека потегот на Месиќ претставува реакција на неодамнешното сослушување на неговиот поранешен советник Жељко Багиќ.
Во другите вести, еден 33-годишен хрватски техничар за отстранување на мини загина во саботата во Мошченица, во близина на Сисак.
Тој беше 11-тата жртва на мините поставени во оваа област за време на конфликтот во 1990-тите години.
(Вјесник - 29/11/04;
ХИНА, ХРТ - 28/11/04;
ХИНА - 27/11/04)
