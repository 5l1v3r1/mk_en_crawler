27/05/2007
AНКАРА, Турција -- Како што и се очекуваше, претседателот во заминување Ахмет Неџдет Сезер во петокот (25-ти мај) стави вето на уставниот амандман со кој се овозможува избирање на претседателот од страна на народот, наместо од страна на парламентот. 
Сезер рече дека нема потреба за промена на сегашниот систем, додавајќи дека претседател избран од народот би можел да влијае на балансот на власта, со оглед на тоа што парламентот, исто така, се избира на директни избори. 
Владејачката Партија на правдата и развојот, која ја спонзорираше мерката, го критикуваше ветото на Сезер и вети дека парламентот ќе ја одобри мерката што е можно побргу. 
Според законот, претседателот не може да стави вето на ист нацрт-закон двапати, но мора или да го одобри или да свика национален референдум за истиот. 
Турција ќе одржи парламентарни избори на 22-ри јули.
Во другите вести, министерот за надворешни работи, Абдула Ѓул, во петокот ги повика Ирак и САД да сторат повеќе за уништување на Курдистанската работничка партија (ПКК) во северен Ирак. 
Тој се пожали дека Анкара не добива доволно помош во своите напори за искоренување на оваа терористичка организација. 
Ѓул рече дека трпението на владата е при крај и дека турската војска ќе започне со планирањето на операцијата против базите. 
Ирачката и американската влада ја повикаа Анкара да покаже воздржаност. 
(Заман - 26/05/07; НТВ, ББС, Ројтерс, АП - 25/05/07)
