16/05/2010
БУКУРЕШТ, Романија -- Стотици вработени во јавните претпријатија протестираа во Букурешт во петокот (14-ти мај) против владините планови за намалување на платите и пензиите. 
На демонстрантите им се приклучија полицајци, наставници, здравствени работници и персонал од јавната администрација, кои ја повикаа владата да поднесе оставка. 
Синдикатите планираат генерални протести „во грчки стил“ в среда за да ја принудат владата да се откаже од кратењата на платите на јавните работници за 25 отсто, почнувајќи од 1-ви јуни. 
Претседателот Трајан Башеску и премиерот Емил Боц рекоа дека единствено големото кратење на трошоците може да ја стабилизира економијата. 
(AП, Ајриш тајмс, Медиафакс - 14/05/10)
