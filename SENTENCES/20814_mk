07/01/2008
БЕЛГРАД, Србија -- Вицепремиерот Божидар Ѓелиќ рече дека Србија ќе го потпише Договорот за стабилизација и асоцијација (ДСА) со ЕУ ако биде поканета да го стори тоа, според интервјуто од петокот (4-ти јануари) за Б92. 
Ѓелиќ рече дека нема поврзаност помеѓу процесот на интеграција на Србија во ЕУ и решавањето на конечниот статус на Косово. 
„Само силна Србија, со силна економија, голем број сојузници, интегрирана во светот и претставена во меѓународните организација е Србија која може да ги штити сопствените интереси, вклучително и својот територијален интегритет“, рече Ѓелиќ од Демократската партија (ДС). 
Премиерот Воислав Коштуница, од другиот поголем партнер во владејачката коалиција, Демократската партија на Србија, минатата недела рече дека секое распоредување на полициска и судска мисија на ЕУ во Косово ќе го поништи ДСА.
Во другите вести, српскиот министер за надворешни работи, Вук Јеремиќ, во неделата рече дека Белград ќе го спречи наметнатото решение за Косово. 
Тој рече дека покрај Русија и Кина, Јужна Африка, Индонезија и три други земји што неодамна се приклучија на Советот за безбедност на ОН, ќе ја поддржуваат позицијата на Србија за време на расправата на Советот за безбедност закажана за 16-ти јануари. 
(Tанјуг, Бета - 06/01/08; Б92 - 04/01/08)
