18/04/2007
СТРАЗБУР, Франција -- Парламентарното собрание на Советот на Европа (ПАЦЕ) во вторникот (17-ти април) го одобри пристапот на Црна Гора како 47-ма членка на Советот на Европа (СоЕ), една година откако земјата прогласи независност од поранешната државна заедница со Србија.
Пратениците на ПАЦЕ го пофалија напредокот постигнат во различни области и ги повикаа властите да ги спроведат преостанатите реформи.
Од Црна Гора беше посебно побарано да усвои нов устав во рок од една година, како и да ратификува одреден број конвенции на СоЕ.
Одлуката на ПАЦЕ чека конечно одобрување од Министерскиот комитет на СоЕ следниот месец.
(Вијести - 18/04/07;
веб-страница на СоЕ, Мина, РТЦГ - 17/04/07)
