12/10/2006
БРИСЕЛ, Белгија -- Комесарот за проширување на ЕУ, Оли Рен, го поддржа продолжувањето на процесот на проширување на ЕУ, велејќи доцна во вторникот (10-ти октомври) дека европската перспектива претставува главен мотив за демократските реформи во земјите од Западен Балкан.
Регионот не смее да се гледа како „градина зад куќата“ на Европа, рече тој, туку како дел од Европа.
Тој додаде дека планираното внатрешно реструктуирање на институциите на ЕУ мора да й овозможи на Хрватска да стане 28-ма членка -- по Бугарија и Романија, кои треба да влезат во Унијата во 2007 година.
Што се однесува на Србија, ЕУ сака да му помогне на Белград во надминувањето на актуелните предизвици.
Тој, сепак, истакна дека целосната соработка со Трибуналот на ОН останува услов за продолжување на преговорите за Спогодбата за стабилизација и асоцијација.
(Дневник, Вечер, Блиц - 12/10/06;
БНР, А1 ТВ, Телма ТВ, Макфакс, Бета, Танјуг - 11/10/06)
