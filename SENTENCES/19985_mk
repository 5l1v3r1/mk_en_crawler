19/12/2007
ТИРАНА, Албанија -- Претставникот на ОБСЕ во Албанија, Роберт Бош, во вторникот (18-ти декември) го поздрави продолжувањето на мандатот на парламентарната комисија за изборните реформи. 
Владејачката Демократска партија (ДП) и опозициската Социјалистичка партија (СП) се согласија за продолжувањето во понеделникот. 
Сепак, Бош ги повика политичките партии да ги координираат своите активности за да ги реализираат изборните реформи што е можно поскоро, со оглед на тоа што ова е клучен услов за пристапот во НАТО и во ЕУ. 
(Коха Јоне, Шекули, Шкип - 19/12/07; Балканвеб, веб-страница на албанското Министерство за надворешни работи, Топ-ченал - 18/12/07)
