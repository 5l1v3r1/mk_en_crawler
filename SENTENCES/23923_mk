20/07/2009
AТИНА, Грција -- Високиот комесар на ОН за бегалци (УНХЦР) во петокот (17-ти јули) рече дека го прекинува своето учество во советничките комисии за испитување на барањата за азил во Грција, во знак на протест поради новоусвоените правила за доделување азил.
Агенцијата објави дека новите регулативи ќе ја компромитираат ефикасноста и правичноста на процедурата за утврдување на бегалскиот статус во Грција, како што е предвидено со меѓународната и европската легислатива.
Новите процесни правила само ќе го одолговлечат системот на аплицирање, предупреди комесарот.
Минатата година Грција им додели азил на 379 лица, од скоро 20.000 барања, што е една од најниските стапки на прифаќање во ЕУ.
(Катимерини, АФП, АП - 18/07/09)
