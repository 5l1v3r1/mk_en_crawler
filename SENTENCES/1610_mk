06/07/2010
Поранешниот тајландски премиер Таксин Шинаватра не е пречка за односите меѓу Тајланд и Црна Гoра, му рече талајндскиот премиер Касит Пиромја на својот црногорски колега Милан Рочен.
Двајцата официјални претставници се состанаа на маргините од состанокот во Краков, Полска, каде што, исто така, разговараа за соработката во туристичкиот сектор, трговијата, инвестициите, културата и образованието.
Шинаватра, кој има и црногорски пасош, е баран од властите во неговата татковина под сомневање за вмешаност во антивладини улични протести во Банкок, во кои загинаа повеќе од 80 луѓе.
Maкедонијa и Франција во понеделникот (5-ти јули) потпишаа договор за размена и взаемна заштита на класифицирани информации.
Македонскиот министер за одбрана, Зоран Коњановски, и францускиот амбасадор во Македонија, Жан-Клод Шлубергер, го потпишаа документот во Скопје.
Босанскиот министер за надворешни работи, Свен Алкалај, ја повика ЕУ да направи отстапка и да й дозволи на Босна и Херцеговина (БиХ) да се придвижи напред во својата апликација за членство во ЕУ, иако некои услови не се исполнети.
Тој рече дека БиХ во спротивно ќе заостане зад остатокот од регионот.
Тој го изјави ова за време на посетата на Љубљана, каде што се состана со својот словенечки колега, Самуел Жбогар, како и со претседателот Данило Турк и премиерот Борут Пахор.
Tурскиот главен преговарач со ЕУ, Егемен Багис, го посети Букурешт на 29-ти јуни.
Тој рече дека Турција може да биде стабилизирачки фактор, како и „енергетски коридор меѓу Европа, Централна Азија и Блискиот Исток“.
Додека беше во Букурешт, тој се состана со премиерот Емил Боц и министерот за европски прашања, Богдан Маниу.
(Разни извори -- 29/06/10-06/07/10)
