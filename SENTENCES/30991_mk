08/02/2011
БУКУРЕШТ, Романија -- Стотици полицајци во вторникот (8-ми февруари) спроведоа голема операција против корупцијата на граничните премини, помалку од една недела откако 59 цариници беа уапсени во слична акција на север.
Вкупно 30 цариници и погранични службеници беа уапсени во вторникот, според локалните медиуми.
Тие се осомничени за потпомагање на шверцот со цигари од Србија, заради примање мито.
Властите, наводно, спроведоа рација во десетици станови во девет окрузи и во Букурешт.
(Eвениментул зилеи, АФП, Медиафакс - 08/02/11)
