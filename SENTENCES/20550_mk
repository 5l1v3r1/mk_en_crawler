11/03/2008
БУКУРЕШТ, Романија -- На обвинителите им е потребно одобрување од парламентот за да отпочнат истрага за корупција против поранешни и сегашни министри, кои се членови на парламентот, одлучи во понеделникот (10-ти март) Уставниот суд.
Пратениците, од своја страна, во понеделникот го одобрија законот кој му овозможува на антикорупциското обвинителство да ги испита министрите кои се исто така и пратеници, со согласност на домот на претставниците или сенатот.
Со ова, ако владин член кој е вмешан во една кривична истрага, е член на домот на претставниците или сенатор, министерот за правда или премиерот мора да побара одобрение од релевантниот дом на парламентот за отпочнување истрага.
(Hotnews.ro, Ромпрес, Медиафакс - 10/03/08)
