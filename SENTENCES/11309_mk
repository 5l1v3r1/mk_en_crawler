24/02/2005
ЗАГРЕБ, Хрватска -- Главниот обвинител на ОН, Карла дел Понте, во средата (23-ти февруари) во својата изјава за Австриската телевизија повтори дека верува оти обвинетиот за воени злосторства генерал Анте Готовина и понатаму се наоѓа во Хрватска.
Таа рече дека одредени кругови му помагаат да ја избегне правдата.
Според извештаите во печатот, хрватскиот претседател Стипе Месиќ и премиерот Иво Санадер во средата испратиле писма до водачите во Франција и Германија, во кои се тврди дека хрватските власти прават сé што е во нивна моќ за да го пронајдат и уапсат Готовина.
За ЕУ да ги започне разговорите за членство со Хрватска според планираното, Готовина мора да биде во притвор до 17-ти март.
(Вечерњи лист - 24/02/05;
ХИНА, Срна, РТРС - 23/02/05)
