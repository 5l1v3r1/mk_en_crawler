08/01/2010
САРАЕВО, Босна и Херцеговина (БиХ) -- Високиот претставник Валентин Инцко во средата (6-ти јануари) предупреди дека евентуалниот референдум предложен од владата на Република Српска (РС) не би бил во рамките на уставните надлежности на ентитетот и би бил спротивен на Дејтонскиот договор. 
„Владата на РС предводена од [Сојузот на независните социјалдемократи] СНСД е обврзана да го почитува во целост Дејтонскиот мировен договор и да не ги доведува во прашање дејствата што се преземаат врз основа на Дејтон и резолуциите на Советот за безбедност на ОН“, истакна Инцко. 
Тој додаде дека изјавите за евентуален референдум претставуваат обид да се одвлече вниманието на јавноста од економските проблеми. 
На крајот од минатиот месец парламентот на РС ја отфрли одлуката на Инцко да ги продолжи мандатите на странските судии и обвинители кои работат во судовите на БиХ. 
Пратениците одлучија да одржат референдум за ова прашање, откако ќе биде усвоен новиот закон за референдуми. 
(Дневни аваз, Фена, РТРС, ОХР - 06/01/10)
