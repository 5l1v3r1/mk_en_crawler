18/06/2007
СКИПЈЕ, Македонија -- Европската комисија изрази задоволство од напредокот што Македонија го постигна во исполнувањето на потребните политички и економски критериуми потребни за интеграција во ЕУ, изјави за новинарите во неделата (17-ти јуни) вицепремиерката задолжена за евроинтеграциите, Габриела Коневска-Трајковска. 
Таа ги информираше медиумите за заклучоците од препораките на заедничкиот Комитет за стабилизација и асоцијација на ЕУ и Македонија, кој се состана во Брисел минатата недела. 
Македонија се надева дека ќе добие датум за почеток на преговорите за пристап со ЕУ оваа година.
Во другите вести, првата досега заедничка македонско-британска воена вежба започна во понеделникот на воениот полигон Криволак, во близина на Скопје. 
Вежбата има за цел подобрување на подготвеноста за учество во мисиите за стабилизација и мировните мисии предводени од НАТО. 
(Вечер, Дневник - 18/06/07; MИA, Maкфакс, А1 ТВ - 17/06/07)
