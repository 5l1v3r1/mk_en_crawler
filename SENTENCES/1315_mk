12/06/2009
Според весникот Данас, шведскиот производител на мебел ИКЕА планира да отвори трговски центар и стоковна куќа во Србијa и бара места во околината на Белград. 
Драган Скалушевиќ, директор на ИКЕА во Хрватскa, Србија и Словенија рече дека проектот ќе чини околу 300 милиони евра и ќе биде завршен за околу две години. 
Новиот трговски центар и стоковна куќа ќе создадат околу 2.000 работни места.
***
Косовската Пошта и телеком (ПТК) доби лиценца да биде четвртиот мобилен оператор во <b>Aлбанијa</b>, објавија локалните медиуми во средата (10-ти јуни). 
ПТК ќе поседува 30 отсто од акциите во конзорциумот.
***
Министерот за транспорт на Црна Гора Андрија Ломпар и Жељко Здериќ, директор на хрватскиот Конструктор, потпишаа договор за концесија во вторникот (9-ти јуни) за изградба на 170 километри автопат кој ќе го поврзува градот Бар на црногорскиот брег со српската граница Бољаре. 
Проектот чини 2,77 милијарди евра.
***
Крагуевската „Фиат Застава“ планира да отпочне производство на дизел „пунто“ до крајот на овој месец, објави претпријатието во средата (10-ти јуни). 
Автомобилот ќе биде на располагање во две верзии -- динамик и емошн. 
Цените се движат од 10.499 до 11.499 евра.
***
Измир, турската Стоманска комора ја доби наградата за најдобра „Стопанска комора во земја во развој“ на Светскиот натпревар на комори 2009 што се одржа во Куала Лумпур, Малезија, од 3-ти до 5-ти јуни, според новинската агенција Анадолу.
***
Tурција и Иран потпишаа договор за соработка во телекомуникациската технологија, објави весникот Ватан во саботата (6-ти јуни). 
Според овој договор, Иран ќе ја користи турската телекомуникациска мрежа за поврзување на Турција и европските земји. 
Турција ќе ја користи иранската телекомуникациска мрежа за да ги поврзи Иран и државите од Персискиот Залив.
***
Триесет и третиот Меѓународен саем на кипарските Турци започна во саботата (6-ти јуни) во самопрогласената Турска Република Северен Кипар. 
Вкупно 101 меѓународно претпријатие присуствуваа на овогодинешниот саем, кој завршува в недела (14-ти јуни).
(Разни извори – 05/06/09-12/06/09)
