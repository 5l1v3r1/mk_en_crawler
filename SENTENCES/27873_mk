25/04/2010
САРАЕВО, Босна и Херцеговина (БиХ) -- Босанските власти во петокот (23-ти април) ја поздравија одлуката на НАТО да й понуди на БиХ Акционен план за членство (МАП).
Министерот за надворешни работи, Свен Алкалај, кој имаше обраќање на состанокот на Алијансата на министри за надворешни работи во Талин, Естонија, рече дека доделувањето на МАП на БиХ ќе ги поттикне реформите и ќе придонесе за зголемена стабилност и безбедност.
Во Сараево високиот претставник Валентин Инзко ја поздрави одлуката на министрите за надворешни работи на НАТО и повторно ги повика босанските власти да го решат прашањето на воениот имот -- услов што беше наведен од НАТО за спроведувањето на МАП.
НАТО објави дека првата Годишна национална програма на БиХ ќе биде прифатена само кога сите одбранбени капацитети -- сé што не се движи -- ќе се регистрираат официјално како државен имот на БиХ за користење од страна на Министерството за одбрана.
Премиерот на Република Српска Милорад Додик инсистира двата ентитета да учествуваат во тој процес.
(Фенa, Dnevnik.ba, Независне новине, ОХР, РТРС - 23/04/10)
