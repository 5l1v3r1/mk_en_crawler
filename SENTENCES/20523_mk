10/02/2008
БЕЛГРАД, Србија -- Министерот за Косово, Слободан Самараџиќ, во петокот (8-ми февруари) рече дека сé повеќе информации укажуваат на тоа оти Приштина ќе прогласи независност унилатерално на 17-ти февруари. 
На состанокот со советникот на шефот за надворешна политика на ЕУ Хавиер Солана, Стефан Лен, Самарџиќ рече дека потпишувањето на кој било договор помеѓу Србија и ЕУ ќе значи оти Србија ја прифаќа независноста на Косово, нешто што премиерот Воислав Коштуница никогаш нема да го стори.
Во меѓувреме, косовскиот премиер Хашим Тачи во петокот рече дека и покрај тоа што е одреден датумот, истиот ќе биде објавен откако покраината ќе ја обезбеди поддршката на ЕУ. 
Тачи проценува дека 100 земји се подготвени да ја признаат независноста во моментот кога ќе биде прогласена.
Приштинскиот веник Коха Диторе во неделата објави дека прогласувањето ќе биде координирано со странските дипломатски мисии во Косово. 
Покрај декларацијата за независност, во документот ќе се даде и поддршка за планираната полициска мисија на ЕУ во покраината.
Во другите вести, приштинскиот весник Зери во саботата објави дека парламентот што ќе ги претставува Србите во Косово ќе биде формиран в петок во северниот дел од Косовска Митровица. 
Водачите на косовските Албанци во Приштина се противат на оваа опција. 
(Коха Диторе, Б92, Бетa - 10/02/08; Блиц, Зери, Макфакс - 09/02/08; РТС, АФП, Ројтерс, Топ-ченал, МИА - 08/02/08)
