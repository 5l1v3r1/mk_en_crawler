08/09/2009
СОФИЈА, Бугарија -- Министерката за правда, Маргарита Попова, во понеделникот (7-ми септември) предложи три специјални единици, кои ќе претставуваат оперативни групи во Министерството за внатрешни работи, Обвинителството и Агенцијата за национална безбедност, да бидат формирани за борба против организираниот криминал, корупцијата на високо ниво и манипулациите со средствата на ЕУ.
Целта е да се загарантира постојан надзор и поефикасно комбинирање на ресурсите во борбата против криминалот.
Покрај ова, Попова повика на поголема помош од Врховниот судски совет.
Попова, исто така, рече дека ќе бидат усвоени мерки за забрзување на конфискацијата на нелегално стекнатиот имот, процес кој сега трае со години.
(Медиапул, 24 Часа, Фокус - 07/09/09)
