11/04/2007
СКОПЈЕ, Македонија -- Недостатокот на политички дијалог во земјата сериозно ги загрозува изгледите за добивање покана за членство во НАТО следната година, според претставниците на Алијансата кои присуствуваа на шестата седница на националниот Комитет за интеграција на Македонија во НАТО во вторникот (10-ти април).
Тие ги повикаа сите политички партии и институции да ги интензивираат напорите за Македонија да добие поширока поддршка за својот влез во НАТО.
Од позитивната страна, НАТО го наведе напредокот во спроведувањето на Охридскиот мировен договор и владината решителност во борбата против корупцијата и организираниот криминал.
Во другите вести од вторникот, министерката за внатрешни работи, Гордана Јанкуловска, беше во еднодневна посета на Словенија.
Таа и нејзиниот колега Драгутин Мате разговараа за полициските реформи.
(Дневник - 11/04/07;
Mакфакс, МИA - 10/04/07)
