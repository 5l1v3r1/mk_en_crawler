12/10/2004
ЗАГРЕБ, Хрватска -- Главниот обвинител за воени злосторства, Карла дел Понте, во понеделникот (11-ти октомври) изјави дека се надева оти хрватските власти ќе го уапсат генерал Анте Готовина, кој се наоѓа во бегство, до 23-ти ноември. 
Тоа е датумот кога таа треба да го презентира својот извештај за соработката пред Советот за безбедност на ОН.
Дел Понте, исто така, рече дека босанскиот Србин полковник Љубиша Беара, кој изминатиот викенд беше екстрадиран од Белград во Хашкиот трибунал, не се предал, туку бил уапсен. 
Таа рече дека српската полиција го уапсила Беара врз основа на информацијата што таа й ја дала на Владата. 
(Вјесник, Вечерњи лист - 12/10/04; ХИНА, ХРТ, Б92, Танјуг - 11/10/04)
