20/07/2007
СКОПЈЕ, Македонија -- Владејачката партија ВМРО-ДПМНЕ ја поддржа иницијативата на опозициските партии за свикување посебна парламентарна седница, на која ќе се расправа за сите прашања од стратешки интерес за земјата, објави во четвртокот (19-ти јули) премиерот и претседател на ВМРО-ДПМНЕ, Никола Груевски. 
Седницата, наводно, ќе се фокусира на договорот постигнат помеѓу ВМРО-ДПМНЕ и најголемата партија на етничките Албанци, Демократската унија за интеграција (ДУИ), во врска со враќањето на ДУИ во парламентот по долготрајниот бојкот.
Во другите вести од четвртокот, САД донираше опрема за мерење на радиактивноста за касарната „Гоце Делчев“ во Скопје. 
Опремата беше обезбедена преку Меѓународната програма против ширењето на оружјето за масовно уништување на американското Министерство за одбрана. 
Исто така, ќе биде обезбедена и обука. 
(Maкфакс, МИА, МРТ, А1 ТВ - 19/07/07)
