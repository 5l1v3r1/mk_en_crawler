28/06/2005
КИЕВ, Украина -- Македонија и Украина планираат да ја прошират економската соработка, особено во областите на енергијата, градежништвото и трговијата, како што беше објавено по состанокот помеѓу претседателите на двете земји, Бранко Црвенковски и Виктор Јушченко во понеделникот (27-ми јуни).
На разговорите Црвенковски ја искажал подготвеноста на Скопје за проширување на присуството на македонските фармацевтски, земјоделски и прехранбени производи на украинскиот пазар.
Јушченко, од своја страна, рече дека украинските претпријатија се заинтересирани за македонските сектори за природен гас и дистрибуција на нафта.
Во другите вести од понеделникот, според последниот Извештај за рано препредување на УНДП, довербата на јавноста во државните институции во Македонија и понатаму се намалува.
Експертите велат дека додека песимизмот во врска со економската состојба се зголемува, безбедносната ситуација повеќе не е причина за загриженост.
(веб-страница на македонската влада, Вечер - 28/06/05;
Телма ТВ, А1 ТВ - 27/06/05)
