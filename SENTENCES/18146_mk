16/07/2007
САРАЕВО, Босна и Херцеговина (БиХ) -- Ако политичарите во БиХ не постигнат согласност околу клучното реструктуирање на полицијата до септември, високиот претставник Мирослав Лајчак, наводно, ќе ги примени Бонските овластувања за спроведување на реформите.
Реформите се клучни за потпишување на Договорот за стабилизација и асоцијација со ЕУ, процес што е блокиран веќе со месеци.
Според извори цитирани во понеделникот (16-ти јули) во „Дневни аваз“, Лајчак гледа на Бонските овластувања, според кои тој може да носи закони и отпушта политичари, како на последна опција, и планира во текот на следните два месеци да лобира помеѓу политичарите во БиХ за компромис.
(Дневни аваз, Независне новинe - 16/07/07)
