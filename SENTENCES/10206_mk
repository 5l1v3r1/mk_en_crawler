30/11/2004
БРИСЕЛ, Белгија -- Европската комисија (ЕК) се очекува да започне прекршочна постапка против Грција в среда (1-ви декември), за презентирање на лажни статистички податоци во врска со дефицитот на грчкиот буџет од 1997 до 2003 година, како што се вели во извештаите на медиумите од понеделникот. 
Атина ќе има два месеци да одговори на наодите на ЕК. 
Официјални претставници на ЕК објавија дека ако грчката Влада не одговори соодветно на загриженоста на ЕК, постапката би можела да заврши на суд. 
Грција минатиот месец призна дека нејзиниот влез во Еврозоната во 2001 година бил основан на неточни податоци за буџетската перформанса, како и дека буџетскиот дефицит од 1999 година, всушност, ја надминал границата од 3 отсто од БДП на Еврозоната. 
(ЕУ Обсервер, АФКС - 29/11/04)
