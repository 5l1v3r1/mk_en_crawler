02/10/2007
СКОПЈЕ, Македонија -- Нема индикации за сериозни ризици по безбедноста или закани за територијалниот интегритет на Македонија, рече во понеделникот (1-ви октомври) претседателот Бранко Црвенковски, како одговор на неодамнешната изјава на српскиот колега, Борис Тадиќ. 
Во четвртокот медиумите го цитираа Тадиќ дека одреден број избегани затвореници од косовските затвори се скриле во Македонија и организираат напади на јужните српски општини. 
Еден од овие затвореници, Бурим Баша, за приштинскиот весник „Експрес“ во понеделникот изјави дека се крие во Скопје и нема намера да се предаде.
„Овие групи и нивните активности се следат внимателно ... 
(и) не претставуваат никаква закана по безбедноста“, рече Црвенковски. 
(Maкфакс, А1, Експрес, ФоНет - 01/10/07; ББС, Б92, Бета, Танјуг - 27/09/07)
