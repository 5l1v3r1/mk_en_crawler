05/12/2010
ПОДГОРИЦА, Црна Гора -- Поројните дождови ја донесоа реката Дрина на нејзиното највисоко ниво во последниве 100 години, поттикнувајќи ги властите во Босна и Херцеговина, Србија и Црна Гора да прогласат вонредна состојба со поплави во областите во близина на реката. 
Црногорското Министерство за одбрана побара помош од НАТО и ЕУ. 
„Ние сме млад систем и немаме доволно средства за справување со вакви катастрофи“, рече во саботата (4-ти декември) началникот на армискиот Генералштаб, Драган Самарџиќ. 
Повеќе од 2.000 луѓе се евакуирани од нивните домови досега, при што ситуацијата е најлоша во Улцињ, Зета и околу Скадарското Езеро.
Албанија, која се бори со своите најголеми поплави во изминатиот век, исто така, побара помош од НАТО. 
Министерот за одбрана, Арбен Имами во саботата рече дека на земјата й требаат хеликоптери и камиони за да помогнат во евакуацијата од регионот на Скадар и другите делови на земјата. 
Според последните информации, над 10.000 луѓе се евакуирани, а илјадници куќи и други згради се поплавени. 
(Курир, Б92, Бета, РТЦГ, Радио Слободна Европа - 04/12/10; ББС - 03/12/10)
