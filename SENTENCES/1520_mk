28/04/2010
Германската актерка родена во Романија Марија Викториа Драгуш (15), ја освои овогодинешната награда за најдобра споредна улога на Германската филмска академија за 2010 година, за нејзината улога во црнобелата драма од Првата светска војна „Белата панделка“. 
Таа ја играше улогата на Клара.
***
Еден од водечките спортски настани во Бугарија за 2010 година -- Светскиот шампионат во шах меѓу локалниот шампион Веселин Топалов и Индиецот Висванатан Ананд -- почна во саботата (24-ти април) во Софија. 
Натпреварот ќе покрива 12 натпревари до 12-ти март. 
Во случај на нерешен резултат, ќе се одржи плеј-оф натпревар.
***
Грчкиот шампион во хоризонтална греда Власис Марас стана првиот атлетичар во светот што освои пет златни медали на Европскиот шампионат во гимнастика во неделата (25-ти април). 
Рекордот се случи откако Марас го освои петтиот медал на Шампионатот 2010 во Бирмингем, Велика Британија, во финалињата на висока греда.
***
Кипар е домаќин на Европскиот шампионат ласер мастерс од саботата (24-ти април) до петокот. 
На едрењето во Лимасол учествуваа 75 морнари од 22 земји.
***
Косовската Национална галерија основа сликарско Биенале, со цел нејзино развивање во меѓународен настан. 
На 21-ви април 60 дела беа изложени до 24-ти мај и ќе биде доделена Гран-при награда. 
На Биеналето учествуваат уметници од Косово и остатокот на Европа.
***
Делата на легендарниот италијански филмски режисер Федерико Фелини ќе бидат прикажани во Tиранa од понеделник (3-ти мај) до 7-ми мај. 
„Деновите на Фелини“ ќе ги вклучуваат ремек-делата како што се „Јас Вителони“, „Рим“, „8 половини“, „Сатирикон“, и класикот од 1960 година со Анук Еме, „Ла долче вита“. 
Настанот -- дел од иницијативата „Италија-Албанија -- Две нации, едно море, едно пријателство“ ја одбележува 50-годишнината од „Ла долче вита“.
***
Цетиње, Црна Гoра, беше домаќин на шестиот состанок на Советот на министри на културата од земјите од Југоисточна Европа во саботата (24-ти април). 
Официјалните претставници усвоија декларација во која изразуваат посветеност на изготвувањето регионална стратегиј за културен развој. 
Тие ја поддржаа иницијативата на Црна Гора за воспоставување регионален центар за управување со културното наследство во Цетиње.
(Разни извори -- 21/04/10-28/04/10)
