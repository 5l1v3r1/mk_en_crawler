30/05/2011
БУКУРЕШТ, Романија -- Властите во неделата (29-ти мај) ослободија 13 турски рибари, кои беа затворени откако нивниот брод беше забележан во романската економска зона. 
Сите се вратија во Турција, освен капетанот, кој остана во Констанца, во очекување на завршувањето на потребните процедури. 
Инцидентот се случи во петокот кога турски брод премина во ексклузивната економска зона на Романија за да рибари. 
Романските крајбрежни чувари му наредија на екипажот да запре, но беа игнорирани. 
Во обид да го запре бродот, персоналот на Крајбрежната стража отвори оган, лесно повредувајќи едно лице од екипажот. 
Брканицата што уследи траеше неколку часа, пред бродот да биде запрен во бугарската економска зона. 
(Хуријет - 29/05/11; Eвениментул зилеи - 27/05/11)
