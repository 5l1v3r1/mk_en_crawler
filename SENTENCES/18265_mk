13/05/2007
БЕЛГРАД, Србија -- Претседателот Борис Тадиќ во петокот (11-ти мај) потврди дека го номинирал Воислав Коштуница, водачот на Демократската партија на Србија (ДСС), за втор премиерски мандат. 
Номинацијата уследи откако Демократската партија (ДС) на Тадиќ, коалицијата ДСС-Нова Србија и Г17 Плус постигнаа договор во последен момент за формирање демократска коалициска влада. 
Тадиќ, исто така, рече дека очекува законодавниот дом да гласа за новата влада до понеделник, крајниот законски рок.
Раководството на ЕУ и САД го поздрави договорот помеѓу партиите од демократскиот блок. 
Тие изразија надеж дека идната српска влада ќе ги продолжи клучните реформи што водат кон повторно отпочнување на разговорите за Спогодбата за стабилизација и асоцијација на Србија со ЕУ.
Во меѓувреме, во неделата (13-ти мај) во Белград започна специјалната седница на српскиот парламент, која се фокусираше на барањето на демократскиот блок за смена на Томислав Николиќ од местото претседател на парламентот. 
ДС го предложи Оливер Дулиќ за местото. 
(Бета, Б92 - 12/05/07; Taнјуг, РТС - 11/05/07)
