11/07/2007
AНКАРА, Турција -- Двете најголеми партии -- владејачката Партија на правдата и развојот (АКП) и Републиканската народна партија (ЦХП) -- имаат несогласувања околу тоа дали следниот претседател мора да биде член на новиот парламент, според извештаите во локалниот печат од средата (11-ти јули). 
Бидејќи законодавниот дом не успеа да избере наследник на претседателот во заминување, Ахмет Неџдет Сезер, на 22-ри јули ќе се одржат предвремени општи избори. 
Новата расправија помеѓу АКП и ЦХП, наводно, избила откако премиерот Реџеп Тајип Ердоган посочи дека неговата АКП ќе се заложи за договор со опозицијата во врска со следниот претседателски кандидат.
Водачот на ЦХП, Дениз Бајкал, во вторникот рече дека компромисот за ЦХП ќе значи избирање на некој кој не е вклучен во политиката или во парламентот. 
Ердоган не се согласи, велејќи дека претседателот мора да биде избран од редовите на пратениците. 
(Радикал, Сабах, Заман, Јени Сафак - 11/07/07)
