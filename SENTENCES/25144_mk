26/08/2009
ТИРАНА, Албанија -- Локалните медиуми во вторникот (25-ти август) објавија дека Албанија е вклучена во проектот на Светската здравствена организација (СЗО) за борба против последиците од климатските промени. 
Албанија е една од седумте земји од Југоисточна Европа и Централна Азија што учествува во оваа иницијатива.
Во другите вести од вторникот, косовската полиција уапси албански државјанин, кој наводно пренесувал нелегална муниција во својот автомобил на границата со Косово. 
Полицијата вели дека во „мерцедесот“ биле пронајдени 45 кутии муниција од калибарот 6,5, секоја со по 70 парчиња. 
Ова е трет ваков улов на муниција пријавен од косовските власти оваа година. 
(Старт, Стандард, Балкан веб, Панорама, Телеграфи - 25/08/09)
