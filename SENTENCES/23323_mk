27/05/2009
БРИСЕЛ, Белгија -- Комесарот за проширување на ЕУ, Оли Рен, во средата (27-ми мај) се состана со словенечкиот министер за надворешни работи, Самуел Збогар, и неговиот хрватски колега, Гордан Јандроковиќ, објави портпаролот на Рен, Кристина Наѓи.
Ова ќе биде нивен прв состанок откако Словенија и Хрватска одговорија на предлогот на Рен за решавање на нивниот долготраен спор околу границата.
Неговиот план предвидува формирање ад хок петчлен меѓународен арбитражен трибунал за ова прашање.
Хрватска ја прифати понудата, но Словенија поднесе амандмани на истата.
Хрватскиот премиер Иво Санадер во понеделникот рече дека Загреб нема да прифати ниту една словенечка промена.
Но, словенечкото Министерство за надворешни работи тврди дека амандманите на Љубљана ќе ја направат „поизбалансирана“ и „исто така, ќе ги рефлектираат интересите на словенечката страна“.
(СТА, Јавно, Вечерњи лист, ХИНА, Б92 - 26/05/09)
