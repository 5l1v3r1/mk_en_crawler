24/07/2009
БУКУРЕШТ, Романија -- Генералната обвинителка Лаура Кодрута Ковеси и Националниот антикорупциски директорат (ДНА) во четвртокот (23-ти јули) побараа одземање на имунитетот на поранешната министерка за млади и спорт Моника Јакоб Ридзи, што ќе го отвори патот за кривична истрага против неа. 
За време на нејзиниот шестмесечен мандат на функцијата, Ридзи, наводно, потпишала три договори во кои биле вклучени јавни пари, а потоа работела на тоа да се скрие фактот дека не ги следела регулативите за јавните набавки. 
Членовите на парламентот ќе мора да гласаат за укинување на имунитетот на Ридзи.
Во другите вести од четвртокот, Социјалдемократската партија и Национал-либералната партија побараа формирање парламентарна комисија која ќе ја испита министерката за туризам, Елена Удреа. 
Тие велат дека таа потрошила околу 3 милиони евра јавни пари за промовирање на туризмот без да постигне никакви резултати. 
(Aдеварул, Романија либера, Евениментул зилеи - 24/07/09; Крајова-нет - 23/07/09)
