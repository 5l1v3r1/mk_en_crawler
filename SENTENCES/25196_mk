29/01/2010
ПРИШТИНА, Косово -- ЕУ планира да остане неутрална во однос на новата стратегија на владата за северно Косово и да се воздржи од давањето јавни коментари за истата, изјави меѓународен извор близок до претседателството на ЕУ, кое сега го држи Шпанија.
Во петокот (29-ти јануари) приштинскиот весник „Коха Диторе“ цитираше извор според кој ЕУ не сака да им наштети на напорите на владата и Меѓународната цивилна канцеларија за спроведување на стратегија.
„Позицијата на ЕУ за северно Косово е иста како и онаа за цело Косово ...
да се унапредат социјалните и економските реформи, да се зајакне владеењето на правото и да се придонесе за стабилна и мултиетничка влада“, рече изворот.
Областите во кои доминира српското население на север се сега под контрола на „паралелните структури“ поддржани од Белград.
(Коха Диторе, Кохавижн, Телеграфи - 29/01/10)
