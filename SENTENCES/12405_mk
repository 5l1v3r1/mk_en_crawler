10/06/2005
САРАЕВО, Босна и Херцеговина (БиХ) -- Еден босански весник во четвртокот (9-ти јуни) објави дека Министерството за внатрешни работи на Република Српска и специјалната комисија задолжена за откривање на вистината за Сребреница откриле дека во масакрот на босанските муслимани во 1995 година се вмешани српските сили.
Според написот во сараевскиот весник „Ослобоѓење“, во убиствата учествувала заедничка полициска единица од Република Српска, сега непостоечката Република Српска Краина и Србија.
Единицата дејствувала под команда на Љубомир Боровчанин, кој моментно се наоѓа во Хаг, во очекување на судскиот процес против него.
Портпаролот на полицијата на Република Српска го негираше написот подоцна во четвртокот.
(Ројтерс - 09/06/05)
