02/11/2004
СКОПЈЕ, Македонија -- Министерот за внатрешни работи, Силјан Аврамовски, во понеделникот (1-ви ноември) ги отфрли како неточни неодамнешните шпекулации во медиумите дека наводни екстремистички групи оперираат во северниот дел на земјата и истите претставуваат нова закана за безбедноста на земјата.
Во изјавата за дневниот весник <I>Дневник</I>, Аврамовски рече дека и покрај тоа што неодамна имало индикации за криминална активност, полицијата ги презела сите неопходни мерки.
Тој ја отфрли можноста од дестабилизација на земјата.
Во другите вести, премиерот Хари Костов во вторникот ја посети Германија, на разговори за кандидатурата на Македонија за евро-атланска интеграција.
(Дневник, Утрински весник - 02/11/04)
