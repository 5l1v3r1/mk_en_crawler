27/05/2007
ЗАГРЕБ, Хрватска -- Најголемата опозициска, Социјалдемократска партија (СДП), во петокот (25-ти мај) побара смена на министерот за внатрешни работи Ивица Кирин, обвинувајќи го за давање неприфатливи изјави и злоупотреба на својата функција. 
Повикот на партијата уследи по објавената видео-снимка на „Ју-тјуб“, која покажува дека Кирин поседува работи -- како што се скапи часовници или куќи -- што во голема мера ја надминуваат неговата официјална плата и резултираше со обвиненија за корупција. 
Сепак, Кирин не коментираше, велејќи само дека се чини оти СДП е одговорна за видео-снимката. 
Кога другите високи функционери во Министерството за внатрешни работи рекоа дека не е покренат официјална истрага за изворот на видео-снимката, СДП посочи дека е можно да се следени нивните компјутери. 
Партијата побара од Кирин или да покаже судски налог со кој се дозволува следење на неговите канцеларии или веднаш да поднесе оставка. 
(Вјесник - 26/05/07; ХРT - 25/05/07)
