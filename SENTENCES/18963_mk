04/03/2007
ВИЕНА, Австрија -- Ставовите на преговарачките тимови на Белград и Приштина за идниот статус на Косово остануваат „дијаметрално спротивставени“, и покрај двата круга разговори што завршија во петокот (2-ри март).
Канцеларијата на специјалниот претставник на ОН, Марти Ахтисари, вели дека српската страна и понатаму продолжува да ја отфрла можноста за независност на Косово, додека косовската страна не сака да прифати ништо помалку од независност.
Според соопштението за печатот од канцеларијата на Ахтисари, двете страни се разликуваат и околу другите клучни прашања, како што се уставните одредби, децентрализацијата и културното и верското наследство.
Откако ќе ги разгледа нивните сугестии, тој ќе одржи втор и финален круг разговори во Виена на 10-ти март.
На состанокот ќе присуствуваат високи претставници на Контакт-групата за Косово од шест нации, НАТО и УНМИК.
(Политика, Блиц - 03/03/07;
веб-страница на ОН, АП - 02/03/07)
