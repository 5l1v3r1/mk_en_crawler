08/10/2007
AНКАРА, Турција -- Тринаесет турски војници беа убиени во неделата (7-ми октомври) во судирите помеѓу безбедносните сили и членовите на Курдистанската работничка партија (ПКК) во провинцијата Сирнак, во близина на ирачката граница.
Локалните медиуми го опишаа како еден од најголемите и најнасилни напади против турската армија во последниве години.
Претходно истиот ден турските војници убија припадник на ПКК во Сирнак.
Во другите вести од неделата, најмалку четири лица беа повредени во експлозија во Истанбул.
Експлозивната направа, наводно, била поставена во канта за отпадоци.
Досега никој не ја презеде одговорноста за нападот.
(Хуријет, Сабах, Милијет, Радикал, Заман, Блумберг, СНН, Вашингтон тајмс - 08/10/07;
AФП, новинска агенција Анадолу, ББС, Ројтерс, Ал Џезеира, Гласот на Америка, АП, ДПА, РИА Новости, СНН Турк - 07/10/07)
