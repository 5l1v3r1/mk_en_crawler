30/03/2008
БРДО ПРИ КРАЊУ, Словенија -- Комесарот за проширување на ЕУ, Оли Рен, во саботата (29-ти март) го повика турскиот Уставен суд да не ја забранува владејачката Партија на правдата и развојот (АКП). 
Говорејќи на маргините од состанокот на ЕУ во Словенија, Рен ги повика судиите да ги земат предвид „долгорочните интереси“ на Анкара при донесувањето на пресудата. 
Тој додаде дека Европската комисија внимателно ги следи настаните со „зголемена загриженост и искрено, неверување“.
Пред две недели турскиот обвинител ја обвини АКП за поткопување на секуларизмот во Турција и побара од Уставниот суд да донесе пресуда за ова прашање. 
Судот се состанува в понеделник. 
(Заман - 30/03/08; Милијет, АФП, АП - 29/03/08)
