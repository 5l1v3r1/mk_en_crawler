16/07/2007
Во петокот (13-ти јули) во Белград беше промовирана фонтана со оригинална пумпа, патент на Никола Тесла од 1913 година, како дел од настаните за одбележување на 150-тиот роденден на српскиот пронаоѓач, физичар и инженер.
Радомир Наумов, претседател на комитетот за одбележување, го наведе големиот придонес на Тесла во науката.
Меѓународна конференција насловена како „Нанонауки и нанотехнологии 07“ ќе се одржи во Универзитетот Аристотел во Солун, Грција, од понеделник (16-ти јули) до среда.
Водечки грчки и странски научници и индустриски експерти ќе разговараат за серија прашања поврзано со нанонауките, нанотехнологиите и истражувачките резултати.
Седмиот состанок на Меѓународното здружение на експерти за геноцид (ИАГС) се одржа во Илиџа, Босна и Херцеговина, на 9-ти јули.
Конференцијата се фокусираше на знаците за рано предупредување за геноцид, истражување и спречување на геноцид.
Домаќин на состанокот беше сараевскиот Институтот за истражување на злосторствата против човештвото и меѓународно право.
Хрватската Aкадемија на науките и уметностите (ХАЗУ) ќе додели преку 151.000 евра за 72 различни проекти оваа година, според официјалното соопштение од ХАЗУ на 11-ти јули.
Повеќето проекти се поврзани со организирањето научни форуми и истражувачка работа.
ЕУ ќе додели 3,6 милиони евра за поттикнување на употребата на Информатичко-комуникациските технологии (ИЦТ) во Бугаријa, објави шефот на бугарската државна Агенција за ИЦТ, Димитар Станчев.
Парите ќе бидат обезбедени во рамките на Програмата на ЕУ за конкурентност и иновациска рамка до 2013 година.
Tурскиот министер за култура и туризам, Атила Коч, на 9-ти јули објави дека околу 88 отсто од 192.552 оригинално напишани ракописи на отоманските Турци се архивирани и може да се погледнат на веб-страниците на турската влада и Националната библиотека.
Ова беше овозможено преку проектот „Онлајн пристап до пишаните ракописи“.
(Разни извори – 09/07/07-16/07/07)
