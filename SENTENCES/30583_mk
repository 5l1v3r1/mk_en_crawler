13/01/2011
ЗАГРЕБ, Хрватска -- Српското обвинителство за воени злосторства ќе им предаде копија од досието против хрватскиот воен ветеран Тихомир Пурда на хрватските власти.
Пурда беше уапсен минатата недела во Босна и Херцеговина врз основа на потерницата издадена од Белград.
Договорот беше постигнат за време на состанокот на хрватско-српската комисија која е задолжена за прашањата на осомничените за воени злосторства, кој се одржа во средата (12-ти јануари) во Загреб, и со кој претседаваа хрватскиот министер за правда, Дражен Бошњаковиќ, и неговата српска колешка, Снежана Маловиќ.
Комисијата, исто така, заклучи дека во рок од седум дена, Србија ќе предаде податоци за хрватските граѓани што се бараат во Србија за воени злосторства.
(Tанјуг, РТС, Б92, ХРТ, Хина, Вечерњи лист - 12/01/11)
