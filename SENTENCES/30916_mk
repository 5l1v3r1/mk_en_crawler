10/03/2011
САРАЕВО, Босна и Херцеговина (БиХ) -- Високиот претставник Валентин Инцко ќе започне консултации со најголемите партии во Федерацијата на Босна и Херцеговина (ФБиХ), со цел да се стави крај на тековниот политички ќор-сокак и да се олесни формирањето нови кантонски влади, влади на ентитетите и влада на државно ниво. 
Поминаа пет месеци од одржувањето на изборите. 
Водачите на партијата на Хрватите, ХДЗ БиХ, Драган Човиќ, на Социјалдемократската партија (СДП) -- Златко Лагумџија, ХДЗ 1990 -- Божо Љубиќ и водачот на Партијата за демократска акција (СДА), Сулејман Тихиќ, се согласија со оваа иницијатива откако се состанаа одделно со Инцко во средата (9-ти март). 
Во првичната фаза, самите водачи нема да учествуваат, туку ќе ги остават преговорите на партиските функционери.
Во другите вести од средата, делегатите на Домот на претставниците на ФБиХ го избраа своето раководство. 
Бошњакот Денис Звиздиќ од СДА беше избран за претседавач, додека Србинот Светозар Пудариќ од СДП и Хрватот Станко Приморац Цане, кандидат на Хрватската партија на правата на БиХ и Демократскиот национален сојуз, беа назначени за негови заменици. 
Маринко Чавара, кој беше кандидиран од ХДЗ, не ја доби потребната поддршка за заменик-претседател. 
(Фена, БХРТ, Дневни аваз, Онаса - 09/03/11)
