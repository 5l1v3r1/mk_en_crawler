27/10/2006
БЕЛГРАД, Србија -- Општинскиот суд II во четвртокот (26-ти октомври) потврди дека, на барање од обвинителите, истрагата против наводните помошници на главниот обвинет за воени злосторства, Ратко Младиќ, ќе биде проширена. 
Портпаролот на судот, Марина Клариќ-Живковиќ за радио Б92 изјави дека сослушувањето за четворицата нови потенцијални осомничени е закажано за крајот на следната недела. 
Во средата обвинителите рекоа дека сакаат да додадат нови имиња во истрагата против 11-те лица осомничени дека му помагале на Младиќ да ја избегне правдата, помеѓу јуни 2002 и јануари 2006 година. 
(Блиц - 27/10/06; Б92 - 26/10/06)
