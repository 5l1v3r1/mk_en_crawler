18/10/2010
ПРИШТИНА, Косово -- Централната изборна комисија (ЦИК) вели дека ќе ја почитува одлуката да организира и одржи предвремени избори, но нема да може да гарантира квалитет на процесот. 
Претседателот на ЦИК, Валдете Дака, во неделата (17-ти октомври) рече дека институциите се подготвуваат за изборите на 13-ти февруари, датум одреден од привремениот претседател Јакуп Красниќи. 
Но, ако парламентот биде распуштен и земјата биде принудена да организира предвремени избори во рок од 45 дена, Дака вели „дека нема да има 100-процентна гаранција оти тие ќе бидат квалитетни“. 
Владата има рок од осум дена, почнувајќи од понеделник, да формира нова влада, откако помалиот партнер, Демократската лига на Косово, се повлече од коалицијата изминатиот викенд. 
Ако Демократската партија не го стори тоа, уставот предвидува предвремени избори во рок од 45 дена. 
(Коха Диторе, Зери, Лајм, Експрес - 18/10/10)
