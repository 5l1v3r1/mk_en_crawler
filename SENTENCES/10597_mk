12/09/2004
ХАГ, Холандија -- Трибуналот на ОН за воени злосторства во петокот (10-то септември) се согласи да им дозволи на двајцата британски адвокати на Слободан Милошевиќ да поднесат жалба за своето назначување.
Тројцата судии кои го водат судскиот процес против поранешниот југословенски претседател им дадоа на адвокатите седум дена да ја поднесат жалбата до апелационата комисија.
Судиите се согласија дека одлуката за наименување на адвокати за обвинетиот „има суштинско влијание врз водењето на процесот“ и за него треба да решава апелациониот трибунал веднаш по завршувањето на судскиот процес.
Судењето треба да продолжи во вторник со сведочењето на третиот сведок на одбраната.
Адвокатите Стивен Кеј и Џилијан Хигинс велат дека нивните нови улоги натерале неколку предложени сведоци на Милошевиќ да одбијат да сведочат.
(AП, АФП - 11/09/04;
Б92, AФП - 10/09/04)
