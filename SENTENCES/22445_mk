14/11/2008
САРАЕВО, Босна и Херцеговина (БиХ) -- Полицијата во четвртокот (13-ти ноември) објави дека ги зајакнала мерките на безбедност за двајца високи функционери во Федерацијата на БиХ (ФБиХ) кои добиле „сериозни“ смртни закани. 
Сараевските медиуми објавија дека Мирсад Кебо, заменик-претседателот на ФБиХ, примил „вербални закани“ претходно оваа недела. 
Весникот „Ослобоѓење“ објави дека на Кебо му е кажано оти некој нуди голема парична сума за негово убиство и за убиство на Сулејман Тихиќ, водачот на најголемата муслиманска партија во БиХ, Партијата за демократска акција.
Во другите вести од четвртокот, Загреб го осуди нападот врз семејство етнички Хрвати кои се вратиле во својот дом во БиХ. 
Никој не беше повреден кога граната ја погоди нивната куќа во Градец, во близина на северниот град „Дервента“ минатата недела. 
(AФП, Независне новине, Бета, Б92, Дневник, ХРТ, Дневни аваз - 13/11/08)
