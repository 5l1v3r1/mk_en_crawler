16/12/2008
АТИНА, Грција -- Комисијата за истраги го претстави извештајот пред парламентот во понеделникот (15-ти декември), за контроверзниот договор за недвижен имот помеѓу државата и манастирот Ватопеди на планината Атос. 
Двајца владини министри неодамна поднесоа оставка како резултат на скандалот, министерот за поморска трговија Јоргос Вулгаракис и државниот секретар Теодорос Русопулос. 
Тие се обвинети за вмешаност во договорот, според кој манастирот добил примарна, државна недвижност во замена за евтино селско земјиште, нанесувајќи й 100 милиони евра загуба на државата. 
Но, парламентарниот извештај не дава дефинитивен заклучок за тоа кој е виновен, и покрај проверката на голем сведоци и документи во текот на изминатите 45 дена. 
Главната опозициска партија ПАСОК рече дека истрагата е криминална.
Во другите вести, спорадичните протести продолжија и во понеделникот, по смртта на 15-годишниот Александрос Григоропулос, кој беше убиен од полицаец на 6-ти декември. 
Младите протестираа пред полициската централа во Атина и главниот суд, каде што некои од демонстрантите приведени минатата недела се појавија пред судиите.
Исто така во понеделникот, на претседателот Каролос Папуљас (79) му беше вграден пејсмејер, заради неправилните срцеви откуцувања. 
Тој ја напушти болницата во вторникот. 
(Катимерини, Естија, То Вима, Елефтерос типос, Апогевматини - 16/12/08; AНА-МПА, Нафтемборики, In.news, Ројтерс, АФП, АП, ДПА, ББС, УПИ - 15/12/08)
