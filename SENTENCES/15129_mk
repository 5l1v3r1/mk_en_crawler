31/08/2006
АНКАРА, Турција -- Министерството за надворешни работи во средата (30-ти август) го поздрави назначувањето од страна на Вашингтон на пензинираниот генерал на воздухопловните сили, Џозеф Ралстон, за специјален координатор за борба против терористичката Курдистанска работничка партија (ПКК). 
Министерството соопшти дека ова претставува важна можност за координирање на напорите на Турција, САД и Ирак за елиминирање на ПКК. 
Ралстон се очекува да ја посети Анкара за разговори следната недела. 
Исто така во средата, безбедносните сили во југоисточна Турција запленија 74 килограми пластичен експлозив, кој честопати го користат курдските бунтовници. 
Експлозивот, заедно со уште 15 ракетни проектили, наводно, е пренесен преку границата од северен Ирак.
Во другите вести од средата, претставниците на владата и синдикатите на државните службеници, се состанаа повторно со цел да се обидат да постигнат договор околу зголемувањето на платите за следната година. 
Останувајќи со дијаметрално спротивставени ставови околу ова прашање, синдикатите се закануваат со штрајк. 
(Turkishpress.com, AФП, Радикал, Заман - 30/08/06)
