29/04/2008
ЛУКСЕМБУРГ -- Министрите за надворешни работи во вторникот (29-ти април) одлучија да й понудат на Србија можност да го потпише Договорот за стабилизација и асоцијација со Унијата сега, а не подоцна.
Новинската агенција Бета јави дека српскиот претседател Борис Тадиќ во вторник ќе замине за Луксембург.
Словенечкиот министер за надворешни работи, Димитри Рупел, објасна дека одлуката на ЕУ да даде зелено светло не значи автоматско спроведување;
тоа ќе се случи дури кога ЕУ ќе биде сигурна оти Србија целосно соработува со Трибуналот на ОН за воени злосторства.
Многумина сметаат дека одлуката од вторникот претставува обид за зголемување на рејтингот на проевропските и реформски ориентирани партии, како што е онаа на Тадиќ, пред парламентарните избори на 11-ти мај во Србија.
(ББС, АФП, Бета - 28/04/08)
