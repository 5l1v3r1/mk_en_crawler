11/10/2007
ЗАГРЕБ, Хрватска -- Земјата е можно да се соочи со првата пречка на својот пат кон пристапот во ЕУ поради својот спор со Италија и Словенија во врска со користењето на територијалните води во Јадранското Море, објави АФП во средата (10-ти октомври), цитирајќи извори на ЕУ. 
ЕУ се очекува да отвори уште две нови поглавја -- за надворешните работи и здравството -- во преговорите за пристап со Хрватска в петок. 
Но, поглавјето за надворешните работи, наводно, може да биде блокирано од страна на Словенија и Италија, кои се лути поради плановите на Хрватска да го ограничи пристапот до своите рибарски зони во Јадранското Море. 
Хрватска воспостави еколошка зона во 2004 година, за ограничување на риболовот во Јадранот.
Словенечкиот министер за надворешни работи, Димитриј Рупел, чија земја ќе го преземе ротирачкото претседателство на ЕУ во јануари, во средата потврди дека Љубљана е резервирана во врска со отворањето на поглавјето за надворешната политика на Хрватска, поради забраната за риболов. 
(Вечерњи лист, Вјесник - 11/10/07; ХРТ, АФП, Фокус, МИA - 10/10/07)
