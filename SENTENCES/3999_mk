06/07/2007
Анализа на Роберт Ц. 
Остин и Игор Јовановиќ за Southeast European Times -- 06/07/07
Во изминатава недела ЕУ ги зголеми повици против понатамошното одложување на одлуката за прашањето на статусот на Косово. 
Во средата (4-ти јули) комесарот за проширување на ЕУ, Оли Рен, предупреди дека Европа ќе ја плати цената за евентуалниот неуспех на прашањето на статусот на Косово -- а не Русија или САД.
Неговиот повик уследи по изјавата на портпаролката на шефот за безбедност на ЕУ Хавиер Солана во вторникот, која рече дека Брисел сака да се постигне консензус во врска со прашањето на статусот на Косово што е можно побргу. 
Блокот е за брзо усвојување на нова резолуција од страна на Советот за безбедност на ОН врз основа на планот на поранешниот претставник на ОН Марти Ахтисари, кој предвидува надгледувана независност.
Во моментов, кредибилитетот на целата влада во Косово е доведен во прашање -- со цел да го задржат делот на овластувањата, властите во покраината посочуваат дека можеби ќе мора да одат самостојно. 
Тие, најверојатно, мислеа дека сé ќе биде завршено до крајот на мај и се надеваа на усвојување на планот на Ахтисари. 
Сега гледаат дека се чекор назад.
Во случај да нема резолуција на Советот за безбедност, косовските водачи предупредија дека самите ќе преземат чекори. 
Останува да се види колку трпеливост меѓународната заедница може да охрабри таму.
Минатиот месец американскиот претставник за Косово, Френк Визнер, ја потврди поддршката на Вашингтон за независноста на Косово и рече дека сувереноста на покраината мора да биде крајната цел. 
Сепак, рече тој, „важно е независноста да биде постигната како резултат на резолуција на Советот за безбедност на ОН, што ќе го трасира патот за признавањето и ќе ги отвори вратите за вашиот прием во НАТО и во ЕУ“.
Унилатералното прогласување независност е опасно од бројни причини. 
Прво, тоа ќе ги подели ЕУ и регионот, поткопувајќи ги годините на унапредување на регионалната стабилност и интеграција. 
Балканските држави мора да бидат способни да речат дека Европа и САД го сакаат планот на Ахтисари и со оглед на тоа што сакаме да бидеме дел од евроатланските клубови, каков избор имаме? 
Во суштина, одделниот глас на Советот за безбедност-ЕУ/САД им овозможува да ја префрлат вината и да ги ослободат сите од обвинувањата.
Во отсуство на единство во Советот за безбедност, ЕУ и САД, прашањето на Србија игра голема улога. 
И додека Албанија ќе биде помеѓу првите што ќе започнат бизниси во Приштина, остатокот од регионот ќе мора да ги одмери работите повнимателно. 
На пример, Црна Гора, која се залага за добри односи со Србија, нема да биде помеѓу првите што ќе го признае Косово. 
Македонија има помалку да изгуби и не може да си дозволи оттуѓување на своето албанско малцинство. 
За Бугарија и Романија, како и за Црна Гора, ќе биде подобро да бидат на крајот на редицата за признавање, наместо на почетокот. 
Босна нема да биде во позиција да понуди признавање со оглед на дестабилизаторското влијание што истото би го имало врз нејзината слаба федерација“. 
Хрватска и Словенија може да си дозволат да останат неутрални во врска со целото ова прашање.
И додека Велика Британија е цврста во својата поддршка на планот на Ахтисари, предлогот за нови преговори помеѓу Албанците и Србија од страна на францускиот претседател Николас Саркози не беше добро примен во Косово.
Белград ќе продолжи да го одложува конечното решение за Косово, потпирајќи се на руската помош, во обид да убеди што е можно повеќе земји дека независно Косово би било опасен меѓународен преседан. 
Со оглед на тоа, белградската дипломатска офанзива е насочена претежно кон неодлучните членки на Советот за безбедност -- Словачка, Јужна Африка и Индонезија -- но, исто така, и кон членките на ЕУ што би можеле да имаат проблеми со своите сепаратисти како резултат на отцепувањето на Косово.
Премиерот Воислав Коштуница рече дека Белград ќе инсистира на продолжување на разговорите со Приштина, истовремено барајќи овие разговори да не бидат придружувани со временски ограничувања или претходно договорени исходи во случај на неуспех. 
Белград, исто така, побара нов меѓународен посредник.
Истовремено, Белград ќе се залага за консолидирање на својата позиција во Косово, особено во северниот дел од покраината, кој не е зависен од врските со Приштина. 
Сепак, главниот проблем е дека само 40.000 од вкупно 130.000 Срби што останаа во Косово, живеат на север, додека остатокот живее во енклавите опкружени со албанско население.
Министерот за Косово и Метохија, Слободан Самарџиќ, рече дека Србија има намера да инвестира во Косово и да стори сé што е во нејзина моќ за да обезбеди што е можно поголемо присуство на своите институции во покраината.
Настрана од надворешните фактори, унилатералната декларација нема да донесе ништо добро за Косово. 
И покрај тоа што УНМИК можеби ќе остане, новата мисија на ЕУ нема да може да започне. 
ОН нема да се чувствуваат пожелни и ќе има поделеност во самата ЕУ. 
Најважно од сé, Балканот повторно ќе се соочи со нестабилност.
