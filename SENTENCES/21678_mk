23/05/2008
ПРИШТИНА, Косово -- Питер Фејт, шеф на Меѓународната цивилна канцеларија во Косово, во четвртокот (22-ри мај) рече дека по 15-ти јуни -- кога на сила стапува косовскиот устав -- косовските институции ќе ги преземат сите должности предвидени со планот на претставникот на ОН Марти Ахтисари. 
По состанокот на Меѓународната управна група во Приштина Фејт рече дека мандатот на ЕУ предвидува распоредување на персонал низ целата територија, вклучително и северниот дел, во кој доминира српското население. 
„Јас сум лично задоволен од напредокот во спроведувањето на планот на Ахтисари и процесот на децентрализација“, рече Фејт.
Во другите вести од четвртокот, српското Министерство за надворешни работи поднесе официјална протестна нота до Прага, еден ден откако чешката влада официјално ја призна независноста на Косово. 
Србија, исто така, го повлече својот амбасадор во Прага, како што направи и со 40-те други земји што го признаа Косово. 
(Коха Диторе, Зери, Експрес, Лајм - 23/05/08; КиМ радио, Фонет, Балканвеб, Бета, РИА Новости, Танјуг, Б92, Ксинхуа - 22/05/08)
