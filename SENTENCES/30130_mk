22/12/2010
САРАЕВО, Босна и Херцеговина (БиХ) -- Судот во БиХ во вторникот (21-ви декември) осуди четворица босански Срби, поранешни полицајци, на вкупно 86 години затвор, за злосторства против човештвото извршени за време на конфликтот во периодот 1992-1995 година.
Зоран Бабиќ, Милорад Шкрбиќ, Душан Јанковиќ и Жељко Стојниќ беа прогласени за виновни за учество во убивањето на повеќе од 150 несрпски цивили во 1992 година.
Бабиќ и Шкрбиќ добија по 22 години затвор, Јанковиќ доби 27 во отсуство, а Стојниќ беше осуден на 15 години затвор.
Петтиот обвинет, Милорад Радаковиќ беше ослободен од обвинувањата.
Според обвинението, на 21-ви август 1992 година, четворицата пренесувале конвој со 1.200 цивили од Приедор до Травник.
Тие извлекле преку 150 луѓе од конвојот, ги однеле во Коричанске Стијене и ги убиле.
(РТРС, БХРТ, Радио Слободна Европа, Ројтерс - 21/12/10)
