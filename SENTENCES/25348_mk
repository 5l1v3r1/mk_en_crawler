26/01/2010
AТИНА, Грција -- Стотици фармери протестираа во центарот на Атина во понеделникот (25-ти јануари), барајќи дополнителни државни субвенции и повисоки цени за нивните производи. 
Минатата недела демонстрантите блокираа дел од главните патишта и граници со Бугарија. 
Тие се решени да продолжат до акцијата додека не им бидат исполнети барањата. 
Протестот доведе до загуби во Бугарија и Романија, поттикнувајќи ги владите во двете држави да побараат надоместок преку Европската комисија. 
Во понеделникот грчката министерка за култура, Катерина Бацели, предложи пакет мерки за фармерите, ветувајќи дека субвенциите за 2009 година ќе бидат целосно платени до крајот на февруари, додека субвенциите за 2010 година ќе бидат исплатени без одложување пред крајот на годинава. 
Вработените во јавниот сектор, вознемирени поради грчките строги мерки за намалување на буџетскиот дефицит, планираат да одржат еднодневен штајк следниот месец, а можно е да им се приклучат и синдикатите од приватниот сектор. 
(ББС, Њус ин, Ројтерс, АНА-МПА - 25/01/10)
