18/04/2005
АТИНА, Грција -- Министерот за развој Димитрис Суфас во неделата (17-ти април) ги негираше извештаите во медиумите за евентуална реконструкција на владата. 
Во својата изјава за новинарите по состанокот со премиерот Костас Караманлис, Суфас рече дека во моментов нема потреба од промена. 
Тој ги опиша резултатите на владата како задоволителни.
Во другите вести, заменик-министерот за одбрана Василис Михалолиакос во петокот рече дека владата е посветена на навремено комплетирање на процесот на отстранување на смртоносните противпешадиски мини долж грчко-турската граница. 
Неговата изјава уследи по состанокот со претставниците на невладините организации што работат на овој проблем. 
(AНA - 17/04/05; Катимерини - 16/04/05)
