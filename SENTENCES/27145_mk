02/09/2009
БРИСЕЛ, Белгија -- Дваесет и седум членки на ЕУ ја поддржаа работата на ЕУЛЕКС и неговото планирано потпишување на протокол за полициската соработка со Србија.
Тие се согласија дека консултациите околу ова прашање треба да продолжат, со цел да се најде соодветно решение, објавија локалните медиуми во вторникот (1-ви септември).
За време на состанокот со претставниците на земјите-членки на ЕУ, Комитетот за политика и безбедност на ЕУ го поддржа потпишувањето на документот со Белград, и покрај силното противење на Приштина.
Портпаролот на ЕУЛЕКС Карин Лимдал рече дека техничкиот договор е „многу важен за наоѓање на начините за борба против организираниот криминал, што ќе биде од корист за сите во Косово“.
Во другите вести од вторникот, поранешниот претставник на ОН во разговорите за статусот на Косово Марти Ахтисари ја повика ЕУ да го направи признавањето на независноста на Косово предуслов за кандидатурата на Србија за влез во ЕУ, објавија локалните медиуми.
Ахтисари, исто така, ги повика странските инвеститори да дојдат во Косово, со оглед на неговите ресурси на јаглен.
(Коха Диторе, Лајм, Експрес, Косова Сот - 02/09/09;
TВ 21, Кохавижн - 01/09/09)
