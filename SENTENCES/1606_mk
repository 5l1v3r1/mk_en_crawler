09/07/2010
Невработеноста на младите и понатаму е сериозен проблем во Грција и Tурција, според најновиот извештај Изгледи за вработување на Организацијата за економска соработка и развој, објавен во средата (7-ми јули).
Во Турција невработеноста на младите се зголеми на 25,3 отсто во 2009 година од 20,5 отсто во 2008 година, додека во Грција се зголеми од 22,1 отсто на 25,8 отсто.
Ново истражување покажа дека суверениот долг на Грција е втор по висина во светот, по оној на Венецуела.
Извештајот, на мониторот за кредитен пропуст ЦМА Дата вижн, беше објавен во понеделникот (5-ти јули).
Романијa и Бугаријa беа, исто така, во првите десет најризични земји во светот, на осмото, односно десеттото место.
Српскиот вицепремиер Божидар Ѓелиќ и комесарот на ЕУ за економски и финансиски прашања Оли Рен потпишаа договор за заем вреден 200 милиони евра во понеделникот (5-ти јули) во Брисел.
ЕУ го додели заемот за да й помогне на Србија да ги стабилизира своите јавни финансии.
Истиот ќе мора да се врати за осум години по годишна каматна стапка од 1 отсто.
Maкедонскиот министер за економија, Фатмир Бесими, и косовската министерка за енергија и рударство, Јустина Широка-Пула, во понеделникот (5-ти јули) во Скопје потпишаа меморандум за соработка во енергетскиот сектор.
Двете земји ќе формираат работни групи кои ќе ги проверат потенцијалните заеднички енергетски проекти.
Владата на Федерацијата на Босна и Херцеговинa го избра Холандскиот аеродромски консултант (НАКО) да го дизајнира проширувањето на Сараевскиот аеродром, објавија локалните медиуми на 1-ви јули.
Претпријатието треба да претстави проект за проширувањето на сегашниот терминал за 7.000 метри квадратни, за да се справи со зголемениот патнички сообраќај.
Вкупната цена на проектот ќе биде 31,9 милиони евра -- од кои 25 милиони евра се очекува да бидат обезбедени од Европската банка за реконструкција и развој.
(Разни извори -- 02/07/10-09/07/10)
