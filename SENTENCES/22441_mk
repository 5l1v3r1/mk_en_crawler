14/11/2008
НИКОЗИЈА, Кипар -- Разговорите за решавање на кипарското прашање се очекува да продолжат во 2009 година, рече во четвртокот (13-ти ноември) специјалниот претставник на ОН Александар Даунер, по последниот состанок помеѓу кипарскиот претседател Деметрис Христофиас и водачот на кипарските Турци, Мехмет Али Талат. 
Даунер објасна дека неколкудеценискиот спор бара време за да се реши. 
Директните разговори помеѓу северниот и јужниот дел од поделениот остров започнаа на 3-ти септрмври, како нов обид на водачите на двете заедници да го решат ќор-сокакот. 
Даунер рече дека тој нема да поставува никакви крајни рокови за постигнување договор. 
Двете страни ќе се состанат повторно в понеделник, кога ќе продолжат разговорите за судството, а ќе започнат преговорите за прашањето на спорниот имот. 
(Ројтерс, ИТАР-ТАСС, иКипрос, Хуријет - 13/11/08)
