04/05/2005
ПРИШТИНА, Косово, Србија и Црна Гора -- Европската инвестициона банка (ЕИБ) и УНМИК во вторникот (3-ти мај) потпишаа договор со кој се овозможува провинцијата да зема заеми од оваа институција на ЕУ и покрај тоа што не е решено прашањето на нејзиниот конечен статус.
Шефот на УНМИК Сорен Јесен-Петерсен рече дека овој потег треба да ги охрабри и другите финансиски институции да обезбедат заеми за Косово и да го олеснат економското заживување на провинцијата.
Косовскиот премиер Бајрам Косуми, исто така, го потпиша документот, истакнувајќи дека владата на провинцијата ќе биде гарант за заемите.
ЕИБ финансира инвестиции кои ја промовираат европската интеграција.
(Ројтерс, ББС, веб-страница на ЕИБ, Танјуг - 03/05/05)
