22/11/2004
СКОПЈЕ, Македонија -- Претседателот на парламентот, Љупчо Јордановски, во неделата (21-ви ноември) ја отфрли можноста од политичка криза во земјата, велејќи дека очекува новата влада да започне со работата на крајот од декември.
Во интервјуто за Радио Слободна Европа, Јордановски рече дека законодавниот дом и понатаму функционира нормално, и покрај оставката на владата на премиерот Хари Костов, додавајќи деке нема знаци за евентуална нестабилност во владејачката коалиција.
Исто така во неделата, владејачкиот Социјалдемократски сојуз на Македонија ги прифати општинските кандидатури за нов претседател, пред конгресот на партијата в среда.
За функцијата се номинирани вкупно десет кандидати.
(Утрински весник, Дневник - 22/11/04;
А1 ТВ, Дневник, Вест - 21/11/04)
