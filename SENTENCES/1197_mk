08/04/2008
Претседателот на Претставничкиот дом на Босна и Херцеговинa (БиХ), Милорад Живковиќ, и неговиот заменик, Нико Лозанчиќ, во понеделникот (7-ми април) пристигна во дводневна посета на Maкедонијa.
Тие се состанаа со претседателот на парламентот, Љубиша Георгиевски, премиерот Никола Груевски и претседателот Бранко Црвенковски.
Исто така, тие се состанаа со министерот за надворешни работи, Антонио Милошоски, и со членови на парламентот.
Tурскиот претседател Абдула Ѓул го истакна полноправното членство во ЕУ за Турција за време на неговиот прв досега состанок со својот француски колега Николас Саркози минатата недела во Букурешт, за време на самитот на НАТО.
Турскиот министер за надворешни работи, Али Бабаџан, Ѓул и Саркози, разговараа и за билатералните односи и точките на агендата на НАТО.
Директорот на Европската комисија (ЕК) за Западен Балкан, Пјер Мирел, во петокот (4-ти април) беше во Белград, каде што присуствуваше на потпишувањето на договорот за пакетот финансиска помош од ЕУ за Србијa вреден 165 милиони евра.
Мирел се состана со вицепремиерот Божидар Ѓелиќ, и рече дека ако Србија ги исполни техничките барања, ЕУ е можно да го укине визниот режим за Србите во првата половина од 2009 година.
Српскиот министер за надворешни работи, Вук Јеремиќ, во петокот (4-ти април) се состана со генералниот секретар на ОН, Бан Ки-Мун, во Њујорк.
Бан потврди дека ОН ќе ги испита настаните во Митровица на 17-ти март, кога УНМИК и КФОР влегоа во судската зграда што Србите ја зазедоа.
Бан, исто така, изрази загриженост во врска со српските планови за изборите на 11-ти мај во Косово.
Јеремиќ рече дека најавата за истрага на ОН за инцидентот на 17-ти март е најважниот резултат од нивниот состанок.
Грчката министерка за надворешни работи, Дора Бакојани, во понеделникот (7-ми април) се состана со високиот претставник на ОН, Лин Паско, како дел од турнејата на Паско на Кипар, Грција и Турција.
Тој во вторник ќе отпатува за Анкара, на разговори за Кипар, по состаноците со водачите на двете заедници на Кипар минатата недела.
Бугарскиот министер за надворешни работи, Ивајло Калфин, во неделата (6-ти април) замина во дводневна посета на Атина.
Неговиот распоред вклучува разговори со министерката за надворешни работи, Дора Бакојани, и премиерот Костас Караманлис.
Бугарскиот министер за труд и социјална политика, Емилија Масларова, во неделата (6-ти април) замина за Виетнам.
За време на нејзината посета, таа ќе потпише меморандум за билатерална соработка во областа на трудот, социјалното осигурување и социјалната заштита и ќе се состане со министерот за труд, Нгуен Ти Ким Нган, премиерот Фу Чонг, парламентарната Комисија за социјални прашања и претседателот на Сојузот за заштита на работниците.
Обединетите Арапски Емирати (УАЕ) и Црна Гора официјално воспоставија дипломатски односи.
Постојаниот претставник на УАЕ во ОН, Ахмед Абдул Рахман Ал Џарамаин, и црногорскиот постојан претставник Небојша Калуѓеровиќ, во петокот (4-ти април) потпишаа декларација, потврдувајќи ја желбата на своите влади за зајакнување на пријателските односи и соработката.
(Разни извори -- 01/04/08-08/04/08)
