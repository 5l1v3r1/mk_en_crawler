21/06/2010
ПРИШТИНА, Косово -- Четири лица загинаа, а едно беше повредено рано во понеделникот (21-ви јуни) во вооружен судир во градот Вити/Витина, на околу 40 километри од границата со Македонија. 
Тројца од загинатите се државјани на Македонија. 
Косовската полиција соопшти дека пукотниците дошле од автомобил во движење, на патот Вити/Витина-Клокот. 
Македонската министерка за внатрешни работи, Гордана Јанкуловска, го потврди инцидентот, но не даде објаснување, велејќи дека македонските власти се во контакт со Приштина и дека повеќе детали може да се очекуваат подоцна во текот на денот. 
(Eкспрес, Телеграфи, Макфакс - 21/06/10)
