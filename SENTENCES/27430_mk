27/05/2010
ПРИШТИНА, Косово -- Владата го повика малцинството Срби во средата (26-ти мај) да ги бојкотираат изборите в недела во северно Косово. 
За време на кампањата на север, белградските политичари ветија дека ќе ја зајакнат српската контрола во областа, делумно, со купување имот. 
Косовскиот министер за внатрешни работи, Бајрам Реџепи, во средата потврди дека изборите се нелегални и рече дека косовската полиција нема да обезбеди дополнителна безбедност в недела.
ЕУЛЕКС вели дека нема да ги признае резултатите од недела, инсистирајќи на тоа дека само изборите организирани од косовските власти може да се сметаат за легитимни. 
(Зери, Коха Диторе, Експрес - 27/05/10; РТК, Телеграфи, ДПА - 26/05/10)
