04/04/2006
БРИСЕЛ, Белгија -- Бугарија и Романија ќе можат да пристапат во ЕУ на 1-ви јануари 2007 година и покрај проблемите со кои се соочуваат во исполнувањето на стандардите на ЕУ, објавија во вторникот (4-ти април) меѓународните медиуми. 
Се цитираат изјавите на дипломати дека ЕУ ќе се повика на заштитната клаузула за Бугарија во поглавјето за правдата и домашните работи. 
Ова би значило дека Унијата нема да ги признава пресудите на судовите во земјата додека не бидат решени проблемите со бугарското судство. 
Комесарот за проширување на ЕУ, Оли Рен, во понеделникот вечер го информираше Европскиот парламент околу ова. 
Тој ја пофали Романија за подобрувањето на нејзиниот судски систем и преземањето на „исклучително важни“ чекори во борбата против корупцијата. 
Но, напредокот на Бугарија во некои области е ограничен, рече Рен. 
(Блумберг, Интернешнал хералд трибјун, Гардијан, ЕУ Обсервер, бТВ, Девет часот - 04/04/06; Ројтерс, дпа, БНР - 03/04/06)
