20/09/2006
ЊУЈОР, САД -- Генералниот секретар на НАТО, Јап де Хоп Шефер, во вторникот (19-ти септември) ја повика Србија да покаже конкретни резултати во својата соработка со Трибуналот на ОН за воени злосторства, истакнувајќи дека акциониот план не претставува замена за вистинските активности. 
Тој го изјави ова за време на состанокот со српскиот министер за надворешни работи, Вук Драшковиќ, кој се одржа во рамките на Генералното собрание на ОН во Њујорк.
Во другите вести од вторникот, Трибуналот на ОН потврди дека главната обвинителка, Карла дел Понте, ќе ја посети Србија на 2-ри и 3-ти октомври. 
Таа се очекува во средината од октомври да претстави извештај пред ЕУ во врска со соработката на Србија. 
Брисел ќе ги искористи заклучоците за да утврди дали ќе го продолжи процесот на преговорите околу Договорот за стабилизација и асоцијација, прекинат поради непредавањето од страна на Србија на обвинетиот за воени злосторства, Ратко Младиќ. 
(Блиц, Данас - 20/09/06; Taнјуг, РТС - 19/09/06)
