23/11/2005
БУКУРЕШТ, Романија -- Бугарскиот и романскиот парламент ќе подготват заеднички акционен план за пристапување во ЕУ, како поддршка на нивниот планиран влез во 2007 година.
Ова беше објавено во вторникот (22-ри ноември) во Букурешт, по посетата на претседателот на Парламентарната комисија за надворешна политика, Соломон Паси, кој е, исто така, и поранешен министер за надворешни работи.
Исто така во вторникот, за време на посетата на Париз, романскиот претседател Трајан Башеску рече дека неговата земја повеќе нема да ја прифаќа перцепцијата дека е корумпирана земја.
Башеску смета дека во последно време состојбата во Романија во однос на борбата против криминалот не е полоша - дури можеби е и подобра - во споредба со некои земји-членки на ЕУ.
(Ромпрес - 23/11/05;
Девет часот - 22/11/05)
