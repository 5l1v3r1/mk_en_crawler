29/05/2006
ВИЕНА, Австрија -- Министрите за надворешни работи на ЕУ изминатиот викенд се собраа во Австрија на разговори околу начините за заживување на Европскиот устав. 
Нешто што би можело да го одложи и да го направи потежок пристапот на новите членки, е одложувањето од страна на министрите на одлуката за Европската повелба за една година. 
Луксембуршкиот министер за надворешни работи, Жан Аселборн, рече дека проширувањето ќе биде ставено во мирување додека Европа не ги реструктуира своите институции. 
Француската министерка за европски прашања, Катрин Колона, даде слична изјава, но посочи дека исклучок може да биде направен за Хрватска. 
Словенечкиот министер за надворешни работи, Димитриј Рупел, вети дека Загреб ќе пристапи во ЕУ со или без нов устав на ЕУ. 
(АФП, Ројтерс - 28/05/06)
