06/02/2007
САРАЕВО, Босна и Херцеговина (БиХ) -- Канцеларијата на високиот претставник и ОБСЕ планираат да подготват заеднички извештај во кој ќе биде проценета ситуацијата со медиумите во БиХ. 
По состанокот од понеделникот (5-ти февруари) високиот меѓународен претставник Кристијан Шварц-Шилинг и претставникот на ОБСЕ за Слободата на медиумите, Миклос Харасти, издадоа сооштение во кое се вели дека таквиот извештај ќе „помогне во подобрувањето на климата во која функционираат медиумите во оваа земја“.
Во другите вести, бошњачкиот претставник во претседателството на БиХ, Харис Силајџиќ, се состана со американскиот претставник во БиХ, Даглас Мекелхани, на разговори околу актуелната ситуација во БиХ и во регионот. 
Тие ја потврдија важноста на брзото формирање нови владини институции за продолжување на реформите. 
(Извори на ОХР, Срна, ББС, веб-страница на ОБСЕ, ПБС БиХ - 05/02/07)
