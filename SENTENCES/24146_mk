15/05/2009
САРАЕВО, Босна и Херцеговина (БиХ) -- Државниот суд во четвртокот (14-ти мај) одлучи дека хрватскиот пратеник Бранимир Главаш треба да остане во притвор, во очекување на екстрадицијата во Хрватска. 
Локалните медиуми коментираа дека одлуката претставува правен преседан во билатералните односи, бидејќи не постои договор кој ја регулира екстрадицијата на лицата со двојно државјанство. 
Обвинителството сега има рок од 40 дена за да ги поднесе сите потребни документи за депортација. 
Судијата Бранко Периќ ја припиша оваа одлука на сомневањата дека Главаш аплицирал за босанско државјанство само за да го избегне судењето во Хрватска. 
Тој побегна во БиХ наместо да почне со одлежувањето на десетгодишната затворска казна за воени злосторства извршени врз српските цивили за време на хрватската војна за независност во раните 1990-ти. 
Главаш во средата беше притворен врз основа на меѓународната потерница што ја издаде Хрватска. 
(ХРТ, БТА, Танјуг, Б92, БХРТ, СРНА, РТЦГ, Ројтерс - 14/05/09)
