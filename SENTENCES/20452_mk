11/02/2008
ТИРАНА, Албанијa -- Премиерот Сали Бериша во неделата (10-ти февруари) ги информираше албанските медиуми за неговата неодамнешна посета на Јапонија, велејќи дека билатералните односи зајакнале. 
Бериша рече дека Јапонија планира да й понуди 73 милиони евра заем на Албанија, скоро без никаква камата. 
Тој, исто така, објасни дека разговорите се фокусирале главно на генерирањето струја, инфраструктурата, образованието и здравството. 
На истата прес-конференција во неделата Бериша рече дека го поздравува состанокот со водачот на Социјалистичката партија, Еди Рама. 
Тие ќе разговараат за изборните реформи на покана од СП, реформи кои се клучни за кандидатурите на Албанија за влез во НАТО и во ЕУ. 
(Коха Јоне - 11/02/08; Балканвеб, Топ-ченал, веб-страница на албанскиот премиер - 10/02/08)
