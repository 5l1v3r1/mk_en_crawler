19/10/2004
ПОДГОРИЦА, Србија и Црна Гора -- Враќањето на црногорските претставници во националниот совет на Србија и Црна Гора за соработка со Трибуналот на ОН за воени злосторства зависи од исходот на состанокот на раководството на државната заедница, како што објави црногорскиот заменик-министер за надворешни работи и член на советот, Предраг Бошковиќ.
Во интервјуто од вторникот (19-ти октомври) за белградскиот дневен весник Новости, Бошковиќ рече дека Подгорица ќе донесе одлука за ова прашање ако разговорите иницирани од страна на претседателот на Србија и Црна Гора, Светозар Маровиќ, со претседателите и премиерите на двете републики резултираат со цврст договор за европската перспектива на државната заедница.
Во другите вести, делегација од Министерството за одбрана на Србија и Црна Гора се наоѓа во петдневна посета на САД.
Во меѓувреме, Советот за одбрана на Парламентот на Србија и Црна Гора во понеделникот ја усвои стратегијата за сојузната одбрана, расчистувајќи го патот за спроведувањето на клучните реформи во воениот сектор.
(Танјуг - 19/10/04;
Taнјуг - 18/10/04)
