25/11/2004
ПРИШТИНА, Косово, Србија и Црна Гора -- ОН нема да ја блокираат кандидатурата на Рамуш Харадинај за премиер на Косово и покрај загриженоста дека тој би можел да биде обвинет од страна на Трибуналот на ОН за воени злосторства, рече во средата (24-ти ноември) портпаролот на ОН, Џеф Били. 
„Оставаме одлуката да ја донесат политичките партии и косовското собрание“, додаде тој. 
Претходно оваа недела шефот за безбедност на ЕУ, Хавиер Солана, го доведе во прашање назначувањето на Харадинај, поранешен командант на ОВК, кој беше сослушан од страна на Трибуналот во врска со злосторствата извршени во периодот 1998-1999 година.
Во другите вести, тројца етнички Албанци добија казни затвор во траење од две години за пљачкосување и палење на една историска српска православна црква, за време на мартовските немири во Косово. 
Меѓународните обвинители отворија 52 случаи во врска со немирите. 
(Ројтерс, АФП, Косова лајв, Танјуг - 24/11/04)
