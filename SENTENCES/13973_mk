16/11/2005
ПАРИЗ, Франција -- Претседателот Жак Ширак во вторникот (15-ти ноември) се состана со хрватскиот премиер Иво Санадер, при што го увери во континуираната поддршка на Хрватска за аспирациите на Хрватска за членство во ЕУ. 
По состанокот Санадер изјави за новинарите дека Ширак го поддржува влезот на Хрватска пред 2009 година и планира да испрати еден од најискусните дипломати на Франција - поранешниот официјален претставник на Европската комисија Гај Леграс - во Загреб како советник.
Во другите вести од вторникот, хрватската министерка за надворешни работи и евроинтеграција, Колинда Грабар-Китаровиќ, имаше свое обраќање пред Постојаниот совет на ОБСЕ во Виена во врска со напредокот на Хрватска во исполнувањето на меѓународните обврски. 
Подоцна британското претседателство со ЕУ го пофали нивото на соработката помеѓу Хрватска и Мисијата на ОБСЕ во Загреб. 
(ХИНА, веб-страница на ЕУ, веб-страница на ОБСЕ - 15/11/05)
