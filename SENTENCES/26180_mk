15/02/2010
TИРАНА, Албанија -- Заменик-претседателот на Европскиот парламент (ЕП) Роберта Ангелили во саботата ја повика опозициската Социјалистичка партија (СП) да го прекине својот бојкот на парламентот и да почне да соработува со владата.
Пратениците на СП ја бојкотираат работата на парламентот од септември, инсистирајќи на тоа дека нема да се вратат додека не биде спроведена темелна истрага за општите избори во јуни, за кои тие тврдат дека биле наместени.
Ангелили рече дека ЕП усвоил резолуција во која го признава напредокот на Албанија во обид за подобрување на нејзините избори со законски и административни реформи.
Таа, понатаму, истакна дека меѓународните набљудувачи на изборите во јуни 2009 година не јавиле за никакви нерегуларности во изборниот процес.
Изјавата уследи неколку часа по првиот состанок меѓу водачот на СП Еди Рама и премиерот Сали Бериша во канцеларијата на претседателот Бамир Топи.
(НОА, Телеграфи, Шекули, Топ ченал - 14/02/10)
