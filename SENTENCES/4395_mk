06/03/2008
(КНA - 01/03/08;
веб-страница на американскиот Стејт департмент - 29/02/08)
Тони хероин се верува дека се шверцуваат преку Турција секој месец, американскиот Стејт департмент вели во својот годишен извештај за меѓународната стратегија за контрола на наркотиците, објавен во петокот (29-ти февруари).
Турција служи и како голема транзитна рута за југозападните азиски опивки наменети за Европа и Русија, и како база за клучните меѓународни шверцери и трговци со дрога.
И покрај тоа што опивките од Авганистан се рафинираат во региони од источниот дел на земјата и на двете страни од нејзината граница со Иран, пред да бидат пренесени за Европа, Турција не се смета за голем производител на нелегални наркотици, освен канабисот, од кој поголем дел се продава на домашниот пазар.
Поради стратешката позиција на регионот, неколку клучни правци за трговија со дрога поминуваат низ Балканот.
Албанија е почетна точка за една ваква рута, која се користи првенствено за пренесување на хероинот од Централна Азија до различни дестинации во Западна Европа.
Истата поминува низ Црна Гора, Босна и Херцеговина (БиХ), Хрватска и Словенија.
Канабисот и марихуаната произведени во Албанија се продаваат и на европските пазари.
Во извештајот се наведува „недостатокот на ресурси и ендемичката корупција“ како едни од најклучните фактори што и понатаму ги попречуваат напорите на Тирана да се бори против шверцот со дрога.
И покрај тоа што не е значаен производител и корисник на наркотици, или производител на составните хемикалии, БиХ сé повеќе станува складиште за дрогата, главно марихуана и хероин.
„Шверцерите профитираа особено од неефикасниот правен систем, корупцијата на јавниот сектор и недостатокот на специјализирана опрема и обука“, се вели во извештајот.
Во 2007 година Бугарија остана првенствено транзитна земја за дрогата, и во помал степен, производител на нелегални наркотици, главно синтетички, кои го презедоа приматот на хероинот како најраширена дрога во земјата и се користат, исто така, како замена за кокаинот.
„Недостатокот на финансии, несоодветната опрема за олеснување на потрагите по наркотици, раширената корупција и гломазните судски процедури и понатаму ги попречуваат напорите за борба против наркотиците“, истакнуваат во извештајот американските експерти.
Во него се предупредува за „драстичното“ зголемување во 2007 година на бројот и големината на организациите за шверц со дрога што работат во Грција, која се опишува како „земја-порта“ во транзитот на нелегални наркотици и шверцот.
Користењето дрога и зависноста и понатаму се во пораст таму.
Како и Турција, и Србија се смета за централна транзитна земја за наркотиците и другите дроги на патот кои се користат за пренесување хероин, кокаин, марихуана и синтетички дроги во Централна и Западна Европа.
Иако законите на земјата за дрога се опишуваат како „несоодветни“ во извештајот се вели дека слабиот судски систем го прави нивното спроведување проблематично.
Косово, исто така, се споменува како важна точка за транзитот на хероин од Турција и Авганистан за Западна Европа, како и мал, но растечки производител на дрога.
Што се однесува до другите делови од регионот, порозните граници и раширената корупција помеѓу неговите гранични и царински власти се смета дека се дел од проблемите со кои се соочуваат косовските власти.
Хрватска не е производител на наркотици, но трговијата со дрога низ земјата останува прашање на сериозна загриженост за загребските власти.
Со малиот домашен пазар, Црна Гора се вели дека е транзитна земја за шверцерите со канабис од Албанија и Косово, како и за мали количини друга дрога што се носи од Блискиот Исток и Латинска Америка, се вели во документот.
Романија лежи на доброзатврдената северобалканска рута што се користи за пренесување на опивните деривати како што е опиумот, морфиумска база и хероинот од Авганистан за Централна и Западна Европа.
Истата останува транзитна земја за наркотиците и станува точка на транзит за синтетичката дрога од Западна и Северна Европа за Исток.
Македонија ниту е голем производител, ниту пак е регионална транзитна точка за шверцот со дрога, се вели во извештајот, но се предупредува за континуираното зголемување на домашната употреба на нелегалните наркотици.
