05/12/2006
ПОДГОРИЦА, Црна Гора -- Високи претставници на хрватското, црногорското и српското судство се состанаа во понеделникот (4-ти декември) во Подгорица на разговори околу прашањата поврзани со процесирањето на случаите на воени злосторства во регионот. 
Тркалезната маса ја организираа заеднички црногорското јавно обвинителство и УНДП. 
Учесниците се согласија дека целосната соработка помеѓу судските тела и квалитетната размена на податоци за движењето и престојот на осомничените се клучни за изведувањето на криминалците пред лицето на правдата.
Српскиот обвинител за воени злосторства Владимир Вукчевиќ, во меѓувреме, објави дека судството во земјата спроведува истрага за „најголемата масовна гробница по Сребреница“. 
Во истата, наводно, се наоѓаат помеѓу 670 и 750 тела. 
Тој не сакаше да образложува понатаму, велејќи само дека истата е поврзана со истрагата на групата српски паравоени членови -- осомничените за убиството на 700 цивили во источна БиХ во 1992 година.
Исто така, хрватскиот заменик јавен обвинител, Антун Квакан, рече дека Загреб е можно да ги пренесе трите случаи во Црна Гора, од кои едниот е поврзан со воениот затвор Морињ од крајот на 1991 година. 
Хрватска се обидува да одреди дали осомничените се на црногорска територија. 
(Глас јавности, Независне новине, Побједа, Вијести - 05/12/06; Минa - 04/12/06)
