25/01/2011
МОСКВА, Русијa -- Бугарски државјанин беше меѓу убиените од самоубиствениот бомбашки напаѓач на московскиот аеродром Домодедово во понеделникот (24-ти јануари), потврди Министерството за надворешни работи во Софија во вторник.
Николај Иванов, кој исто така поседува и австриски пасош, беше идентификуван меѓу жртвите врз основа на неговите документи.
Српскиот државјанин, Милорад Миљковиќ, се наоѓа во болница, а според извештаите, повредите не му се опасни по живот.
Вкупно 35 лица загинаа, а повеќе од 100 беа повредени.
Експлозијата се случи во делот за меѓународните пристигнувања од аеродромот, каде што луѓето чекаа пријатели и роднини.
Многумина во Русија се сомневаат дека терористичкиот напад е дело на милитанти од Северен Кавказ.
(Дарик, БНР, бТВ, РИА Новости, Б92 - 25/01/11)
