27/07/2008
НИКОЗИЈА, Кипар -- Водачите на кипарските Турци и кипарските Грци се согласија да започнат со директни разговори за повторно обединување на 3-ти септември, со што ќе стават крај на четиригодишниот ќор-сокак откако заедницата на кипарските Грци го отфрли планот на ОН за повторно обединување.
Датумот беше договорен за време на состанокот во петокот (25-ти јули) помеѓу кипарскиот претседател Деметрис Христофиас и водачот на кипарските Турци, Мехмет Али Талат.
Во заедничката изјава по состанокот, тие ги најавија и плановите за воспоставување директна телефонска линија, со цел да се олесни комуникацијата и да се акцентира нивната силна решеност за постигнување мирно решение.
ОН, ЕУ и САД го поздравија договорот во петокот.
(Катимерини, СНН Турк, Сабах - 26/07/08;
Ројтерс - 25/07/08)
