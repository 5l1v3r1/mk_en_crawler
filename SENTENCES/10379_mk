23/11/2004
БУКУРЕШТ, Романија -- На помалку од една недела пред претседателските и парламентарните избори во Романија, една нова анкета покажа предност за премиерот Адријан Настасе и владејачките социјалдемократи. 
Според истражувањето на институтот ЦУРС, објавено во понеделникот (22-ри ноември), Настасе води во трката за претседател со 42 отсто. 
Неговиот главен против-кандидат, градоначалникот на Букурешт, Трајан Басеску, од опозициската Алијанса на вистината и правдата, е втор со 32 отсто. 
Корнелиу Вадим Тудор, водачот на екстремно десничарската Партија за поголема Романија заостанува со 13 отсто од гласовите. 
Сепак, 30 отсто од испитаниците велат дека се неопределени. 
(Ројтерс, Ромпрес, Девет часот - 23/11/04; AФП - 22/11/04)
