15/12/2004
САРАЕВО, Босна и Херцеговина (БиХ) -- Високи дипломатски претставници на НАТО и на САД во БиХ во вторникот (14-ти декември) укажаа на тоа дека Република Српска (РС) ќе мора да ги трпи последиците од својата континуирана несоработка со Трибуналот на ОН за воени злосторства.
Генерал Питер П. Шук, командантот на седиштето на НАТО во Сараево, рече дека е мошне разочаран поради тоа што БиХ -- и особено РС -- не успеа да ја исполни својата обврска за соработка.
Во одделна изјава американскиот амбасадор во БиХ Даглас Л. Мекелхани рече дека несоработката со РС го попречува напредокот на БиХ и интеграцијата во евро-атлантските структури.
По разговорите со официјалните претставници на Владата на РС во Бања Лука, Мекелхани рече дека и покрај тоа што се дадени голем број ветувања, конкретни резултати нема.
(Дневни аваз, Независне новине - 15/12/04;
Фена, ПБС БиХ - 14/12/04)
