08/04/2011
Третиот приштински Меѓународен саем за патување и туризам беше отворен во средата (6-ти април). 
Организиран од Министерството за трговија и индустрија, саемот е можност бизнисите да ги претстават туристичките пакети за туристичките центри во Aлбанијa и Montenegro.
***
Еден од најпознатите хотели во Сараевo, Бристол, официјално беше отворен во средата (6-ти април). 
Хотелот, уништен за време на конфликтот во периодот 1992-1995 година, беше реновиран од саудискиот инвеститор Ал-Шиди. 
Претпријатието инвестираше повеќе од 20 милиони евра во неговата реконструкција. 
Објектот со четири ѕвездички ќе биде управуван од дубајското претпријатие Шаза хотелс.
***
Србијa преговараше за заем од 250 милиони евра од Европската инвестициска банка (ЕИБ) за зголемување на извозот, рече во понеделникот (4-ти април) вицепремиерот Божидар Ѓелиќ. 
Одборот на директори на ЕИБ треба да ги одобри финансиите следната недела. 
Ѓелиќ рече дека парите ќе бидат искористени за подобрување на ликвидноста на извозно ориентираните индустрии.
***
Европската инвестициска банка (ЕИБ) планира да инвестира 400-500 милиони евра во Хрватскa во текот на следните две години, рече заменик-претседателот Матијас Колаџ-Ахнен на прес-конференцијата во Загреб во понеделникот (4-ти април). 
Финансирањето на ЕИБ ќе оди главно за инфраструктурни и еколошки проекти.
***
Maкедонскиот министер за финансии, Зоран Ставрески, и неговиот колега од Косовo, Бедри Хамза, во средата (6-ти април) во Приштина потпишаа договор за избегнување на двојното оданочување. 
Тие рекоа дека договорот ќе ги зголеми инвестициите и трговијата, и ќе ги зајакне билатералните односи.
***
Tурскиот парламент во средата (6-ти април) го ратификуваше договорот кој нуди меѓународни гаранции за инвестициите во Либија, која е зафатена од конфликти. 
Договорот постинат меѓу Анкара и Триполи предвидува соодветените влади да обезбедат надоместок за евентуалните загуби што ќе ги претрпат инвеститорите поради војна, немири или домашни превирања.
***
Романијa ќе добие 25 милиони евра финансиска помош од Фондот за солидарност на ЕУ за штетата настаната со минагодишните поплави. 
Вкупно 182,4 милиони евра помош ќе одат за шест претпријатија погодени од поплавите, кои се случија од мај до јуни 2010 година.
***
Aлбанската влада во четвртокот (7-ми април) потпиша договор со Исламската банка за развој, за заемот од 156 милиони евра за финансискиот дел од автопатот Тирана-Елбасан. 
Проектот се очекува да чини вкупно 280 милиони евра.
(Разни извори -- 01/04/11-08/04/11)
