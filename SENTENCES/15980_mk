19/11/2006
ВУКОВАР, Хрватска -- Повеќе од 25.000 луѓе се собраа во саботата (18-ти ноември) во Вуковар, на одбележувањето на 15-тата годишнина од падот на градот во рацете на југословенската армија и српските бунтовнички сили во 1991 година. 
Повеќе од 1.000 луѓе загинаа за време и по тримесечната опсада, додека околу 22.000 луѓе од несрпско потекло беа протерани од областа по окупацијата на градот.
Собирот, исто така, беше комеморација на масакрот на околу 200 воени затвореници, кои беа однесени од југословенските и српските сили на фарма во предградие на градот и беа убиени таму. 
Тројца команданти на југословенската армија моментно чекаат судење во Хаг за злосторствата во Вуковар, а судовите во Србија затворија 14 припадници на паравоената група на 20 години за секого. 
(Вечерњи лист, ХРТ - 19/11/06; ББС, АФП, Нина - 18/11/06)
