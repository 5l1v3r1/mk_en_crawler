14/07/2010
Aлбанијa ја одбележува 100-годишнината од раѓањето на Агнес Гонџа Бојаџиу, попозната како Мајка Тереза.
Прославите за стогодишнината вклучуваат настани во Театарот на операта на Албанија, Националниот театарт, Уметничката галерија, Националната библиотека и други локации.
Бугарското планинско одморалиште Боровец беше домаќин на 15-тиот Светски рели шампионат од петокот (9-ти јули) до неделата.
Себастиен Лоеб, кој ја брани титулата и е шесткратен светски шампион, победи на настанот со својот Цитроен Ц4.
Тој водеше на релито од почетокот и заврши пред колегата од тимот Дани Сордо.
Педесетишестиот Летен фестивал во хрватскиот град Сплит беше отворен во средата (14-ти јули) и ќе трае до 14-ти август.
Културниот настан вклучува 34 опери, драми, балетски претстави, концерти, филмови и изложби.
Повеќе од 50.000 луѓе го посетија музичкиот фестивал ЕГЗИТ, кој се одржа во српскиот град Нови Сад од четвртокот (8-ми јули) до неделата.
Меѓу главните учесници беа:
Кемикал брадерс, Фејт но мор, Пласибо и Миси Елиот.
Maкедонскиот пијанист Симон Трпчевски и Рускиот национален оркестар го отворија фестивалот Охридско лето во понеделникот (12-ти јули).
Педесеттото издание на овој културен настан ќе им понуди на посетителите 25 концерти, 13 претстави, балетска претстава и оперски гала концерт.
Истиот завршува на 20-ти август.
Србијa за првпат влезе во полуфиналето на Девис купот.
Во неделата (11-ти јули) Новак Ѓоковиќ го победи Хрватот Mарин Чилиќ со 6:3, 6:3, 6:2 и му даде на својот тим водство од 3:1.
Во септември Србија се соочува со Чешката Република во Белград, за следната фаза од годишниот меѓународен тениски натпревар за мажи.
(Разни извори -- 07/107/10-14/07/10)
