26/01/2009
AНКАРА, Турција -- Судот во неделата (25-ти јануари) подигна обвиненија против уште девет полицајци, во врска со истрагата за таинствената секуларистичка група Ергенекон, која наводно ковала заговор за антивладин државен удар.
Меѓу полицајците се и припадници на специјалните полициски сили, како и локален полициски началник во источниот град Елазиг.
Властите ги обвинија за „членство во терористичка организација“ и ги задржаа во притвор.
Во понеделникот судот во Истанбул подигна обвинение против водач на синдикат во врска со контроверзниот случај, со што тој стана 18-тиот осомничен во последниот бран на истрагата за Ергенекон.
Минатата недела полицијата притвори 26 лица во истовремените операции низ целата земја и ги претресе канцелариите на еден приватен телевизиски канал и синдикат во Анкара.
Тие ги ослободија преостанатите осум лица, вклучително и управниците на Турскиот металски сојуз, истражувачот Ерхан Гоксел и новинарот Унал Инанч, без обвиненија.
Моментно им се суди на вкупно 86 наводни членови на Ергенекон, кои се обвинети за „формирање или членство во терористичка организација“.
(Хуријет - 26/01/09;
новинска агенција Анадолу, Ројтерс, НТВ - 25/01/09)
