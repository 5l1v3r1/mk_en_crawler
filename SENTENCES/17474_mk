26/02/2007
БЕЛГРАД, Србија -- Специјалниот претставник на ОН, Марти Ахтисари, во неделата (25-ти февруари) рече дека ќе го финализира својот предлог за решавање на идниот статус на Косово помеѓу 2-ри и 10-ти март и ќе го поднесе до Советот за безбедност на ОН до крајот на март.
Во заедничката изјава за телевизија „Кохавижн“ и српската „Б92“, Ахтисари специфицираше дека планот ќе вклучува „одреден збор за статусот“, додавајќи дека Контакт-групата јасно ставила до знаење дека волјата на косовското мнозинство мора да биде земена предвид.
Преговорите со посредство на ОН помеѓу тимовите во Белгради Приштина, продолжија во понеделникот во Виена, фокусирајќи се на прашањата поврзани со децентрализацијата.
Состаноците минатата недела не дадоа вистински напредок во ниту еден аспект од планот на Ахтисари.
(Блиц, Данас - 26/02/07;
Б92, Бетa - 25/02/07)
