01/03/2009
АНКАРА, Турција -- Шест лица се повредени при силна експлозија во работилница во туристичкото место Анталија во саботата (28-ми февруари). 
Двајца од повредените се во критична состојба. 
Според првичната истрага, истекување на гас било причина за експлозијата, која предизвика голема штета на блиската зграда и на такси возило во минување.
Во другите вести, инспекторите сé уште работат на утврдување на причините кои доведоа до пад на авион на Тркиш ерлајнс 737 во близина на амстердамскиот аеродром Шхипол. 
Анализите на податоците од летот и снимените гласови продолжуваат, при што прелиминарните резултати се очекуваат оваа недела. 
На прес-конференцијата во петокот Здружението на турските пилоти посочи дека можна причина за несреќата е силната турбуленција предизвикана од поминувањето на поголем авион додека турскиот авион се подготвувал за слетување. 
(Ројтерс, ИТАР-ТАСС, АФП, Хуријет, Макфакс - 28/02/09)
