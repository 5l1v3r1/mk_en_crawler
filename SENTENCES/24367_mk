12/07/2009
БЕЛГРАД, Србија -- Двајца жандармери во четвртокот (9-ти јули) се здобија со повреди кои не се опасни по живот, во нападот со граната во селото Лучане, во претежно албанската Прешевска долина, во близина на косовската граница, објавија медиумите.
Полицајците биле во редовна патрола кога граната од лансирна рампа го погодил нивното возило.
Министерот за внатрешни работи, Ивица Дачиќ, го осуди нападот како терористички чин и вети дека Србија ќе преземе дејства за спречување на секој обид за кршење на нејзиниот територијален интегритет.
Во другите вести, италијанските власти го уапсија Мухарем Гаси, етнички Албанец обвинет во Србија за воени злосторства извршени во Косово во 1999 година, објавија српските медиуми.
Како поранешен припадник на Ослободителната војска на Косово, Гаси, наводно, учествувал во нападот на една куќа во кој загинал сопственикот, а биле повредени другите членови на неговото семејство.
Судот во Болоња ќе одлучи за екстрадицијата на Гаси во Србија.
(Tанјуг, Б92 - 11/07/09, Блиц, Глас Србије, Емпортал - 10/07/09, Бета, Танјуг, Макфакс, Ројтерс, ББС - 09/07/09)
