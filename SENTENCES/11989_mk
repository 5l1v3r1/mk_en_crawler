16/06/2005
БЕЛГРАД, Србија и Црна Гора -- Во специјалната резолуција објавена во средата (15-ти јуни) Министерскиот совет на Србија и Црна Гора ги осудува воените злосторства извршени против босанските цивили во Сребреница во јули 1995 година.
Во текстот се изразува сочувство за семејствата на жртвите, но се вели дека треба да се прави разлика помеѓу конкретните злосторници и општо, народот во Србија и Црна Гора.
Исто така во средата, сојузната влада ги одобри активностите за унапредување на соработката со Трибуналот на ОН, вклучувајќи го и нацрт-законот за замрзнување на имотот на обвинетите.
Владата, исто така, одлучи да им ги даде на обвинителите на Трибуналот на ОН досиејата за неколку обвинети, меѓу кои и за воениот командат на Република Српска, Ратко Младиќ.
(Политика, Данас, РТРС - 16/06/05;
Б92, Бета - 15/06/05)
