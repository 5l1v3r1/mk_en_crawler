26/10/2005
САРАЕВО, Босна и Херцеговина (БиХ) -- Полицијата на Федерацијата на БиХ (ФБиХ) во вторникот (25-ти октомври) објави дека двајцата осомничени за тероризам се обиделе да се спротивстават на претресот на нивните простории и на апсењето за време на полициската операција минатата недела. 
Три лица - еден Босанец, еден Швеѓанец и еден Турчин - беа уапсени поради наводното планирање на самоубиствени бомбашки напади. 
Полицијата сега вели дека швајцарскиот и турскиот државјанин се обиделе да ги спречат полицајците во спроведувањето на претресот, а еден дал дури и вооружен отпор. 
Босанскиот заменик-министер за безбедност, Драган Мектиќ, вели дека безбедносните служби проверуваат уште 40 други лица осомничени за врски со терористички организации. 
(Дневни аваз, Независне новине - 26/10/05; Фена, извори на ОХР, НТВ Хајат - 25/10/05)
