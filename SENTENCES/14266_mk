14/02/2006
САРАЕВО, Босна и Херцеговина (БиХ) -- Сомнителни случаи на мртви диви лебеди се пријавени во Босна и Херцеговина и во Хрватска, објавија медиумите во двете земји во вторникот (14-ти февруари), зголемувајќи ја загриженоста за можното ширење на птичјиот грип во Европа.
Според сараевскиот веник „Дневни аваз“ два мртви лебеди се пронајдени во централниот босански регион на Јајце.
Првичните тестови за птичји грип беа негативни, но испратени се примероци и во Велика Британија на дополнителни анализи.
Исто така, хрватските медиуми објавија дека неколку мртви лебеди се откриени во областа на Загреб во изминативе два дена и истите се тестираат за евентуално присуство на птичјиот грип.
Исто така во вторникот, претпријатието за водовод во Софија потврди дека не постои ризик од загадување на водата од локалниот резервоар на езерото Искар - од кое се снабдува со вода бугарскиот главен град.
Локалните жители се вознемирени по откривањето на еден мртов лебед во близина на Искар.
Во меѓувреме, властите во Грција испитуваат еден маж поради сомневање за можно присуство на птичјиот грип.
Ако биде потврден, ова ќе биде прв случај во Европа на птичји грип кај луѓе.
(Дневни аваз, index.hr, БНР - 14/02/06;
Њус интерактив, АНА, МПА, Ројтерс - 13/02/06)
