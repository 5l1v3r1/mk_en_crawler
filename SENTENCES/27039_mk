03/09/2009
ЗАГРЕБ, Хрватска -- Министерот за правда, Иван Симоновиќ, во средата (2-ри септември) рече дека Хрватска ќе поднесе жалба на одлуката на австралискиот суд да не го екстрадира поранешниот српски паравоен водач Драган Васиљковиќ.
Познат како „Капетан Драган“, Васиљковиќ (54) беше уапсен во јануари 2006 година врз основа на потерницата на Интерпол што ја издаде Загреб.
Хрватска го обвинува за вмешаност во тортурата и убиството во 1991 година на хрватски цивили и воени затвореници во упориштето на српските бунтовници Книн и во јужното село Бруска во 1993 година.
Сепак, австралискиот суд заклучи дека ако Васиљковиќ биде екстрадиран во Хрватска за да му се суди по обвиненијата за воени злосторства, тој ќе се соочи „значителни или реални шанси за предрасуди“.
(ХИНА, ХРТ, Индекс, Јавно, Б92, Бетa - 02/09/09)
