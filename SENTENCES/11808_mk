20/01/2005
АТИНА, Грција -- Министерот за финансии, Јоргос Алогоскуфис, во средата (19-ти јануари) изјави дека Грција, можеби, ќе го одложи усогласувањето со горната граница на буџетскиот дефицит на ЕУ од 3 отсто. 
„Ако економскиот развој биде забавен и биде понизок од предвиденото со буџетот ... 
тогаш намалувањето на дефицитот би можело да биде одложено за 2006 година“, рече Алогоскуфис. 
Владата очекува раст на економијата за 3,9 отсто во 2005 година.
Во другите вести, поранешниот премиер од редовите на социјалистите Костас Симитис за една локална телевизија во средата изјави дека нема да се кандидира за претседател на главната опозициска партија ПАСОК. 
Минатиот февруари Јоргос Папандреу го наследи Симитис како претседател на партијата. 
(AФП, МПА - 19/01/05)
