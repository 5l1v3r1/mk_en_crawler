22/05/2009
АТИНА, Грција -- Властите во четвртокот (21-ви мај) го притворија Продромос Мавридес, поранешен директор на претставништвото на Сименс во Грција, под обвинение за мито и перење пари.
Според извештаите на медиумите, обвиненијата произлегуваат од договорите потпишани во 1997 година помеѓу германски Сименс и најголемото телеком претпријатие во Грција, ОТЕ.
Обвинителството, исто така, издаде меѓународна потерница за поранешниот главен извршен директор на Сименс во Грција, Михалис Христофоракос, бидејќи тој не се појави на сослушувањето по обвиненијата за истиот случај.
Според извештаите на медиумите, вклучени се некои политичари и нивните партии, кои примиле мито за профитабилни договори со Сименс.
(AНA-MПА, Нафтемборики, ЕРТ, Ројтерс, АП - 21/05/09)
