25/02/2007
СОФИЈА, Бугарија -- Софиското регионално обвинителство во саботата (24-ти февруари) објави дека ја испитува наводната рација на водачот на ултранационалистичката коалиција „Атак“, Волен Сидеров, и поддржувачите на „Атак“, спроведена во канцелариите на уредништвата на водечките весници „24 Часа“ и „168 Часа“. 
Според извештаите на локалните медиуми, членовите на „Атак“ пристигнале во канцелариите во петокот и извршиле претрес на просториите, извикувајќи навреди. 
Весниците неодамна пишуваа за финансиските извори на „Атак“. 
Сидеров вели дека ги посетил канцелариите на весниците само за да им предаде писмена изјава на уредниците. 
(бТВ, БНР - 24/02/07)
