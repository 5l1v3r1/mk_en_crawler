03/06/2008
ПРИШТИНА, Косово -- Владата во понеделникот (2-ри јуни) ги отфрли сите намери за воспоставување паралелни општински структури за косовските Срби како резултат на единаесеттите српски локални и парламентарни избори.
„Воспоставувањето парлалелни структури на локално ниво е неприфатливо и неостварливо“, рече вицепремиерот Раме Манај во парламентот.
Пратениците побараа цврст став против планот на Србија.
Исто така во понеделникот, претседателот на парламентот Јакуп Красниќи ги повика властите во соседна Македонија да ги поништат резултатите од општите избори во неделата поради тоа што тие не биле слободни и демократски.
„Паравојниците во униформи ги злоупотребија изборите и ги наполнија гласачките кутии“, рече Красниќи.
Тој додаде дека косовските институции се загрижени поради настаните во Македонија, бидејќи изборите нарушени со насилство и нерегуларности не придонесуваат за регионалната стабилност.
(Коха Диторе, Експрес, Зери, Телеграфи - 03/06/08)
