03/05/2005
РАМАЛАХ, Палестинската власт -- Турскиот премиер Реџеп Тајип Ердоган во понеделникот (2-ри мај) изјави дека неговата земја е подготвена да се вклучи како посредник во разговорите помеѓу Израел и Палестинците ако двете страни го побараат тоа. 
Ердоган се состана со претседателот на Палестинската национална власт Махмуд Абас и со премиерот Ахмед Куреи на разговори во врска со блискоисточниот мировен процес. 
Претходно, тој се состана со израелските водачи во Ерусалим. 
Двете страни се чини дека го прифаќаат посредништвото на Турција.
Во другите вести од понеделникот, затворениците започнаа протести во истанбулскиот затвор Умрание, палејќи ќебиња и душеци. 
Полицијата и пожарникарите го изгаснаа пожарот пред кој било да настрада. 
Причината за немирите веднаш не беше обелоденета. 
(Агенција Анадолу, Палестински сателитски канал ТВ, ББС, Ројтерс - 02/05/05)
