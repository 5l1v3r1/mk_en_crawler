16/10/2009
БУКУРЕШТ, Романија -- Новоназначениот премиер Луцијан Кроитору во четвртокот (15-ти октомври) објави дека има намера да формира влада поддржана од политичките партии, а не технократска или техничка влада. 
Претседателот Трајан Башеску го искористи своето уставно право претходно истиот ден да го номинира Кроитору за позицијата, наместо да го одобри Клаус Јоханис, кандидат номиниран од коалицијата на опозициските партии. 
Кроитору рече дека преговорите со партиите во парламентот ќе почнат наскоро. 
Две од нив, Социјалдемократската партија и Националлибералната партија (ПНЛ) не губеа време да ја отфрлат неговата номинација. 
Претседателот на ПНЛ Крин Антонеску рече дека Башеску дејствувал неодговорно при изборот на Кроитору, и всушност ја продолжил тековната политичка криза предизвикана претходно оваа недела со успешното гласање за недоверба на владата на премиерот Емил Боц. 
(Евениментул зилеи, Котидианул, Гандул, Зиуа - 16/10/09; Mедиафакс, Агерпрес, Hotnews.ro - 15/10/09)
