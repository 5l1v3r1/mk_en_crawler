09/03/2007
САРАЕВО, Босна и Херцеговина (БиХ) -- Судот за воени злосторства на Босна и Херцеговина во Сараево, го прогласи босанскиот Србин Радисав Љубинац за виновен за прогон и присилна депортација на муслиманските цивили во селата во близина на Рогатица, во ноември 1992 година и го осуди на десет години затвор во четвртокот (8-ми март).
Судот прегледа 195 докази и сослуша 29 сведоци за време на судењето.
Љубинац беше уапсен во декември 2005 година.
Во другите вести, војниците на ЕУФОР и локалната полиција во четвртокот го претресоа домот на бегалецот обвинет за воени злосторства Стојан Жупљанин.
Портпаролот рече дека луѓето во домот на Жупљанин во Бања Лука соработувале со војниците.
Жупљанин, шеф на полицијата за време на војната, во главниот град на босанските Срби, е обвинет за управување со затвор каде што голем број муслимани и Хрвати беа мачени и убиени за време на конфликтот во периодот 1992-1995 година.
(Независне новинe - 09/03/07;
РТРС, ПБС, АП, УПИ - 08/03/07)
