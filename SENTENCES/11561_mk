22/07/2005
СКОПЈЕ, Македонија -- Регионалната соработка е основа за ЕУ интеграцијата на земјите од Западен Балкан, според претседавачот на делегацијата на Европскиот парламент за односи со земјите од Југоисточна Европа. 
На предавањето во Скопје во четвртокот (21-ви јули) Дорис Пак рече дека релативно ниското ниво на демократски развој, недовербата помеѓу земјите и етничките тензии се сметаат за главни пречки за зајакнување на регионалната соработка. 
Во врска со процесот на пристап, Пак истакна дека нема да има компромиси и дека сите кандидати ќе мора да ги исполнат демократските вредности и стандарди на ЕУ. 
Таа додаде дека, во случајот на Македонија, спорот околу името со Грција не претставува пречка во процесот на пристап. 
(MИA, A1 - 21/07/05)
