25/07/2008
БЕЛГРАД, Србија -- Владата во четвртокот (24-ти јули) одлучи да ги врати своите амбасадори, кои ги отповика од земјите-членки на ЕУ кои го признаа Косово. 
Земјата сега ќе добие претставништва на амбасадорско ниво во сите земји на ЕУ, освен Полска и Данска, каде што треба допрва да назначи нови амбасадори. 
Министерот за надворешни работи, Вук Јеремиќ, рече дека враќањето на амбасадорите ќе помогне во напорите на Србија за пристап во ЕУ. 
Опозициските партии го критикуваа овој чекор. 
„Секојдневно може да се види дека новата влада продолжува да потклекнува пред притисокот на ЕУ и дека не води политика во интерес на Србија“, рече портпаролот на Демократската партија на Србија, Андреја Младеновиќ. 
(Б92, ФоНет, Бета, Танјуг, Макфакс, АП, АФП - 24/07/08)
