24/07/2009
ПРИШТИНА, Косово -- Полицијата уапси 11 адвокати, еден судија и еден агент за осигурување на неколку локации во Косово, објавија локалните медиуми во четвртокот (23-ти јули).
Тие се осомничени за вмешаност во активности на организиран криминал, соопшти полицијата.
Во другите вести, претседателот на Националниот српски совет, Милан Ивановиќ, ги негираше сите обвиненија против него за време на испрашувањето во полициската станица во Митровица.
Ивановиќ е осомничен за неколку кривични дела, вклучително и организирање и поддршка на терористички групи, поттикнување етничка, расна и верска омраза, и загрозување на персоналот на ОН и ЕУЛЕКС.
Тој ги опиша наводите како „целосно неосновани“.
Претставниците на ЕУЛЕКС се задолжени за овој случај.
(Зери, Коха Диторе, Експрес - 24/07/09;
Кохавижн, ТВ 21 - 23/07/09)
