19/09/2006
ЊУЈОРК, САД -- Контакт-групата побара од главниот преговарач на ОН во разговорите за статусот на Косово да подготви решение за иднината на српската покраина, објави во понеделникот (18-ти септември) портпарол на ОН.
Марти Ахтисари во вторник треба да се состане со претставниците на групата, која ја сочинуваат Велика Британија, Франција, Германија, Италија, Русија и САД.
Контакт-групата сака директните разговори помеѓу Србите и косовските Албанци да бидат завршени до крајот на годинава.
Во меѓувреме, новиот шеф на УНМИК, Јоаким Рикер, во интервјуто за еден германски весник изјави дека неговата главна задача ќе биде да го спречи отцепувањето на областите во Косово населени со Срби.
Мисијата на ОН, рече тој, е решена да спречи каков и да е потег кој би водел до тоа.
(УПИ, АП, соопштение за печатот на ОН - 18/09/06)
