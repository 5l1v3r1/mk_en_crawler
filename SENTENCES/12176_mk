13/03/2005
САРАЕВО, Босна и Херцеговина (БиХ) -- Командантот на ЕУФОР, генерал-мајор Дејвид Лики и митрополитот на православните Срби во Дабар-Босна, Николај, во петокот (11-ти март) се согласија дека сите наводни воени злосторници треба да бидат изведени пред лицето на правдата, како што се вели во соопштението за медиумите на ЕУФОР.
За време на состанокот во Сараево тие, исто така, истакнаа дека БиХ треба да продолжи да се движи по патот на взаемното простување и помирување.
Во другите вести од петокот, персоналот на ЕУФОР го пребара домот во источно Сараево на поранешниот припадник на воената полиција на босанските Срби, Браниша Маунага.
Според ЕУФОР акцијата имала за цел добивање на информации за бегалецот, кој го бара Трибуналот на ОН.
Полицијата на босанските Срби помагаше во акцијата.
(РТРС, Фена, ПВС БиХ, НТВ Хајат - 11/03/05)
