02/05/2010
ЗАГРЕБ, Хрватска -- Во саботата (1-ви мај) беше одбележана 15-годишнината од операцијата Блесок, во која хрватските сили ги отстранија српските сили од самопрогласената Република Српска Краина.
Претседателот Иво Јосиповиќ ја опиша истата како „пресврница во Татковинската војна“, додека премиерката Јадранка Косор ја опиша како „брилијантна“ акција во „правичниот, одбранбениот и ослободителен“ одговор на агресијата на Слободан Милошевиќ.
Операцијата која траеше 36 часа почна на 1-ви мај 1995 година, што ги поттикна српските сили да го бомбардираат центарот на Загреб на 2-ри и 3-ти мај.
Во Србија беа одржани литургии на различни локации со спомен на жртвите од Блесок.
Белград вели дека биле убиени 283 Срби, вклучително и 57 жени и девет деца.
Илјадници Срби беа принудени да ги напуштат своите домови.
(Бета, Танјуг, Б92 - 01/05/10)
