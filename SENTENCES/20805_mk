07/02/2008
ПРИШТИНА, Косово, Србија -- Поранешниот премиер Агим Чеку во средата (6-ти февруари) за словенечката новинска агенција СТА изјави дека и покрај тоа што не е одреден датумот кога Косово ќе прогласи независност, тој верува дека тоа ќе се случи некаде на средината од февруари.
„Ќе добиеме независност што ќе биде признаена од САД и од ЕУ“, рече Чеку.
Признавањето од другите држави се очекува во рок од 24 часа по објавувањето, додаде тој.
Во другите вести, адмирал Марк Фиџералд, командант на јужната команда на НАТО со седиште во Неапол, во средата во Косовска Митровица се состана со командантот на КФОР, Ксавиер де Бу Марнак, и градоначалникот на Косовска Митровица, Бајрам Реџепи.
Фичералд ја потврди подготвеноста на КФОР да ја држи безбедносната состојба под контрола и истакна дека успехот на процесот на решавање на статусот зависи од начинот на раководење со ситуацијата во Косовска Митровица.
(РТК, РФЕ, Телеграфи, Косовалајв, Балканвеб - 06/02/08)
