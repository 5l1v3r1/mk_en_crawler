25/05/2010
ПРИШТИНА, Косово -- Претставниците на ЕУЛЕКС во понеделникот (24-ти мај) рекоа дека не биле информирани однапред за предизборната посета во неделата на српскиот политичар Воислав Коштуница на северно Косово.
Портпаролката на ЕУЛЕКС, Кристина Херодес, одговараше на критиките на министерот за внатрешни работи, Бајрам Реџепи, кој ја обвини мисијата дека не реагирала.
Портпаролката на Канцеларијата на специјалниот претставник на ЕУ, Јулија Ретер, вели дека српските власти не ја почитувале процедурата и не поднесле барање за влез во Косово.
Коштуница, водач на Демократската партија на Србија, ги посети северна Митровица и Звечан за да одржи предизборна кампања пред српските избори што ќе се одржат таму на крајот од месецов.
(Коха Диторе, Зери, Косова Сот - 25/05/10;
РТК - 24/05/10)
