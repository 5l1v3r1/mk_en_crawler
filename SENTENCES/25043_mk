28/12/2009
БЕЛГРАД, Србија -- Обвинителската канцеларија постигна напредок во истрагата за наводното земање органи, рече во неделата (27-ми декември), во интервју за белградскиот весник Блиц.
Тој рече дека неговата канцеларија ги идентификувала лицата кои биле присутни во куќата во северна Албанија кога се случувало отстранувањето на органите.
Србија ги испитува тврдењата дека косовските Албанци киднапирале стотици српски воени затвореници, носејќи ги од Косово за Албанија, каде што им биле вадени органите за продажба во странство, кон крајот на конфликтот во 1999 година.
Наводите за ова првпат се појавија во книгата објавена минатата година на поранешната главна обвинителка на Трибуналот на ОН за воени злосторства Карла дел Понте.
Вукчевиќ вели дека некои потенцијални сведоци не сакаат да сведочат, стравувајќи од одмазда.
Тој додаде дека нови информации му биле пренесени пред неколку дена на специјалниот известувач на Советот на Европа Дик Марти, кој го испитува случајот.
(Блиц, Бета, Б92, РТС, АФП - 26/12/09)
