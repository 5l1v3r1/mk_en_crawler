14/11/2006

Хрватскиот претседател Стипе Месиќ се наоѓа во дводневна посета на Чешка, каде што ќе се состане со претседателот Вацлав Клаус, премиерот Мирек Тополнек, градоначалникот на Прага, Павел Бем, и други. 
Фокусот на состанокот кој започна во понеделникот (13-ти ноември) е ставен на билатералните врски и кандидатурата на Загреб за евроатланска интеграција.
***
Бугарскиот министер за одбрана, Веселин Близнаков, минатата недела се состана со својот македонски колега, Лазар Еленовски, на разговори околу реформите во одбранбениот сектор и билатералната воена соработка. 
Близнаков ја потврди целосната поддршка на Бугарија за аспирациите на Македонија за евроатланска интеграција.
***
Грчкиот министер за одбрана, Евангелос Меимаракис, и неговиот српски колега, Зоран Станковиќ, во четвртокот (9-ти ноември) во Белград потпишаа договор за областа на одбраната. 
Договорот предвидува интензивирана воена обука и соработка помеѓу центрите за обука за мировни операции во Белград и Килкис, Грција.
***
Британскиот министер за Европа, Џефри Хун, во вторникот (7-ми ноември) беше во Боснa и Херцеговина. 
Тој повика на забрзување на реформите со цел земјата да се доближи до членството во НАТО и во ЕУ. 
Хун, исто така, го посети Косовo, каде што разговараше со шефот на УНМИК, Јоаким Рикер. 
Во средата Хун беше во Црна Гора, каде што ги објави плановите за отворање на британска амбасада во Подгорица.
***
Австрискиот канцелар Волфганг Шисел во вторникот (7-ми ноември) се состана со македонскиот премиер Никола Груевски, на маргините од Третиот виенски економски форум. 
Шисел ја потврди поддршката на Австрија за кандидатурата на Македонија за евроатланска интеграција.
***
Хрватската министерка за надворешни работи и евроинтеграции, Колинда Грабар-Китаровиќ, минатата недела беше во Руската федерација, каде што се состана со нејзиниот колега Сергеј Лавров. 
Тие разговараа околу начините за зајакнување на институционалната и економската соработка.
(Разни извори -- 07/11/06-14/11/06)
