05/04/2009
ЗАГРЕБ, Хрватска -- Полицијата во саботата (4-ти април) објави дека разбила група која шверцувала луѓе од Азија, Блискиот Исток и поранешните југословенски републики до државите на ЕУ. 
Истрагата беше заедничка на полициските служби од Словенија, Австрија и Босна и Херцеговина. 
На прес-конференцијата во Загреб, полицијата ги опиша шверцерите како добро организирани и способни да му наплатат на секој имигрант помеѓу 500 и 1.500 евра за да стигне до саканата дестинација.
Во другите вести од саботата, медиумите објавија дека масовна гробница од Втората светска војна е пронајдена во Хармика, околу 20 километри западно од Загреб, во близина на границата со Словенија. 
Пештерите таму се смета дека содржат остатоци од повеќе од 4.500 хрватски и германски војници. 
Јутарњи лист објави дека Хрватите биле со усташкиот режим, а Германците биле армиски офицери. 
(СТА, МИА, Јутарњи лист, ДПА, АФП, ХРТ - 04/04/09)
