31/05/2005
ЉУБЉАНА, Словенија -- Министерот за надворешни работи на Србија и Црна Гора, Вук Драшковиќ, во понеделникот (30-ти мај) се состана со својот словенечки колега, Димитриј Рупел, кој е, исто така, и претседавач на ОБСЕ, на разговори за прашања поврзани со Косово. 
Драшковиќ ја потенцираше позицијата на државната заедница, со која се повикува на засновање на преговорите за конечниот статус на Косово на принципот „повеќе за автономија, помалку за независност“. 
Тој рече дека Белград е подготвен да разговара за компромисно решение и истото го очекува и од Приштина.
Исто така во понеделникот, Србија и Црна Гора и Чешка потпишаа договор за билатерална соработка во областа на одбраната. 
Прага ќе обезбеди помош во обука со цел зајакнување на напорите на Србија и Црна Гора за влез во евроатланските структури. 
(Б92, Taнјуг - 30/05/05)
