22/04/2005
АТИНА, Грција -- Министерството за надворешни работи во четвртокот (21-ви април) вети дека одговорните за вандализирањето на турското знаме во грчкото воено училиште ќе бидат строго казнети. 
Министерството го осуди овој чин и вети дека ќе ги пронајде извршителите. 
Група турски офицери во посета на училиштето во нивната соба пронашле вандализирано турско знаме, испишано со непријателски слогани. 
Инцидентот фрли сенка врз посетата на грчкиот министер за надворешни работи, Петрос Моливјатис, на Анкара.
Во другите вести од четвртокот, 17 турски рудари починаа од труење со гас во државниот рудник во близина на градот Гедиз, во западната провинција Кутахја. 
Работниците беа затрупани во окното по експлозијата. 
Спасувачките екипи пронајдоа двајца преживеани. 
(Ројтерс, АП, АФП - 21/04/05)
