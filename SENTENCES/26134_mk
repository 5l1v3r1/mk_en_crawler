14/10/2009
НИКОЗИЈА, Кипар -- Претставниците на кипарските Турци во вторникот (13-ти октомври) објавија дека одлучиле да ја одложат својата годишна заедничка воена вежба со Турција, во обид за поттикнување на тековните разговори за повторно обединување, во врска со поделениот остров. 
Годишните маневри обично се одржуваат во ноември.
Кипарските Грци, од друга страна, објавија дека ги одложуваат овогодинешните воени маневри Никифорос, на нивната Национална гарда. 
Претседателот Деметрис Христофиас првпат го предложи овој потег во септември, за време на состанокот со генералниот секретар на ОН Бан Ки-Мун во Њујорк. 
(Прес ТВ, АП, Ксинхуа, ДПА, АФП, ИТАР-ТАСС - 13/10/09)
