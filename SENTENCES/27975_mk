23/09/2010
ПРИШТИНА, Косовo -- Шефот на УНМИК, Ламберто Заниер, во средата (22-ри септември) го критикуваше извештајот на владата за северно Косово, велејќи дека истиот содржи фактички грешки и сериозни неосновани изјави.
„Жал ми е што авторите не се консултираа со мене или претставниците на ОН во текот на изготвувањето на извештајот.
Ако го стореа тоа, ќе имаа можност да објават точен извештај“, рече Заниер.
Во документот, напишан од Канцеларијата на координаторот за спроведување на стратегијата за Северно Косово, се заклучува дека администрацијата на УНМИК во Митровица ја попречува интеграцијата на областа со претежно српско население во остатокот на земјата.
Истиот тврди дека УНМИК дозволува паралелните структури да продолжат со управувањето на северниот дел.
Шефот на канцеларијата, Илбер Хиса, ја отфрли реакцијата на Заниер и вети дека ќе обезбеди нови факти за, како што го опиша, штетното работење на УНМИК во северно Косово.
(Коха Диторе, Експрес - 23/09/10;
Кохавижн, Арта ТВ - 22/09/10)
