30/11/2007
САРАЕВО, Босна и Херцеговина (БиХ) -- Американскиот државјанин Дејвид Швендиман, кој ја презеде функцијата главен обвинител за воени злосторства на БиХ во четвртокот (29-ти ноември) рече дека преку 312 случаи за 894 лица, се испитани до овој момент. 
Судот за воени злосторства, формиран во 2005 година за да ги преземе случаите од низок профил од Трибуналот на ОН за воени злосторства, веќе издал 40 пресуди. 
Обвинителите проценуваат дека околу 16.150 луѓе се сé уште на слобода, осомничени за учество во злосторствата за време на конфликтот во периодот 1992-1995 година.
Исто така во четвртокот, Државната агенција за истраги и заштита на БиХ го уапси 63-годишниот босански Србин Раде Веселиновиќ за воени злосторства. 
Уапсен во близина на упориштето на босанските Срби во времето на војната, Пале, тој е осомничен за воени злосторства против цивили во сараевското предградие Наџици, пред 15 години. 
(Независне новине, Дневни аваз - 30/1107; РТРС, Фена, Ројтерс, УПИ, АФП - 29/11/07)
