14/01/2009
САРАЕВО, Босна и Херцеговина (БиХ) -- Високиот претставник Мирослав Лајчак во вторникот (13-ти јануари) изјави дека планира да подготви збир мерки кои ќе ја извлечат БиХ од сегашниот ќор-сокак во нејзините напори за интеграција во ЕУ и ќе ги објават до крајот на овој месец.
Во интервју за Дневни аваз, Лајчак рече дека нема да наметнува илјадници страници регулатива од ЕУ, туку ќе побара начини за забрзување на овие реформи.
Босанските политичари мора да го сменат начинот на размислување, нешто што не може да се наметне од надвор, коментираше Лајчак.
Тој, исто така, истакна дека никакви реформи не произлегоа од потпишувањето на Договорот за стабилизација и асоцијација со ЕУ во јуни.
Лајчак смета дека ова е клучна година од напорите на БиХ за членство во ЕУ, бидејќи земјата или ќе ги стигне другите земји кои се борат за членство -- Србија, Црна Гора и Македонија -- или ќе стагнира.
(Дневни аваз, РТРС, СРНА - 13/01/09)
