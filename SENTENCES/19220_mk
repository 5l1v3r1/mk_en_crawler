29/01/2008
АНКАРА, Турција -- Владејачката Партија на правдата и развојот (АКП) и десничарската опозициска Партија на националистичка акција (МХП) се согласија во понеделникот (28-ми јануари) да ја укинат забраната за жените да носат шамии на универзитетите. 
Двете партии издадоа заедничка изјава во која објавуваат дека се согласуваат на измена на уставот и законот за високото образование. 
Предложените измени ќе бараат поддршка од две третини од парламентот. 
Заедно, АКП и МХП имаат доволно пратеници. 
Консултациите во понеделникот за прашањето на носењето шамии ја поттикнаа АКП да ги откаже плановите за поднесување амандмани на контроверзниот закон 301 од кривичниот законик, според кој за кривично дело се смета навредата на „турската припадност“.
Во меѓувреме, турски професор по политички науки доби 15-месечна условна казна во понеделникот, откако судот го прогласи за виновен за навреда на основачот на Турската република, Мустафа Кемал Ататурк. 
Атила Јајла, професор на анкарскиот Гази универзитет, рече дека државата беше помалку прогресивна во својата рана фаза од развојот отколку како што се опишува во официјалните текстови. 
(Радикал, Сабах, Милијет - 29/01/08; АП, Заман, СНН Турк, ББC - 28/01/08)
