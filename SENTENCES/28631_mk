11/05/2010
ЗАГРЕБ, Хрватска -- Премиерката Јадранка Косор и Зоран Милановиќ, водачот на главната опозициска Социјалдемократска партија (СДП), уште еднаш во понеделникот (10-ти мај) не успеаја да се договорат како треба да гласаат иселениците. 
Ова прашање е главен камен на сопнување меѓу владејачката Хрватска демократска заедница (ХДЗ) и СДП, во врска со планираните уставни амандмани. 
СДП смета дека Хрватите кои живеат во Босна и Херцеговина (БиХ) треба да гласаат само во конзуларните мисии, додека ХДЗ смета дека треба да се дозволат повеќе простории. 
Претседателот Иво Јосиповиќ предложи трета опција: Ограничување на гласањето во БиХ на 20 до 30 места. 
За уставните измени е потребно двотретинско мнозинство, што во суштина бара поддршка од СДП. 
(ХРТ, ХИНА, Пословни - 10/05/10)
