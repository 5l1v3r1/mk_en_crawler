11/07/2007
НИКОЗИЈА, Кипар -- Трипартиската владејачка коалиција беше растурена во вторникот (10-ти јули) откако најголемата партија во парламентот, Комунистичката партија (АКЕЛ), се повлече од владата.
Веста за ова беше потврдена по состанокот помеѓу претседателот Тасос Пападопулос и водачите на трите партии -- АКЕЛ, Демократската партија на Пападопулос и Движењето на социјалдемократите.
Беше објавено дека четирите министри на АКЕЛ ќе се повлечат и дека претседателот ќе назначи свои заменици.
Поделбата уследи по неодамнешната одлука на АКЕЛ за поддршка на кандидатурата на Пападопулос за втор мандат на претседателските избори во февруари 2008 година.
Според извештаите на медиумите АКЕЛ смета оти пристапот на Пападопулос за обединување на напорите е премногу екстремен.
(Катимерини, Политис - 11/07/07;
CNA - 10/07/07)
