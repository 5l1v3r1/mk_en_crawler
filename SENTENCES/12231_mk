13/06/2005
ЊУЈОРК, САД -- Генералниот секретар на ОН, Кофи Анан, размислува за следните чекори во помошта за решавање на кипарското прашање, рече во петокот (10-ти јуни) портпаролот на ОН, Стефани Дујарич.
Дујарич рече дека Анан бил информиран за ставовите и грижите што ги изразија страните за време на неодамнешната посета на Киеран Прендергаст на регионот.
Во петокот кипарските Грци ги критикуваа плановите на Анан да препорача намалување на рестрикциите наметнати над делот од островот со кој управуваат кипарските Турци.
Никозија, исто така, навести дека ќе го одбие новиот предлог на Анкара за директна трговија со таканаречената Турска Република Северен Кипар.
(Kатимерини - 11/06/05;
веб-страница на ОН, TurkishPress.com, НТВ - 10/06/05)
