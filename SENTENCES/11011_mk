29/07/2005
САРАЕВО, Босна и Херцговина (БиХ) -- ЕУФОР пребара три приватни фирми за обезбедување во БиХ во четвртокот изутрина (28-ми јули), за да провери дали тие работат во согласност со Дејтонскиот мировен договор.
Покрај проверката на седиштето на фирмите во Сараево, Бања Лука и Мостар, спроведени се пребарувања и во другите нивни канцеларии.
Акцијата им беше најавена на локалните власти и заврши без инцидент.
По акцијата, оружјето и муницијата беа отстранети, вклучувајќи и повеќе од 20 килограми ТНТ, според портпаролот на ЕУФОР, Бруно Компањоне.
(Дневни аваз, Независне новине - 29/07/05;
ОХР, ФЕНА, ПБС БиХ - 28/07/05)
