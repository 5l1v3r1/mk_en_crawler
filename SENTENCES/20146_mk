17/03/2008
САРАЕВО, Босна и Херцеговина (БиХ) -- Земјата планира да ги забрза процедурите за депортација и враќање на оние на кои им е одземено државјанството во нивните татковини што е можно побргу, се цитира изјавата на директорот на Службата за странци на БиХ, Драган Мектиќ, во понеделникот (17-ти март) во весникот „Независне новине“. 
Тој додаде дека новиот закон за државјанство и бегалски статус е сега во парламентот и значително ќе ја скрати временската рамка помеѓу поднесувањето жалба во врска со одлуката за депортација и судската одлука по жалбата. 
Ова ќе ја хармонизира практиката на БиХ поврзана со миграцијата и живеењето во БиХ со оние во ЕУ, главен услов за либерализација на визниот режим со Унијата.
Минатата година БиХ им ги одзеде босанските државјанства на повеќе од 660 лица. 
Повеќето беа муслимани со арапско потекло, за кои босанските власти рекоа дека претставуваат закана за националната безбедност. 
Неколкумина беа депортирани, додека другите останаа во БиХ до завршувањето на нивните долги жалбени постапки. 
(Независне новине, ПБС - 16/03/08)
