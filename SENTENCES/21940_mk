22/10/2008
БЕЛГРАД, Србија -- Претседателот Борис Тадиќ во вторникот (21-ви октомври) рече дека Србија сака „историскиот конфликт во Косово да биде решен со компромис и на мирен начин“.
Тој истакна дека меѓународниот притисок во Косово „не смее да ги загрози виталните интереси на Србите и Албанците кои живеат во провинцијата“.
Тој додаде дека Србија нема „проблеми“ со мисијата на ЕУ во Косово, ЕУЛЕКС, под услов истата да исполни одредени услови:
да работи под мандатот на ОН, да не го применува планот на поранешниот претставник на ОН Марти Ахтисари во кој Косово се смета за независна држава и да биде неутрална во поглед на статусот на Косово.
Тадиќ потврди дека Србија нема да ја признае независноста на Косово и ќе ги брани своите интереси со законски средства.
„Во меѓувреме, ние ќе обезбедиме членство во ЕУ.
Никој во Европа не ја условува Србија да ја признае независноста на Косово.“ (Фонет, Бета, Б92 - 21/10/08)
