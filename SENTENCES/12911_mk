02/03/2005
САРАЕВО, Босна и Херцеговина (БиХ) -- Високиот претставник на меѓународната заедница во БиХ, Педи Ешдаун, во средата (2-ри март) ја посети Бања Лука со цел да разговара со раководството во врска со полициските реформи во Република Српска (РС).
Помошниците велат дека Ешдаун повторно ќе ја истакне важноста на реформите како предуслов за отворање на разговорите околу Договорот за стабилизација и асоцијација со ЕУ.
Властите во ЕУ се спротивставија на одредени аспекти од концептот за реструктурирање на полицијата, особено укинувањето на структурите на ентитетот.
Во другите вести, претседателот на РС, Драган Чавиќ, во вторникот се состана со министерот за внатрешни работи Дарко Матијашевиќ и побара итни промени во рамките на министерството, особено во однос на социјалниот и економскиот статус на вработените.
(РТРС, НТВ Хајат - 01/03/05)
