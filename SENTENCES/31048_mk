08/03/2011
БРИСЕЛ, Белгија -- Делегациите од Приштина и Белград ќе се состанат во вторник (8-ми март) во Брисел, на почетокот од дводневните разговори за „практичните прашања“, без согласност на косовскиот парламент.
Пратениците во Приштина во понеделникот не успеаја да усвојат ниту една од предложените резолуции, една од Демократската партија на Косово за поддршка на разговорите и друга од движењето Ветевендосје, која се противи на истите.
Парламентот в четврток треба да се состане за да ја оформи рамката за долгоочекуваните разговори.
И покрај ова, властите во Брисел изјавија за косовските медиуми дека разговорите посредувани од ЕУ ќе почнат во вторник и ќе продолжат в среда, како што е закажано.
Неименуван претставник на ЕУ изјави за Коха Диторе дека разговорите ќе се фокусираат на регионалната соработка, слободата на движењето и прашањата поврзани со владеењето на правото.
Истиот извор изјави дека овие практични прашања имаат за цел подобрување на животите на луѓето во регионот и соработката во Западен Балкан.
Министерот на косовската локална влада, Слободан Петровиќ, истакна дека косовските Срби се дел од косовските институции и, според тоа, ќе бидат дел од косовската делегација во разговорите со Србија.
(Зери, Коха Диторе, Експрес, Косова Сот - 08/03/11)
