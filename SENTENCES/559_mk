15/10/2004
(Разни извори – 08/10/04 - 15/10/04)
Индексот за растот на конкурентноста на Светскиот економски форум 2004 беше објавен на 13-ти октомври. 
Според него, Грција се наоѓа на највисокото место од земјите во Југоисточна Европа, и покрај тоа што земјата падна од 35-тото место во 2003 година на 37-мото место оваа година. 
Турција е рангирана на 66-тото место и е на едно од најниските места помеѓу земјите-кандидатки на ЕУ. 
Бугарија е на 59-тото место, Хрватска на 61-вото, а Романија на 63-тото. 
Србија и Црна Гора е на 77-мото место, додека Македонија на 84-тото. 
Кипар е 38-ми, а Босна и Херцеговина 81-ва и овие две земји се за првпат вклучени во индексот. 
Албанија не е внесена на ранг-листата.
***
Европската комисија го објави својот нацрт буџет за 2005 година, кој вклучува субвенција од 114 милиони евра за северен Кипар. 
ЕК планира да додели вкупно 259 милиони во текот на следните три години за затварање на јазот во приходите помеѓу кипарските Турци и кипарските Грци, кои пристапија во ЕУ во мај.
***
Министерскиот совет на Босна и Херцеговина (BiH) го усвои нацрт-законот за воведување на унифициран данок на промет и унифициран данок на акциза. 
Нацрт-законот претставува дел од програмата која има за цел воведување на единствен економски простор во БиХ и подобрување на системот на собирање на даноци.
***
ЕБРД објави дека одобрила заем во висина од 45 милиони евра за помош на приватизацијата на македонското претпријатие за производство и дистрибуција на електрична енергија ЕСМ. 
Според договорот за заем, банката ќе добие акции во фирмата кога ќе биде променет сопственикот. 
Средствата ќе бидат доделени во неколку рати, од кои секоја ќе биде условена од реализацијата на клучните услови во процесот на продажба.
***
Бројот на новоиздадените градежни дозволи во Хрватска се зголеми за 5,9 отсто во споредба со состојбата пред една година, достигнувајќи 7.337 во првите осум месеци од годината. 
Нивната вкупна вредност беше околу 300 милиони евра. 
Во истиот период за проектите градежништвото се издадени 918 дозволи, а бројот на дозволите за изградба на живеалишта се зголеми минимално и достигна 13.453.
***
Централната банка на Босна и Херцеговина (СББХ) објави дека банкарскиот сектор во земјата постигнал профит од 22,1 милион евра во првата половина од 2004 година, што претставува драстично подобрување во споредба со претходната година. 
Во истиот период во 2003 година секторот имаше загуба од над 8 милиони евра.
***
Албанската Национална агенција за приватизација објави дека собрала 4,7 милиони евра од продажбата на 267 претпријатија и имоти помеѓу јануари и септември. 
Од таа сума, 53 отсто се од продажбата на акциите во државните претпријатија, а преостанатите се од продажбата на машини и опрема.
***
Меѓународната агенција за рангирање Фич ја зголеми оценката за домашната ликвидност на Tурската пиварница Анадолу Ефес на ББ+ од ББ. 
Изгледите и понатаму се стабилни. 
Агенцијата, исто така, го подобри и девизниот рејтинг на на Ефес на позитивен од стабилен, потврдувајќи го рејтингот Б+. 
Агенцијата своето решение го образложи со јаката позиција на претпријатието на турскиот пазар на пиво.
