26/01/2003
ПРИШТИНА, Косово, Југославија -- Водечки член на политичката групација "Повратак" во петокот (24 јануари) извести дека српските пратеници одлучиле да се вратат во Собранието на провинцијата во Приштина.
Одлуката била донесена на конференцијата во Митровица по состаноците со официјални лица во Белград, српскиот патријарх Павле, странските амбасадори и членовите на мисијата на ОН.
Главниот дипломатски претставник на ОН Михаел Штајнер ја поздрави одлуката, изјавувајќи дека "најдобриот начин српската заедница да се справи со своите проблеми на Косово е со потполно учество во институциите".
Српските пратеници, кои ја претставуваат третата по големина политичка сила во собранието, ќе присуствуваат на следната седница на 6 февруари.
Во Белград, во меfувреме, претседателството на владејачката Демократска опозиција на Србија во саботата одлучи да побара од УНМИК да врати барем една југословенска единица за безбедност во провинцијата.
Лидерите на помалите опозициони партии во Србија реагираа позитивно на одлуката на владејачката коалиција, но побараа консултации за заземаoе на заеднички политички став.
(АФП, Б92 - 25/01/03)
