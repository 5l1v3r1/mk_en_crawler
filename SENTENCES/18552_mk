09/05/2007
ПРИШТИНА, Косово, Србија -- Изготвувањето на новата резолуција на Советот за безбедност на ОН за Косово, која се базира на планот на претставникот Марти Ахтисари, започна во седиштето на ОН, објави специјалниот претставник на ЕУ за разговорите во врска со статусот на Косово, Стефан Лен, за време на неговата посета на Приштина во вторникот (8-ми мај). 
По состанокот со претседателот на косовскиот парламент Коле Бериша, Лен ги повика косовските Албанци да й докажат на меѓународната заедница дека Косово е подготвено за независност.
Во меѓувреме, српската новинска агенција Танјуг објави дека Русија и Франција подготвиле свои сопствени документи за косовското прашање. 
Француската верзија, наводно, го поддржува планот на Ахтисари, додека руската повикува на нови преговори помеѓу Белград и Приштина.
Во среда Советот за безбедност, наводно, ќе ги објави резултатите на мисијата за утврдување на фактите во Белград и Приштина, спроведена на крајот од минатиот месец. 
(Блиц - 09/05/07; Teлеграфи, РТК, Танјуг, РТС, Косова лајв - 08/05/07)
