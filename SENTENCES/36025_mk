28/03/2004
БУЕРГЕНСТОК, Швајцарија -- Генералниот секретар на ОН, Кофи Анан, во саботата (27-ми март) пристигна во Буергенсток, во Швајцарија, со цел да им се приклучи на разговорите во врска со статусот на Кипар. 
Грчкиот министер за надворешни работи, Петрос Молтивјатис, неговиот турски колега Абдула Ѓул, претседателот на кипарските Грци, Тасос Пападопулос, и главниот преговарач на кипарските Турци, Мехмет Али Талат, се обидуваат да најдат заедничка основа за повторно обединуваoе на Кипар навреме за влезот на островот во ЕУ. 
Специјалниот координатор за Кипар на американскиот Стејт департмент, Томас Вестон, и британскиот висок комесар, Лин Паркер, беа, исто така, присутни на преговорите. 
(Агенција Анадолу, ББС - 27/03/04)
