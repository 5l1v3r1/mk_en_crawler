22/08/2006
БУКУРЕШТ, Романија -- Националниот совет за проучување на архивите на Секуритате (НСПАС) ги провери документите за 71 член на парламентот, барајќи евентуални соработници на безбедносните служби од времето на комунизмот, според извештаите од вторникот (22-ри август) во локалниот печат. 
Следно, комисијата се очекува да започне со сослушување на 29 политичари за можни врски со Секурирате. 
Нивните досиеја беа обелоденети и поднесени од страна на Романската разузнавачка служба до НСПАС претходно овој месец.
Во другите вести, премиерот Калин Попеску-Таричеану започна со одобрување на отпуштањата на државните секретари во министерствата, во согласност со неодамнешниот договор со владејачката коалиција за намалување на бројот на владиниот персонал на пониските нивоа. 
Планот за реструктуирање предвидува намалување на бројот на државните секретари од 82 на 52, за да се зголеми ефикасноста. 
(Aдеварул, Гардијанул - 22/08/06; Ромпрес, Медиафакс - 21/08/06)
