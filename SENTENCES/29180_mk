06/09/2010
AТИНА, Грција -- Премиерот Јоргос Папандреу во неделата (5-ти септември) рече дека на престојните локални избори, гласачите ќе кажат „да за иднината и за промените кои ќе ја претворат Грција во поразлична, подобра и почесна држава“. 
Гласањето на 7-ми ноември ќе биде прв изборен предизвик за владата на ПАСОК, која дојде на власт во октомври 2009 година.
„Ќе го положиме тестот на локалните избори. 
Немаме дилема за прекинувањето на врските со грешките од минатото“, рече Папандреу пред Националниот совет на ПАСОК, кој одржа предизборен собир во Атина. 
Тој додаде дека неговата партија ќе го поддржи поранешниот народен правобранител Јоргос Каминис за градоначалничката трка во Атина против актуелниот градоначалник Никитас Какламанис. 
Актуелниот заменик-министер за економија, Маркос Боларис, ќе се кандидира за претседател на регионот на Централна Македонија во северна Грција. 
Во Солун, ПАСОК ќе го поддржи локалниот производител на вино, Јанис Бутарис. 
(Ксинхуа, АНА-МПА, АФП - 05/09/10)
