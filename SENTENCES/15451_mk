28/05/2006
САРАЕВО, Босна и Херцеговина (БиХ) -- Високиот претставник Кристијан Шварц-Шилинг во петокот (26-ти мај) ги критикуваше властите во Република Српска (РС) за поставување на нова пречка во клучните полициски реформи.
Тој предупреди дека овие напори го загрозуваат напредокот на БиХ во разговорите за интеграција во ЕУ.
Тој свика прес-конференција откако претставниците на РС се повлекоа од процесот на реструктуирање на полицијата сведувајќи го своето учество во Управниот одбор на Директоратот за полициски реформи на набљудувачки статус.
Тие не се согласија со нацрт-моделот за полициските сили на БиХ, кој, меѓу другото, ги префрла законодавните и буџетските надлежности во полицискиот сектор од ниво на ентитетите на државно ниво.
РС, исто така, инсистира на измени во регулативите на Директоратот, тврдејќи дека сегашната верзија го крши полицискиот договор постигнат за полициските реформи минатата година.
(Независне новине, Дневни аваз - 27/05/06;
извори на ОХР, РТРС - 26/05/06)
