20/04/2010
АНКАРА, Турција -- Изјавата на премиерот Реџеп Тајип Ердоган во врска со евентуалната измена на претседателскиот систем во државата предизвика нова дебата за последиците од општите избори во 2011 година. 
Во изјавата за група новинари во неделата (18-ти април) Ердоган рече дека земјата може да расправа за претседателски систем во американски стил ако изборните резултати следната година го дозволат тоа. 
Коментирајќи за изјавата на Ердоган во понеделникот, претседателот на парламентот, Мехмет Али Сахин, рече дека пратениците се тие што треба да одлучат. 
Членовите на главната опозициска Републиканска народна партија (ЦХП) велат дека темата е само одвлекување на вниманието од реалните проблеми на земјата, како што се невработеноста и предложените уставни амандмани на кои ЦХП се спротивставува. 
(Заман - 20/04/10; Mилијет - 19/04/10)
