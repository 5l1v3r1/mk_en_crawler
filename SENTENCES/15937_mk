20/09/2006
ПРИШТИНА, Косово, Србија -- Четворица постари српски повратници беа повредени при експлозија во западниот косовски град Клина во вторникот (19-ти септември). 
Според локалните власти, бомбата била фрлена низ прозорецот на нивниот дом. 
Портпаролката на полицијата информираше дека четирите жртви биле хоспитализирани, но нивните повреди не се опасни по живот.
Инцидентот се случи неколку дена пред претставувањето на извештајот на претставникот на ОН, Марти Ахтисари, пред Советот за безбедност во врска со ситуацијата во покраината, закажан за в петок. 
Косовскиот премиер Агим Чеку вели дека очекува Ахтисари да даде позитивна оценка во врска со напорите за исполнување на меѓународните стандарди и заштитата на правата на малцинствата. 
(РТС - 20/09/06; Ројтерс, АП - 19/09/06)
