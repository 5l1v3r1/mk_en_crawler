06/11/2008
АНКАРА, Турција -- Главниот обвинител Абдурахман Јалцинкаја во средата (5-ти ноември) започна истрага за наводната поврзаност на владејачката Партија на правдата и развојот (АКП) со случајот на измама на добротворна организација во Германија.
Во септември судот во Франкфурт ги осуди тројцата менаџери на добротворната фондација „Дениз Фенери“ за нелегален трансфер на турско-германски донации вредни 14,5 милиони евра во приватни претпријатија.
Неколку луѓе тесно поврзани со АКП, вклучително и шефот на турската регулаторна управа за медиуми РТУК Захид Акман биле, наводно, вмешани.
Јалцинкаја претходно ја обвини АКП за наводно загрозување на секуларизмот во Турција.
(СНН Турк, Хуријет, ДПА - 05/11/08)
