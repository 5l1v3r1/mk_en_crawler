19/11/2004
БЕРЛИН, Германија -- Канцеларот Герхард Шредер во четвртокот (18-ти ноември) се состана со босанскиот премиер Аднан Терзиќ, при што го увери дека Германија ја поддржува кандидатурата на Босна и Херцеговина (БиХ) за членство во програмата на НАТО Партнерство за мир и ќе й помогне на земјата на нејзиниот пат за интеграција во ЕУ. 
Наводно, Шредер го пофалил општиот напредок постигнат од страна на БиХ во соработката со Трибуналот на ОН за воени злосторства, но повикал на конкретна и решителна акција за апсење на оние што се се уште на слобода.
Во другите вести, високиот претставник Педи Ешдаун се наоѓа во Лондон на разговори со високи британски функционери. 
Портпаролот на неговата канцеларија рече дека соработката на БиХ со Хашкиот трибунал ќе биде главната точка на агендата.
Во меѓувреме, дводневната седница на Комисијата за реструктуирање на полицијата на БиХ што се одржува во Мостар заврши во четвртокот без да биде постигнат конкретен договор за единствени полициски сили во БиХ. 
Според извештаите на печатот во петокот, претставниците на Република Српска повторно го попречиле постигнувањето на договор. 
(Дневни аваз - 19/11/04; ПБС БиХ, Pincom.info - 18/11/04)
