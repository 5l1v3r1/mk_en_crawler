28/03/2005
АНКАРА, Турција -- Претседателот Ахмет Неждет Сезер предложи одржување на нови трилатерални разговори околу регионалната безбедност со Бугарија и со Романија.
На состанокот со романскиот министер за надворешни работи, Михаи Разван Унгуреану, во петокот (25-ти март) во Анкара, Сезер наводно предложил одржување на трилатерален самит оваа година, кој би се фокусирал на прашањата околу безбедноста на Црното Море со цел да се идентификуваат безбедносните ризици и можните решенија.
Исто така во петокот, највисокиот турски советник за човекови права, Јавуз Онен, поднесе оставка од функцијата, како причина наведувајќи ја неискреноста на Владата околу ова прашање.
Петмина други членови на одборот, исто така, ги напуштија своите места, посрамувајќи ја Владата додека таа работи на убедување на ЕУ дека човековите права се подобро заштитени.
Во другите вести, петмина членови на главната опозициска Републиканска народна партија (ЦХП) во понеделникот поднесоа оставка од партијата.
Тие се противат на напорите на Дисциплинскиот одбор на ЦХП да го истера Мустафа Сариѓул, градоначалникот на најбогатиот округ во Истанбул, Сисли.
Сариѓул се кандидираше против водачот на ЦХП, Дениз Бајкал, за претседател на партијата на крајот од јануари.
(НТВ - 28/03/05;
Ромпрес, ББС, АБЦ, НТВ - 25/03/05)
