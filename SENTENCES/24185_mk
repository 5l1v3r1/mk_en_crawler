15/07/2009
БУКУРЕШТ, Романија -- Министерот за млади и спорт Моника Јакоб Ридзи поднесе оставка во вторникот (14-ти јули) поради наводите дека ја злоупотребила позицијата и проневерила државни пари, објавија медиумите.
Нејзината оставка дојде откако парламентарната комисија препорача отпочнување официјална истрага против нејзе за наводна проневера на околу 630.000 евра потрошени за организирањето на прославите по повод 2-ри мај, Денот на младоста.
Ридзи е, исто така, обвинета дека користела државни пари за поддршка на кампањата на ќерката на претседателот Трајан Басеску, Елена Басеску, која беше неодамна избрана во Европскиот парламент.
Ридзи ги негираше овие наводи и вети дека ќе се бори на суд.
Подоцна во вторникот, Басеску ја назначи сенаторката Луминита Сорина Плацинта на местото на Ридзи.
(Јурналул национал, Зиуа, Евениментул зилеи, Романија либера - 15/07/09;
Meдиафакс, Агерпрес, Реалитатеа ТВ, Хотњус, АП, ДПА, Ксинхуа - 14/07/09)
