09/09/2007
САРАЕВО, Босна и Херцеговина (БиХ) -- Клучниот сведок во судењето против поранешниот командант на армијата на босанските муслимани, Расим Делиќ, вели дека муџахединската единица што се бореше во босанскиот конфликт била контролирана и командувана од Ал каеда. 
Али Ахмед Али Хамад, роден во Бахреин, кој служи 12-годишна затворска казна во БиХ за спроведување на бомбашкиот напад, рече дека армијата на БиХ имала близок контакт со муџахединските војници. 
„Ние добиваме наредби само од нашите муџахедински шефови, но тоа не значи дека дејствувавме самостојно, туку во координација со босанската армија, откако нашите војници ќе се согласеа“, му рече тој на судот.
Делиќ, чие судење започна на 9-ти јули, е обвинет дека им дозволил на Муџахедините под неговата надлежност да убиваат, мачат и силуваат српски и хрватски затвореници и цивили. 
Тридневното рочиште во случајот започна во петокот (7-ми септември) во судот за воени злосторства на БиХ. 
Судиите од Трибуналот на ОН за воени злосторства на ОН допатуваа во Сараево за судењето, односно за првпат едно вакво рочиште се одржа надвор од Хаг. 
(Независне новине, Дневни аваз - 09/09/07; РТРС, НТВ Хајат, ПБС, Ројтерс, Ксинхуа - 08/09/07; Ројтерс, АФП, Ксинхуа - 07/09/07)
