19/05/2005
ХАГ, Холандија -- Еден холандски офицер беше првиот сведок што сведочеше во граѓанската парница покрената против холандската влада од страна на две семејства на жртвите од масакрот во Сребреница. 
Беренд Остервен, кој се појави на сведочење во средата (18-ти мај) рече дека холанските мировници не биле подготвени за српската офанзива на муслиманската енклава. 
Семејствата бараат 2,6 милијарди американски долари за решавање на случајот без судење.
Исто така во средата, шпанскиот министер за надворешни работи Ангел Моратинос ги отфрли тврдењата на еден босански Србин дека извршителите на терористичкиот напад во Мадрир биле обучени во Босна и Херцеговина (БиХ). 
Неговата изјава дојде како одговор на изјавата на шефот на полицијата на Република Српска Драгомир Андан, кој рече дека бомбашите биле поврзани со мрежа странски исламистички екстремисти кои се бореле во војната во БиХ. 
(Дневни аваз - 19/05/05; AП, EФЕ, РТРС, НТВ Хајат, ПБС БиХ - 18/05/05)
