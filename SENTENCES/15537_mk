26/07/2006
СОФИЈА, Бугарија -- Катрин Гај-Квинт, копретседавач на меѓупарламентарната комисија на ЕУ и Бугарија и членка на Европскиот парламент, во вторникот (25-ти јули) изјави дека не гледа причина за одложување на членството на Бугарија во ЕУ, закажано за 1-ви јануари.
Гај-Квинт го изјави ова за време на состанокот во Софија со претседателот на парламентот, Георги Пирински.
Таа, исто така, посочи дека Европската комисија (ЕК) ќе го определи точниот датум за пристапот на Бугарија во Унијата во својот следен мониторинг извештај, кој ќе биде објавен на крајот од септември.
Исто така во вторникот, романското Министерство за европска интеграција објави дека примило писмо од шефот на Генералниот директорат за проширување на ЕК, Мајкл Ли, во кое се наведува дека подготовките за следниот извештај со проценка на ЕК се во многу напредната фаза.
(БНР, Дарик, Медиафакс, Ромпрес - 25/07/06)
