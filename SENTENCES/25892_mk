22/03/2010
БЕРЛИН, Германија -- Канцеларката Ангела Меркел во неделата (21-ви март) рече дека не верува оти финансиската криза на Грција треба да биде во фокусот на самитот на ЕУ кој започнува в четврток во Брисел. 
Во интервју за Дојчландфунк радио, Меркел рече дека Грција не се соочува со „заканувачка инсолвентност“, додавајќи дека Атина соопшти оти не се соочува со „акутна финансиска потреба од европската заедница“.
Меркел, исто така, говореше за Турција во интервјуто, велејќи дека Германија ќе й понуди на државата алтернативи за полноправното членство во ЕУ кога ќе ја посети Анкара следната недела. 
„Треба да се залагаме за привилегирано партнерство, со други зборови, многу блиски врски на Турција со ЕУ“, рече Меркел. 
Анкара ја отфрли оваа идеја во минатото. 
(Ројтерс, ДПA - 21/03/10)
