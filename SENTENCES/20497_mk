11/11/2007
САРАЕВО, Босна и Херцеговина (БиХ) -- Барањата на Република Српска (РС) за измена на одлуката на високиот претставник на БиХ за работата на Министерскиот совет на БиХ е неприфатлива, се вели во изјавата на ОХР од петокот (9-ти ноември). 
Босанските Срби поднесоа предлог со кој прифаќањето на планот на Мирослав Лајчак го условуваат со усвојувањето на мерките за зајакнување на националните интереси на трите етнички групи на земјата -- муслиманите, Србите и Хрватите. 
Претходно премиерот на РС Мирослав Додик ја критикуваше одлуката на Лајчак за укинување на условите за кворум на гласањата што се одржуваат во парламентот, со што се оневозможува напуштање на седниците како начин за блокирање на усвојувањето на одлуките и законите. 
Лајчак во петокот рече дека неговата одлука е „на сила и не може да биде предмет на преговори“. 
(НТВ Хајат, Макфакс, Б92 - 10/11/07; AП, веб-страница на ОХР, Независне новине, РТРС, СРНА, Фена, УПИ - 09/11/07)
