01/10/2010
ПРИШТИНА, Косовo -- Партиите од владејачката коалиција -- Демократската партија на Косово (ПДК) и Демократската лига на Косово (ЛДК) -- постигнаа принципиелна согласност дека предвремените избори се единственото решение за ситуацијата што се создаде по оставката на претседателот Фатмир Сејдиу оваа недела, објавија локалните весници во петокот (1-ви октомври). 
Сејдиу и премиерот Хашим Тачи во четвртокот се согласија да ја продолжат коалицијата, но да не избираат нов претседател пред општите избори. 
Извор од состанокот изјави за весникот Коха Диторе дека сé уште не е одреден датум за предвремени избори, но двете партии се согласија дека процесот мора да биде во согласност со уставот. 
Истиот извор посочи дека Централната изборна комисија не може да ги организира пред јануари. 
Сејдиу поднесе оставка откако Уставниот суд пресуди дека тој не требало да биде истовремено водач на ЛДК и претседател на државата. 
(Коха Диторе, Зери, Косова Сот, Експрес - 01/10/10; РТК, Клан Косова - 30/09/10)
