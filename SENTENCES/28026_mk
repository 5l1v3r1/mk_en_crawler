22/04/2010
СОФИЈА, Бугарија -- Парламентот во средата (21-ви април) ја одобри номинацијата на Ана-Марија Борисова за нова министерка за здравство, поддржана од пратениците од владејачката партија Граѓаните за европски развој на Бугарија (ГЕРБ), Атак и Сината коалиција. 
Борисова го зазеде местото кое остана испразнето од Божидар Нанев, кој поднесе оставка откако обвинителите го обвинија во врска со договорите за снабдување со лекови, кои й нанесоа на државата загуби од околу 1,75 милиони евра.
Во другите вести од средата, парламентот го отфрли ветото на претседателот Георги Парванов за измените на кривичната постапка. 
ГЕРБ и Демократите за силна Бугарија тврдат дека измените ќе загарантираат поефикасен судски процес, но опозициската Бугарска социјалистичка партија планира да ги оспори пред Уставниот суд. 
(Meдиапул - 22/04/10; Фокус, Дарик, бТВ, Investor.bg, Дневник - 21/04/10)
