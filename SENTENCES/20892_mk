05/10/2007
НИКОЗИЈА, Кипар -- Турција нема да даде трговски привилегии или да ги отвори своите пристаништа за кипарскиот сообраќај додека ЕУ не ги укине своите санкции врз самопрогласената Турска Република Кипар, објави во четвртокот (4-ти октомври) анкарскиот министер за надворешни работи, Али Бабаџан. 
„Никој не треба да очекува унилатерални чекори од Турција“, рече тој по состанокот со водачот на кипарските Турци, Мехмет Али Талат. 
ЕУ ги замрзна разговорите за пристап со Анкара за осум од вкупно 35 поглавја од преговорите, поради одбивањето на Турција да ги нормализира односите со членката на ЕУ, Кипар.
Исто така во четвртокот, портпаролот на владата на кипарските Грци, Василис Палмас, рече дека претседателот Тасос Пападопулост предложи состанок со Талат овој месец, но не доби одговор на поканата. 
Целта беше да се направи обид за спроведување на договорот потпишан во јули 2006 година, кој предвидува воспоставување на работни групи за справување со секојдневните проблеми, што се резултат на поделеноста на островот. 
(Милијет, Нафтемпорики, Филелефтерос, Заман - 05/10/07; AФП - 04/10/07)
