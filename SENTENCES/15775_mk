21/04/2006
БЕЛГРАД, Србија и Црна Гора -- Уште две лица -- пензионираниот пилот на армијата на Србија и Црна Гора, Станко Ристиќ (50), и неговиот син Предраг (23) -- беа уапсени во Србија за наводно помагање на обвинетиот за воени злосторства Ратко Младиќ при избегнување на апсење, објавија белградските медиуми во четвртокот (20-ти април).
Медиумите го наведуваат соопштението од белградскиот Втор општински суд, во кое се потврдува дека двајцата ќе се притворат еден месец.
Во петокот во „Блиц“ беше објавено дека се верува оти Ристиќ му помагал на Младиќ во криењето во изминативе шест години.
„Блиц“ вели дека истрагата против нив најверојатно ќе биде споена со онаа што е веќе во тек против двајца други осомничени помошници на Младиќ, поранешните офицери на армијата на Република Српска, Јово Ѓого и Саша Бадњар.
(Блиц - 21/04/06;
Танјуг, Фена - 20/04/06)
