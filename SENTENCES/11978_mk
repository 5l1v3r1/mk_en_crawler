13/07/2005
СКОПЈЕ, Македонија -- Министерот за одбрана, Јован Манасиевски, се состана со својот колега од Србија и Црна Гора, Православ Давиниќ, во вторникот (12-ти јули) во Скопје, при што се разговараше за одбранбените реформи и за учеството во регионални иницијативи, како и за интеграцијата во евроатланските структури. 
Давиниќ го истакна напредокот на Македонија во поглед на реформите и процесот на меѓународна интеграција, укажувајќи на тоа дека таквото искуство би можело да се пренесе и на Србија и Црна Гора.
Исто така во вторникот, во Скопје заврши дводневната конференција за иницијативата Гњилане-Прешево-Куманово-Трговиште. 
Иницијативата го охрабрува развојот и соработката помеѓу соседните региони во јужна Србија, Косово и Македонија. 
(MИA, Taнјуг - 12/07/05)
