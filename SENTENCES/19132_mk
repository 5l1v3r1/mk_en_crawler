01/12/2006
БРИСЕЛ, Белгија -- ЕУ во четвртокот (30-ти ноември) ги отвори преговорите за договорите за визниот режим и реадмисија со земјите од Западен Балкан. 
Во своето обраќање кон делегациите претставници на Албанија, Босна и Херцеговина, Македонија, Црна Гора и Србија, комесарот за правда на ЕУ, Франко Фратини, рече дека земјите може да се надеваат на олеснување на визниот режим до крајот на следната година, со оглед на тоа што покажаа политичка решеност да ги исполнат сите препораки на ЕУ поврзани со визите. 
Истовремено, тој ги повика да ги направат документите посигурни и да издаваат биометрички пасоши. 
(Побједа - 01/12/06; A1 TВ, РТРС, Танјуг, ДПA - 30/11/06)
