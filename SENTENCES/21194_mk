01/08/2007
МОСКВА, Русија -- Aлександар Ботсан-Карченко во вторникот (31-ви јули) беше избран да ја претставува Русија во тројката на Контакт-групата, која ќе посредува со преговорите помеѓу Белград и Приштина во врска со идниот статус на Косово.
Ботсан-Карченко, специјалниот претставник на Министерството за надворешни работи за Балканот, потврди дека ставот на Москва и ставот на Приштина мора да бидат земени предвид во разговорите, како и дека конечниот статус не треба да биде однапред определен.
Тој се очекува да се состане оваа недела со претставникот на ЕУ Волфганг Ишингер и со американскиот претставник Френк Виснер, во врска со процесот на преговори.
Преговорите што ќе траат 120 дена помеѓу Белград и Приштина ќе започнат откако генералниот секретар на ОН Бан Ки-Мун ќе го објави датумот на нивното отпочнување.
(Политикa - 01/08/07;
РТК, Телеграфи, Танјуг, Бета, Б92 - 31/07/07)
