19/04/2006
САРАЕВО, Босна и Херцеговина (БиХ) -- Судењето на четворицата функционери од босанските Срби обвинети за организиран криминал -- Мирко Шаровиќ, Момчило Мандиќ, Милорад Говедарица и Милован Бјелица - Цицко -- започна во вторникот (18-ти април) во судот на БиХ.
Поранешниот српски член на Претседателството на БиХ, Шаровиќ, и уште тројца други се обвинети за поврзаност со шемите на измама во „Привредна банка српско Сараево“ во 1998 година, во кои банката обезбеди безгаранциски заеми за некои фантомски претпријатија формирани од страна на обвинетите, кои никогаш не ги вратија долговите.
Во текот на судењето се очекува да сведочат вкупно 22 сведоци.
Во другите вести од вторникот, членовите на Центарот за јавна безбедност на источно Сараево го уапсија босанскиот Србин Радмило Вуковиќ, осомничен за злосторства извршени во регионот на Фоча за време на војната.
Апсењето се случи по наредба на сараевскиот кантонски суд.
(Независне новине, Дневни аваз - 19/04/06;
РТРС - 18/04/06)
