16/12/2008
ТИРАНА, Албанија -- Поради процедурални пропусти, судот во понеделникот (15-ти декември) ги отфрли обвиненијата за корупција и злоупотреба на власта против министерот за надворешни работи, Лулзим Баша, кои произлегуваа од тендерската процедура за изградбата на делот од автопатот Драч-Кукеш во 2006 година, кога тој беше министер за транспорт и комуникации.
Судот пресуди дека Баша имал законско право да избегне појавување на суд на 24-ти ноември и, како резултат на тоа, тој не се смета повеќе за обвинет.
Во другите вести од понеделникот, парламентот го одложи гласањето за законот наречен „чист профил за функционерите“, наменет за поранешните помошници на тајните служби за време на комунистичкиот режим.
На седницата претседателката на парламентот, Јозефина Топали, се согласи да дозволи разговори за неколку предложени амадмани на законот.
Премиерот Сали Бериша вели дека мерката е процес кој сите демократски земји мора да го поминат.
(Коха Јоне, Тема, Газета шкиптаре, Шекули, Топ ченал - 16/12/08;
Tоп ченал, Телеграфи, Клан, Алсат, Топ њус - 15/12/08)
