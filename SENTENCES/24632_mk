06/05/2009
ПАРИЗ, Франција -- Претседателот Николас Саркози во вторникот (5-ти мај) рече дека ЕУ треба да создаде заеднички економски и безбедносен простор во Турција, како алтернатива на членството на Турција во Унијата, објавија медиумите.
„Има земји, како што е Турција, кои сигурно ќе бидат поврзани со Европа што е можно повеќе, но кои не треба да станат полноправни членки“, рече тој.
Наместо полноправно членство, тој предложи засилено партнерство во економскиот и безбедносниот сектор, што Унијата треба, исто така, да го договори со Русија.
ЕУ „мора да престане да се ослабнува себеси со бескрајно проширување“ и не треба да й дава ветувања на Турција што никогаш нема да може да ги исполни, предупреди Сакрози.
Турција ги започна разговорите за пристапување со ЕУ во октомври 2005 година, но досега отвори само десет од 35 поглавја на преговорите.
(Хуријет, новинска агенција Анадолу, АП, ЕУОпсервер - 06/05/09)
