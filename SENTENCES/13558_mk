19/02/2006
САРАЕВО, Босна и Херцеговина (БиХ) -- Првите два случаи на птичји грип во БиХ беа потврдени во петокот (17-ти февруари).
Според директорот на државниот ветеринарен институт, Јозо Багариќ, тестовите за присуството на вирусот кај двата мртви лебеди пронајдени во Јајце претходно овој месец беа позитивни.
Тој не специфицираше дали птиците биле заразени со високопатогениот вид на вирусот Х5Н1.
Босанските ветеринарни власти, исто така, ја потврдија привремената забрана на увозот на сите видови стока или говедско месо од соседна Хрватска, по сомневањата за еден случај на болеста кравјо лудило во земјата.
Примероците од заразеното животно беа испратени во Велика Британија за понатамошни тестирања.
Во меѓувреме, во петокот, Светската здравствена организација предупреди дека птичјиот грип би можел да се рашири помеѓу луѓето во Романија.
Официјалните претставници на организацијата го наведоа како причина за тоа недостатокот на соодветни водоводни и канализациски капацитети во руралните области, што би можело да доведе до епидемија на болеста.
(Независне новине, ПБС БиХ - 18/02/06;
ХИНА, Ројтерс - 17/02/06)
