07/03/2005
СОФИЈА, Бугарија -- Министерот за одбрана, Николај Свинаров, во неделата (6-ти март) за една приватна телевизиска станица изјави дека Бугарија ќе го задржи военото присуство во Ирак сé додека Багдад не изгради свои сопствени вооружени сили и полиција.
Се очекува Бугарија да го задржи својот баталјон од 450 војници во Ирак во 2005 година и да го модифицира своето присуство таму во текот на следната година.
Во другите вести, Меѓународната агенција за атомска енергија ги поддржа плановите на Бугарија за изградба на нова нуклеарна централа на Белене.
Мохамед Ел-Барадеи, директорот на агенцијата на ОН, изрази поддршка за проектот во текот на состанокот со бугарскиот министер за надворешни работи, Соломон Паси, во Виена на крајот од минатата недела.
(AФП - 05/03/05;
AФП, АФКС - 04/03/05)
