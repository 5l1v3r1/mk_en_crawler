20/02/2008
САРАЕВО, Босна и Херцеговина (БиХ) -- Портпаролот на Канцеларијата на високиот претставник Марио Бркиќ во вторникот (19-ти февруари) објави дека секој неодговорен обид за повлекување паралели помеѓу ситуациите во БиХ и Косово ќе биде отфрлен, со оглед на тоа што БиХ е суверена држава чиј територијален интегритет е загарантиран со Дејтонскиот мировен договор.
Тој, исто така, ја отфрли можноста за организирање референдум за отцепување во Република Српска, како што посочи премиерот на ентитетот Милорад Додик.
Бркиќ апелираше до локалните политички водачи да се однесуваат на начин кој нема да го поткопа уставот на БиХ и Дејтонскиот договор.
Исто така во вторникот, владата на РС објави отсечна изјава во која ги критикува босанските партии за опструирање на пакетот полициски реформи.
Владата на РС го повика парламентот на БиХ да ги усвои нацрт-законите што е можно поскоро, бидејќи истите се клучни за потпишувањето на Договорот за стабилизација и асоцијација со ЕУ.
(Дневни аваз - 20/02/08;
РТРС, Фена, НТВ Хајат - 19/02/08)
