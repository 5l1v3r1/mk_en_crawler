08/07/2005
(Разни извори – 01/07/05 – 08/07/05)
Новата анализа објавена во весникот Дитa ги проценува директните странски инвестиции во Aлбанијa во текот на 2004 година на околу 150,9 милиони евра.
Италијанските и грчките претпријатија се најголемите инвеститори, со најголем прилив на капитал во производството и преработувачката индустрија.
Експертските тимови на Босна и Херцеговина (БиХ) постигнаа основен договор за правецот на паневропскиот Коридот Вц и автопатот што ќе се гради на територијата на БиХ, објавија официјалните претставници на проектот.
Во средината на ноември ќе се одржи конференција за меѓународни инвестиции, по што ќе следи меѓународен тендер.
Растот на индустриското производство во Република Српска се зголеми од 17,3 отсто за период од една година во април на 25,1 отсто за период од една година во мај 2005 година, како што објави статистичкото биро на ентитетот.
Рестартирањето на производството во рафинеријата во Босански Брод придонесе за растот од 89,9 отсто за период од една година во индустријата за кокс и нафтени деривати.
Агенцијата за рејтинг „Фич“ ги деградираше изгледите на идниот странски долг на Хрватска од позитивен на стабилен, задржувајќи го на „БББ-“.
Како причина за тоа агенцијата го наведе одложувањето на процесот на пристап на земјата во ЕУ и разочарувачката фискална перформанса.
Меѓународните летови на осумте грчки аеродроми се зголемија на 3,58 отсто за период од една година во текот на првите пет месеци од 2005 година, како што објави Здружението на грчките туристички претпријатија.
Аеродромот на Родос води во поглед на летовите од странство, со 14 отсто за период од една година.
Атинскиот аеродром забележал годишен пораст од 12,58 отсто.
Словенечката „Нова љубљанска банка“ купи 98,97 отсто од акциите на српската „Континентална банка“, со договорот вреден 49,5 милиони евра.
Ова е вториот договор за приватизација потпишан со српскиот банкарски сектор, по купувањето на „Југобанка“ од страна на грчката „Алфа банка“.
