15/10/2004
СКОПЈЕ, Македонија -- Министрите за надворешни работи на Албанија, Хрватска, Македонија и Србија и Црна Гора, како и заменик-министерот од Босна и Херцеговина го започнаа дводневниот состанок во петокот (15-ти октомври) во Охрид. 
Францускиот министер за надворешни работи, Мишел Барние, исто така, беше поканет на овој настан за да одигра, како што беше официјално објаснето „поддржувачка улога“. 
Тој се очекува да ја потврди решеноста на неговата Влада да им помогне на балканските земји во нивната интеграција во НАТО и во ЕУ. 
Министрите, исто така, ќе разговараат и за прашањата на регионалната соработка.
Во другите вести, македонскиот претседател Бранко Црвенковски во четвртокот во Скопје се состана со водачите на верските заедници. 
Тие заеднички повикаа на меѓуетничка и верска толеранција, велејќи дека тоа е предусловот за мир, стабилност и благосостојба. 
Тие, исто така, ја потврдија поддршката за стратешките цели поврзани со евро-атланската интеграција. 
(АФП, Утрински весник, Дневник - 15/10/04; Макфакс, А1 ТВ - 14/10/04)
