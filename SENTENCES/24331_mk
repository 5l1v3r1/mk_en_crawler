12/03/2009
ПРИШТИНА, Косово -- Повеќето опозициски партии во Косово се за формирање обединета влада која ќе носи заеднички одлуки за прашањата од национален интерес, објавија локалните медиуми во средата (11-ти март).
Тие, исто така, тврдат дека ова ќе помогне да се надминат предизвиците во процесот на градење на институциите.
Владата одговори дека никогаш немало недостаток на национална кохезија и дека нема криза за да се формира обединета влада.
Во другите вести, Ламберто Лукас, заменик-началникот на полицијата на ЕУЛЕКС, во средата рече дека мисијата предводена од ЕУ не е одговорна за безбедноста во Косово.
Лукас на членовите на парламентарната Комисија за внатрешни работи и безбедност им рече дека ЕУЛЕКС е само техничка мисија, обврзана да ја следи косовската полиција на терен и да им помогне во постигнувањето повисоки професионални стандарди.
(Зери, Коха Диторе, Лајм, Епока е Ре, Кохавижн, Косова Сот, Инфо прес - 12/03/09)
