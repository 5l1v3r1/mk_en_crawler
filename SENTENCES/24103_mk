15/03/2009
AНКАРА, Турција -- Инспекторите пронајдоа череп, изгорена облека и коски за време на ископувањата во југоисточна Турција, објавија медиумите во петокот (13-ти март). 
Истрагата имаше за цел утврдување на судбината на Курдите кои исчезнаа за време на судирите со турските безбедносни сили во 1990-тите. 
Околу 40.000 луѓе загинаа од почетокот на конфликтот помеѓу Курдската работничка партија и турската армија во 1984 година, кога групата започна борби со властите во југоисточна Турција. 
(Ројтерс, АП, новинска агенција Анадолу, СНН - 13/03/09)
