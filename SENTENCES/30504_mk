10/04/2011
ПРИШТИНА, Косово -- Управниот директор на ЕУ за Европа и Централна Азија, Мирослав Лајчак, привремено ќе дејствува како специјален претставник на блокот во Косово, откако мандатот на Питер Фејт ќе истече на крајот од овој месец, објави приштинскиот весник Коха Диторе во саботата (9-ти април).
Цитирајќи извори во Брисел, весникот објави дека Лајчак ќе биде на функцијата додека земјите-членки на ЕУ не постигнат договор за двете позиции -- специјален претставник на ЕУ и шеф на Меѓународната цивилна канцеларија.
Моментно Фејт е истовремено и меѓународен цивилен претставник и специјален претставник на ЕУ во Косово.
(Б92, Блиц, Танјуг, Коха Диторе - 09/04/11)
