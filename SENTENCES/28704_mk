12/08/2010
ЗАГРЕБ, Хрватска -- Регионалниот суд во Загреб во средата (11-ти август) објави дека ја одобрува екстрадицијата во Србија на Среќко Калиниќ, бегалец осуден за убиството во 2003 година на српскиот премиер Зоран Ѓинѓиќ.
Последниот збор во врска со екстрадицијата, сепак, ќе дојде од министерот за правда, Дражен Боњаковиќ, истакна судот.
Калиниќ има рок од три дена да поднесе жалба на пресудата.
Член на криминалната банда Земунски клан, Калиниќ се наоѓаше во бегство седум години пред неговото апсење во јуни во Загреб.
Во 2007 година тој беше прогласен за виновен за убиството на Ѓинѓиќ и осуден во отсуство на 30 години затвор.
(АФП, Танјуг, Б92, Радио Слободна Европа - 11/08/10)
