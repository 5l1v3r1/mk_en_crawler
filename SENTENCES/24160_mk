15/01/2009
AНКАРА, Турција -- Полицијата притвори осуммина осомничени во врска со бомбашкиот напад на канцелариите во Истанбул на владејачката Партија на правдата и развојот, според соопштенијата на медиумите во средата (14-ти јануари). 
Непознатата левичарска група, Револуционерна команда, ја презеде одговорноста на експлозијата на 1-ви декември, во која загина еден полицаец, а деветмина други беа повредени. 
Револуционерна борба е, наводно, поврзана со терористичката Курдистанска работничка партија.
Во другите вести од средата, полицијата пронајде две рачни гранати и 200 куршуми за пушки во пластични ќеси на две одделни локации во Анкара во средата. 
Претходно оваа недела, тие пронајдоа две други скривалишта на експлозиви и муниција во главниот град, во рамките на истрагата за тајната група Ергенекон, која наводно планирала државниот удар. 
(новинска агенција Анадолу, НТВ, Хуријет, Милијет, АФП - 14/01/09)
