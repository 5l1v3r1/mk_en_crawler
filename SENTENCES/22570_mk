13/10/2008
TИРАНА, Албанија -- Водачот на најголемата опозициска партија (СП) Еди Рама во неделата (12-ти октомври) ја обвини владата дека ја попречува правдата, заштитувајќи го босанскиот бизнисмен Дамир Фазлиќ. 
Минатата недела албанските обвинители отворија кривична постапка против Фазлиќ за наводна нелегална финансиска активност. 
Министерството за правда, од своја страна, започна истрага за законитоста на обвинителската истрага. 
„Неприфатливо е тоа што [премиерот Сали] Бериша му се заканува на обвинителството во обид да одбрани една типична балканска измама“, рече Рама.
Во другите вести од неделата, локалните медиуми објавија дека албанската полиција запленија 150 килограми марихуана од моторен чамец во близина на крајбрежниот град Валона. 
Дрогата, наводно, била наменета за Италија. 
Претходно минатата недела полицијата заплени уште 300 килограми марихуана наменета за Грција, во јужниот град Ѓирокастро. 
(Коха Јоне, Шекули, Балканвеб, Шкип - 13/10/08; MИНА, МИА, Макфакс, Коха Јоне, Шекули, Ксинхуа - 12/10/08)
