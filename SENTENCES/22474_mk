11/09/2008
БЕЛГРАД, Србија -- Српскиот весник „Дневник“ во средата (10-ти септември) објави дека безбедносните служби во Србија и Република Српска работат на идентификувањето на членовите на групата која, наводно, се заканувала дека ќе го убие српскиот обвинител за воени злосторства Владимир Вукчевиќ.
Неговата канцеларија неодамна примила околу 40 писма со закани, според извори во безбедносните служби.
Властите, исто така, испитуваат одредени текстови објавени во печатот, кои е можно да содржат шифрирани пораки до хашките бегалци, особено Ратко Младиќ.
Пораките, наводно, даваат информации за напредокот на истрагите, колку близу се безбедносните служби до Младиќ и кога да се промени локацијата.
Извори на „Данас“ велат дека рекламите и приказните објавени во некои весници се главни средства на комуникација помеѓу Младиќ и неговата мрежа.
(Данас - 11/09/08)
