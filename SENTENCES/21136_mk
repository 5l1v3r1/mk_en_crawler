02/09/2007
ATИНА, Грција/ЛИСАБОН, Португалија -- Претседателот на Европската комисија (ЕК) Жозе Мануел Баросо во саботата (1-ви септември) рече дека ЕУ ќе й помогне на Грција во надминувањето на штетата предизвикана од пожарите што ја опустошија земјата. 
„Ќе го разгледаме барањето на Грција за помош веднаш штом ќе биде завршена проценката на штетите“, рече Баросо по состанокот со грчкиот премиер Костас Караманлис. 
Моментно, загубите се проценуваат на повеќе од 1,1 милијарда евра.
Пожарите, кои започнаа на 24-ти август, зедоа најмалку 63 животи и уништија 200.000 хектари земја. 
Дел од пожарите беа разгорени од силните ветришта изминатиот викенд, поради што петмина пожарникари и 17 цивили беа евакуирани со хеликоптер. 
(AФП, Катимерини, АНА-МПА, ЕРТ, Ројтерс, ББС - 01/09/07)
