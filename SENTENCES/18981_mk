04/06/2007
БАГДАТ, Ирак -- Масуд Барзани, претседателот на ирачкиот курдски регион, во неделата (3-ти јуни) изјави за новинарите дека турските сили гранатирале област населена претежно со Курди во северен Ирак.
Тој, сепак, јасно стави до знаење дека турските војници не влегле во ирачка територија за време и по инцидентот.
Ирачкиот претседател Јалал Талабани го осуди нападот и рече дека Багдат нема да прифати какво било мешање во домашните работи на Ирак.
Според извештаите на медиумите, целта на гранатирањето бил регионот на Хаји Умран, веднаш до границата со Турција.
Нема извештаи за евентуални жртви.
Властите во Анкара во понеделникот соопштија дека владата подготвува извештај за користењето од страна на ПКК на ирачката територија за напади врз Турција.
Документот ќе им биде даден на ОН, заедно со барање за помош.
(Ројтерс - 04/06/07;
Ројтерс, АП, АФП, УПИ - 03/06/07)
