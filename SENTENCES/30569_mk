13/01/2011
ИСТАНБУЛ, Турција -- Судот во Истанбул во средата (12-ти јануари) го ослободи со кауција турскиот хирург осомничен за вмешаност во синџир на трговија со човечки органи во Косово. 
Докторот Јусуф Сонмез беше ослободен еден ден откако беше уапсен со потерница издадена од Косово. 
Тој беше обвинет -- заедно со осуммина други -- од страна на обвинителите на ЕУЛЕКС, во врска со косовскиот случај, на крајот од минатата година. 
Турција не ги екстрадира своите граѓани во странство, но предава сведочење на други земји кога ќе одлучи дека е тоа неопходно. 
Ако бидат осудени, тие ќе ја отслужат казната во Турција. 
Обвинителите велат дека Сонмез бил „клучен хируршки учесник“ во операциите што биле вршени во приватната клиника Медикус, надвор од Приштина. 
(Коха Диторе, Експрес, Лајм, Косова Сот - 13/01/11)
