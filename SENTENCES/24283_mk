14/12/2008
САРАЕВО, Босна и Херцеговина (БиХ) -- Партијата за демократска акција (СДА) во четвртокот (11-ти декември) започна разговори со другата голема бошњачка партија, Партијата за БиХ (СБиХ), во обид за решавање на отворените прашања. 
Односите помеѓу двете партии беа затегнати оваа година, а судирите беа поврзани со енергетските прашања, приватизацијата во телеком секторот и другите реформи. 
На одборот на партијата во четвртокот, СДА, исто така, ги повтори своите повици за реконструкција на владата на ниво на федерацијата, потег кој беше отфрлан досега од страна на СБиХ. 
Партијата го пофали предлогот на премиерот Неџад Бранковиќ, член на СБиХ, за намалување на бројот на министерствата.
Во другите вести, поранешниот водач на Српската демократска партија (СДС), Драган Чавиќ, објави дека формира нова партија. 
Тој рече дека таа ќе има ист политички профил како десничарската СДС, моментно главна опозициска партија во Република Српска. 
(Независне новине, Фена, Прес онлајн, Блиц, Глас српске -- 11/12/08)
