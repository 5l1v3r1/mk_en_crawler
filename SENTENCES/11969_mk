13/07/2005
БЕЛГРАД, Србија и Црна Гора -- Каи Еиде, специјалниот пратеник на ОН за преглед на спроведувањето на дипломатските стандарди на Косово во вторникот (12-ти јули) се состана со српскиот претседател Борис Тадиќ. 
Тадиќ му рече дека Србите се подготвени да влезат во косовските институции само ако се постигне напредок во процесот на децентрализација. 
Тој, исто така, ја потврди својата подготвеност да се состане со својот косовски колега, Ибрахим Ругова. 
Еиде се состана и со министерот за човекови права на Србија и Црна Гора, Расим Љајиќ, со кого разговараше за истите прашања.
Во другите вести од вторникот, Трибуналот на ОН во Хаг одлучи да ги спои судските процеси против неколку лица обвинети за воени злосторства во Косово. 
Спојувањето ќе ги вклучи процесите против Никола Шаиновиќ, Милан Милутиновиќ, Драгољуб Ојданиќ, Небојша Павковиќ, Владимир Лазаревиќ, Властимир Ѓорѓевиќ и Сретен Лукиќ. 
Судот соопшти дека сите се обвинети за слични злосторства против цивили од косовските Албанци, извршени во периодот помеѓу јануари и јуни 1999 година. 
Споеното судење ќе започне во декември или јануари. 
(РТС, Б92, Taнјуг - 12/07/05)
