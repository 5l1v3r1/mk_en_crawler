04/10/2006
БЕЛГРАД, Србија -- Главната обвинителка на ОН, Карла дел Понте, во вторникот (3-ти октомври) замина од Белград, без да го одобри српскиот план за апсење на Ратко Младиќ, кој беше форсиран во јавноста.
„Морам да ви кажам дека не сум задоволна од спроведувањето на акциониот план“, рече таа.
Дел Понте понатаму рече дека нема да даде позитивен извештај за Србија пред ЕУ подоцна овој месец.
ЕУ ќе го искористи нејзиниот извештај како основа за одлуката дали да се продолжи со преговорите со Белград за Спогодбата за стабилизација и асоцијација.
Помеѓу оние кои се состанаа со Дел Понте, беше и Расим Љајиќ, претседателот на националниот совет за соработка со Хашкиот трибунал.
Тој подоцна за локалната телевизија Пинк рече дека на Дел Понте й биле презентирани „некои оперативни податоци“ во врска со локацијата на Младиќ, но не изнесе повеќе детали.
(Данас, Блиц, Политика - 04/10/06;
УПИ, Ројтерс, Танјуг, РТС - 03/10/06)
