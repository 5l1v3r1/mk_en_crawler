02/05/2011
ПРИШТИНА, Косово -- ЕУ официјално потврди дека Питер Фејт повеќе нема да ја извршува улогата на специјален претставник на ЕУ (ЕУСП) во Косово, објавија медиумите во саботата (30-ти април).
Фејт, исто така, го држи местото меѓународен цивилен претставник (МЦП) во Косово.
Дипломатите на ЕУ изјавија за весникот Коха Диторе дека постои збрка во Брисел во врска со присуството во Косово.
„Единствената работа што е позната е дека Питер Фејт повеќе не може да ја врши функцијата на ЕУСП.
Ништо друго не се знае бидејќи нема друга официјална одлука за ништо“, рече дипломат на ЕУ, додавајќи дека има повеќе прашања од одговори во врска со присуството на ЕУ.
(Коха Диторе, Арта ТВ, Кохавижн - 30/04/11)
