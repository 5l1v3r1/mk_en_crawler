22/08/2007
САРАЕВО, Босна и Херцеговина (БиХ) -- Главниот заменик висок претставник, Рафи Грегоријан се состана со водачот на исламската заедница во БиХ, Реис и Улема Мустафа ефендија Чериќ, во вторникот (21-ви август) во Сараево.
Тие разговараа околу потребата да се истакне дека бошњачките муслимани го презираат тероризмот во сите форми.
БиХ е важен партнер во глобалната борба против тероризмот и се соочува со истите предизвици како САД, Европа и другите делови од светот во решавањето на овие проблеми, рече Грегоријан.
Тој, исто така, ги разјасни коментарите во кои тој како да посочи дека БиХ им нуди засолниште на терористите.
Тој го увери Чериќ дека неговата изјава се однесуваше само на мал број поранешни странски борци.
„Безбедноста во БиХ и агенциите за спроведување на законот се способни да се справат со овие луѓе, нема потреба да се заплашуваат“, рече Грегоријан.
Чериќ, од своја страна, ја потврди посветеноста на исламската заедница на борбата против идеологиите што промовираат нетолеранција и омраза.
(веб-страница на ОХР, РТРС, СРНА, ФЕНА - 21/08/07)
