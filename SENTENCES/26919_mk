06/08/2009
СОФИЈА, Бугарија -- Цветлин Јовчев ќе раководи со Државата агенција за национална безбедност, на местото на Петко Сертов, кој поднесе оставка изминатиот викенд, објави во средата (5-ти август) владата на новиот премиер Бојко Борисов. 
Сертов беше прв директор на агенцијата, која беше формирана за да спои неколку безбедносни служби, во обид за постигнување подобри резултати против организираниот криминал и корупцијата. 
Јовчев претходно го предводеше одделот за контраразузнавање на агенцијата, и работеше на терен од 1993 година. 
Новата влада има намера да ја реструктуира агенцијата, префрлајќи дел од нејзините ингеренции на Министерството за внатрешни работи. 
(News.bg, Медиапул, Дарик, Монитор - 05/08/09)
