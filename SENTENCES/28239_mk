19/10/2010
СОФИЈА, Бугарија -- Врховниот административен суд во понеделникот (18-ти октомври) го ослободи од обвиненијата Ахмед Доган, водачот на опозициската партија на етничките Турци, Движење за правата и слободите (МРФ), во големиот судски процес за корупција.
Случајот беше отворен во септември, откако парламентарната комисија најде можен судир на интересите во врска со Доган.
Тој доби околу еден милион евра за консултации во врска со проектите за хидроцентралите во 2008 и 2009 година, кога неговата партија беше на власт како коалициски партнер.
Сепак, тој не ја обелодени неговата поврзаност со претпријатието што го ангажираше.
Според истрагата за случајот на парламентарната комисија, Доган, исто така, ги немал потребните квалификации за да биде консултант во проектите, поради што инспекторите се посомневале во корупција.
Но, во својата пресуда од понеделникот, судот заклучува дека не постои доказ оти Доган постапил спротивно на јавниот интерес примајќи ги парите.
Парламентарната комисија објави дека ќе поднесе жалба на пресудата.
(Ројтерс, Фокус, БНТ, бТВ - 18/10/10)
