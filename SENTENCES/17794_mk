18/04/2007
СОЛУН, Грција -- Началникот на турскиот Генералштаб, генерал Јашар Бујуканит, предлага турските воени авиони што патролираат над Егејското Море да летаат без оружје ако грчките патролни авиони се согласат да го сторат истото. 
Тој го предложи ова во вторникот (17-ти април), пред почетокот на самитот на началниците на армиите од Југоисточна Европа. 
Според Бујуканит, ваквата мерка може да стави крај на неколкудецениската тензија во областа. 
Тој рече дека нема потреба авионите да бидат вооружени, со оглед на тоа што Грција и Турција не се непријатели. 
На самитот присуствуваа началниците на вооружените сили на Албанија, Босна и Херцеговина, Бугарија, Хрватска, Грција, Црна Гора, Романија, Србија и Македонија, како и претставници на ЕУ и на НАТО. 
(Агенција Анадолу, Фокус, МИНА - 18/04/07; AНА-МПА, АП - 17/04/07)
