23/07/2010
ММФ усвои стенд-бај договор со Косовo од 108,9 милиони евра.
Одборот на директори на фондот во средата (21-ви јули) ја потпиша мерката во Вашингтон.
Според договорот, Косово може веднаш да добие 22,1 милион евра;
остатокот ќе зависи од идните мерки кои ќе ги стабилизираат јавните финансии.
Косово му се приклучи на ММФ во јуни 2009 година.
Директорот на српското претпријатие ЈАТ Ервејс, Срѓан Радовановиќ, потпиша Писмо на намери со заменик-претседателот на Ербас за Источна Европа Андреас Крамер, објавија српските медиуми во вторникот (20-ти јули).
Договорот е прв чекор напред кон спроведувањето на договорот за купување осум автобуси во вредност од 580 милиони американски долари од Ербас, потпишан во 1998 година за време на режимот на Слободан Милошевиќ.
„Фич рејтингс“ очекува економијата на Романија да се намали за 1 отсто во 2010 година, што може да го донесе нејзиниот буџетски дефицит на околу 7,5 отсто од БДП.
Даглас Ренвик, помошник-директор на агенцијата ја објави проценката во вторникот (20-ти јули).
Според агенцијата за рејтинг, дефицитот претежно се должи на одложените плаќања кон приватиот сектор.
Главниот бизнис сојуз на  Tурција, турскиот Сојуз на комори и размена на стоки (ТОББ) вели дека ќе организира и ќе финансира нова програма на обука за 200.000 млади вработени годишно.
Тоа е еднакво на 1 милион квалификувани работници до 2015 година.
Повеќе од 1 милион туристи ја посетија Aлбанијa меѓу јануари и јуни, објави во вторникот (20-ти јули) Министерството за туризам на земјата.
Бројката претставува зголемување од 5,2 отсто во споредба со истиот период минатата година.
Повеќето посетители се странци, по што следат Албанците што живеат надвор од својата татковина.
Владата на Република Српска (РС) им дозволи на српската фирма за нафта и гас НИС и руската државна фирма Зарубежнефт заедно да ги експлоатираат нафтените полиња на својата територија.
Двете претпријатија потпишаа меморандум на 16-ти јули во Бања Лука за формирање заедничко претпријатие.
Првите експлоатации ќе почнат следната година.
Ако најдат каква било нафта, ископувањето може да почне во 2014 година.
(Разни извори -- 16/07/10-23/07/10)
