04/01/2011
САРАЕВО, Босна и Херцеговина (БиХ) -- Двете најголеми српски партии -- Сојузот на независните социјалдемократи и Српската демократска партија -- заедно со најголемите хрватски партии ХДЗ БиХ и ХДЗ 1990, ќе се состанат повторно следната недела во обид да формираат мнозинство во државниот парламент, објавија локалните медиуми во понеделникот (3-ти јануари).
Бошњачките партии се, исто така, поканети на состанокот, но Социјалдемократската партија, наводно, одбила да присуствува, додека Партијата за демократска акција, треба допрва да одлучи.
Сепак, Партијата за БиХ и Сојузот за подобра иднина, предводен од Фахрудин Радончиќ, сопственикот на најголемиот дневен весник во земјата „Дневни аваз“, се согласи да дојде, што овозможува српските и хрватските партии да формираат мнозинство во парламентот на државно ниво со овие две партии.
(Независне новине, РТРС, Срна, Дневни аваз - 03/01/11)
