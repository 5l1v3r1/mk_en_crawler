08/12/2003
СКОПЈЕ, Македонија -- Политичката волја претставува клучен фактор за расветлуваoе на судбината на исчезнатите лица во воениот конфликт во 2001 година, рече Џефри Бингер, шеф на Меfународната комисија за исчезнати лица во Македонија. 
Во интервјуто за Радио Слободна Европа, во неделата (7-ми декември), Бингер рече дека Владата не треба само да се надева дека проблемот ќе исчезне сам од себе, туку треба да открие што се случило со овие лица. 
Тој, исто така, побара од претседателот Борис Трајковски да формира државно тело, кое ќе ја координира работата на овие случаи. 
За исчезнати се водат дванаесетмина македонски цивили, како и шестмина етнички Албанци.
Во другите вести, Трајковски во петокот се состана со директорите на царинските служби на Македонија, на Косово и на Црна Гора, со кои разговараше во врска со повторното отвораoе на транзитен коридор низ Косово. 
Транзитот беше прекинат за време на косовската криза во 1999 година. 
(Утрински весник - 08/12/03; A1 ТВ - 07/12/03; Дневник, Утрински весник - 06/12/03; Македонско радио - 05/12/03)
