23/03/2011
ПРИШТИНА, Косово -- Канцеларијата на ОН за проектни услуги (УНОПС) ќе биде надлежна за спроведување на пописот на населението и градбите во северно Косово, каде што доминира српското население. 
Портпаролот на Министерството за јавна администрација, Мајлинде Синани-Лулај, во вторникот (22-ри март) рече дека истиот ќе биде спроведен „со почитување на правото на секој поединец да биде избројан и регистриран“. 
Србите што живеат на северот се очекува да одбијат учество во пописот, кој ќе го водат приштинските институции меѓу 1-ви и 15-ти април. 
Белград ги повика сите Срби во Косово да го бојкотираат процесот ако УНМИК го спроведе пописот. 
(Коха Диторе, Арта ТВ, Телеграфи - 23/03/11)
