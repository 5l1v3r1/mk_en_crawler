11/01/2007
БРИСЕЛ, Белгија -- Србија во средата (10-ти јануари) учествуваше на состанокот на Советот за евроатланско партнерство во Брисел, за првпат откако влезе во програмата на Пактот, Партнерство за мир, во декември минатата година.
Српскиот амбасадор во Алијансата, Бранислав Милинковиќ, рече дека неговата земја -- како и другите две новопримени земји -- Црна Гора и Босна и Херцеговина -- се добредојдени и охрабрени да продолжат со одбранбените и политичките реформи.
Во другите вести од средата, Норвешка му понуди помош на Белград во отстранувањето на неексплодираните направи и муниција, останати на српската територија од бомбардирањето на НАТО во 1999 година.
Норвешкиот министер за надворешни работи, Јонас Гар Стоере, и српскиот претседател Борис Тадиќ разговараа и за продажбата на српскиот мобилен оператор Моби 63 на норвешкиот телеком Теленор за 1,5 милијарди евра.
(Taнјуг, Б92, Бета, РТС - 10/01/07)
