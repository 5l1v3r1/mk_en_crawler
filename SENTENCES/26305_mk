17/03/2010
СКОПЈЕ, Македонија -- Командантот на сојузничките сили на НАТО за Неапол, адмирал Марк Фиџералд, во вторникот (16-ти март) рече дека македонските војници се добро обучени и подготвени да учествуваат во мисиите во странство. 
По разговорите со министерот за одбрана, Зоран Коњановски, и началникот на Генералштабот на Армијата на Република Македонија, генерал Мирослав Стојановски, Фиџералд предвиде светла иднина за Македонија во НАТО. 
Официјалните претставници разговараа за реформите во македонската армија и понатамошните инвестирања во воениот полигон Криволак. 
Коњановски најави дека до крајот на овој месец или почетоко на април, 79 нови македонски војници ќе бидат распоредени во Авганистан. 
(MИА, А1, Макфакс - 16/03/10)
