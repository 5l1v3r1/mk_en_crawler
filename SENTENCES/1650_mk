29/06/2011
Соред студија на ММФ направена овој месец, со предвидена стапка на пораст од 3 отсто оваа година, Македонија е на добар пат кон економско заздравување.
Експерти го посетија Скопје за да направат процена на состојбата на Македонија во поглед на економијата и на финансиите, како дел од прегледот за Кредитната линија за претпазливост на земјата.
Македонските државни органи ја потврдија својата посветеност да ја постигнат целта за фискален дефицит од 2,5 отсто од БДП за оваа година и да го намалат дефицитот за околу 2 отсто кон крајот на 2012 година.
Албански и кинески владини претставници се сретнаа во Тирана во понеделникот (27.
јуни), каде што се договорија да ги зголемат економската и трговската соработка.
Во разговорите со кинескиот заменик-министер за трговија, Жонг Шан, албанскиот премиер, Сали Бериша рече дека се добредојдени кинеските инвестиции во земјата, и ги нагласи богатите извори на руда, како и профитниот капацитет на секторот за хидро-енергија и на туристичката индустрија на Албанија.
Саудискиот фонд за развој одобри заем од 25 милиони долари за реконструкција на автопатот Тирана-Елбасан во Албанија.
Саудискиот амбасадор во Тирана, Абдулах Абдулазиз ал-Абдулкарим ја објави веста на состанокот со албанскиот министер за финансии, Ридван Боде.
Каматата од 2 отсто на заемот е со рок за наплата од 25 години и со грејс-период од 5 години.
Добрата состојба на бугарската економија и понатаму е поврзана со неизвесната финансиска иднина на соседна Грција, известува меѓународната консултантска фирма „Ернст енд Јанг“ во својата најнова летна прогноза.
Ако реструктирирањето на грчкиот долг биде некоординирано, тоа би можело да доведе до значителни кредитни рестрикции во целата еврозона.
Ако не преземат европските власти чекори за подобрување на состојбата, ЕУ би можела да се соочи со жестоки реперкусии.
Бугарија би можела да почувствува дополнителен притисок во банкарскиот сектор проследен со намалување на извозот.
Според унгарскиот премиер, Виктор Орбан, ЕУ-земјите што не се дел од еврозоната можеби ќе бидат повикани да се придружат кон заедничките напори за спасување на Грција од должничката криза.
Неговата земја е сега на чело на ротирачкото претседателство на ЕУ.
Орбан верува дека можеби ќе се побара од земјите што не се дел од еврозоната да дадат одреден дел од своите ЕУ-фондови за да ѝ помогнат на Грција.
Црна Гора и Светска банка започнаа разговори за заем од 85 милиони долари за поддршка на финансискиот систем на земјата.
Според Јан-Петер Олтерс, постојан претставник на финансиските институции во Подгорица, кредитот ќе биде ставен на располагање на крајот на 2011 година или веднаш на почетокот на следната година.
Во понеделникот (27.
јуни), ММФ одобри резервна исплата од 683 милиони долари за Романија откако земјата успеа да го намали буџетскиот дефицит на 1,75 милијарди долари во март.
Според изјавата на ММФ, државните органи во Букурешт планираат исплатата да биде „превентивна“.
Во изјавата стои дека „се сега потребни понатамошни напори за да се спроведат подлабоки структурни реформи, како и такви што ќе претставуваат и поголем предизвик во државниот претприемачки сектор за да се обезбедат економските придобивки од претходните реформи и за да се зголемат можностите за инвестирање и за раст.“
Според финансиската компанија „Џи Пи Морган“, со седиште во САД, потенцијалното повлекување на грчките банки од романскиот пазар нема да влијае сериозно врз локалниот банкарски сектор.
Според експертите, локалните државни органи ги имаат потребните ресурси за привремено да ги преземат филијалите на грчките банки што се активни на пазарот и да им ги продадат подоцна на други финансиски групи.
Покрај тоа, Националната централна банка ќе може да го преживее шокот ако се развијат нештата во тој правец.
Турската национална авиокомпанија „Туркиш ерлајнс“ беше прогласена за најдобра европска авиокомпанија на Наградите за светски авиокомпании за 2011 за време на Парискиот авио-саем на 22.
јуни.
„Скајтракс“, најголемата интернет-страница за рецензирање на авиокомпании, го утврди победникот со помош на анкета во која учествувале 18,8 милиони патници што користат авиокомпании од 100 земји.
„Туркиш ерлајнс“ е исто така добитник и на наградите „Најдобро авио-седиште во светот во економската премиум-класа“ и „Најдобра авиокомпанија во јужна Европа“.
Изградбата на првата соларна електрана во Србија започна во понеделник (27.
јуни).
Свеченоста беше одржана на планината Златибор, во јужниот дел на земјата.
Постројката со капацитет од 5mW ќе биде лоцирана 6 км од центарот на Златибор.
Првата фаза на изградбата се очекува да биде завршена во пролета 2012 година.
(Разни извори - 22.06.2011-29.06.2011)
