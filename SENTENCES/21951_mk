19/05/2008
АНКАРА, Турција -- Владејачката Партија за правда и развој е песимистична во однос на исходот на процесот за нејзино затворање, според изјавите на високи партиски претставници за понеделничното (19-ти мај) издание на весникот Заман.
Како што се дознава, повеќето членови на оваа партија сметаат дека ќе го изгубат судскиот случај пред Уставниот суд.
Во март, на барање на главниот обвинител во Врховниот апелационен суд, судот се согласи да го разгледа овој случај.
Абдураман Јалчинкаја побара да се забрани работењето на оваа партија откако ја обвини ППР за прекршување на секуларистичката структура на Турција и проповедање на исламистички идеи.
Обвинителот, исто така, побара 71 член на ППР да бидат исклучени од политиката, меѓу кои и премиерот Реџеп Тајип Ердоган и претседателот Абдула Ѓул.
Бидејќи 8 од 11 судии во Уставниот суд беа назначени од поранешниот претседател Ахмед Неџет Сезер, отворен заштитник на секуларните вредности, општото расположение на членовите на ППР и министрите се опишува како „песимистична“.
(Заман - 19/05/08)
