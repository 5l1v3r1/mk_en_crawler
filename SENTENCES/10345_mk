24/10/2004
ЊУЈОРК, САД -- Советот за безбедност на ОН во петокот (22-ри октомври) го одобри планот за реорганизирање на Мировните сили на ОН во Кипар (УНФИЦИП), предложен од страна на генералниот секретар на ОН, Кофи Анан, минатиот месец.
Според овој документ, мандатот на мисијата на ОН во Кипар -- кој првично истекуваше на 15-ти декември -- ќе биде продолжен до јуни 2005 година, но УНФИЦИП ќе биде намален за една третина, на 860 војници.
Во другите вести, британскиот министер за Европа, Денис МекШејн, во петокот ја посети Никозија и побара од кипарските политички водачи да ги зајакнат напорите за повторно обединување на островот.
Во однос на одбивањето од страна на кипарските Грци на предлогот спонзориран од страна на ОН со референдумот претходно оваа година, МекШејн рече дека го почитува мислењето на гласачите од кипарските Грци, но и дека нема алтернатива на планот на ОН.
(Веб-страница на ОН, ББС - 22/10/04)
