25/07/2006
СКОПЈЕ, Македонија -- Претседателот на Државната изборна комисија, Јован Јосифовски, во понеделникот (24-ти јули) им ги додели уверенијата на новоизбраните парламентарци. 
На изборите на 5-ти јули ВМРО-ДПМНЕ освои 45 места, по што следат Социјалдемократите со 32 места, Демократската унија за интеграција со 17 места и Демократската партија на Албанците со 11 места. 
Пет помали партии ги освоија преостанатите пратенички мандати. 
Парламентот ќе одржи конститутивна седница в среда.
Во другите вести, НВО Инфо-центарот направи анализа на покривањето на предизборната кампања, при што дојде до заклучок дека македонските медиуми ја фаворизирале ВМРО-ДПМНЕ во своите извештаи. 
Невладината организација вели дека ниту еден медиум не успеал да остане непристрасен за време на кампањата. 
(Дневник, Вечер - 25/07/06; МИА, Макфакс, А1 ТВ, Телма ТВ - 24/07/06)
