30/07/2007
Палеонтолозите открија остатоци од праисториски мастодонт во северна Грција, заедно со неговите совршено сочувани заби.
Истите се долги околу 5 метри, односно се најдолги досега пронајдени кај праисториско животно од ваков вид.
Научниците веруваат дека откритието би можело да помогне да се идентификуваат причините за истребувањето на мастодонтите во Европа, пред два до три милиони години.
Со еден нов договор, мaкедонските научници ќе можат да бараат средства од ЕУ за заеднички проекти со колеги од Австрија.
Австрискиот министер за наука и истражување во посета на земјата, Јоханес Хан, и неговиот македонски колега, Сулејман Рушити, потпишаа меморандум за разбирање во врска со договорот минатиот понеделник (23-ти јули).
Осумнаесет млади луѓе добија специјални дипломи и парични награди на натпреварот за млади научни таленти, организиран деветта година по ред од страна на бугарското Министерство за образование и наука.
Натпреварот е дел од рамковната програма на ЕУ со цел поддршка и охрабрување на младите луѓе со интерес во науката.
Научно-техничкиот истражувачки совет на Tурција започна програми за обука во природа, за водачи на извидници, учители и новинари.
Програмите ќе се одржат во 13 региони низ Турција, при што првата ќе се одржи на планината Кацкар и долината Хатила оваа година.
Бугарската влада одлучи да додели 950.000 евра за обука на специјалисти по ИТ во контакт-центарот на „Хјулит Пакард“ во Софија.
Ова е втора владина одлука за поддршка на проектот.
Хашкиот Меѓународен трибунал за воени злосторства донираше 300 користени комјутери за косовските училишта, според Министерството за образование на покраината.
Министерството вели дека ќе донесе одлука за дистрибуција на компјутери кога ќе започне новата академска година, во септември.
„Кроација контрол“, организацијата задолжена за воздухопловна регулација во Хрватскa, ја избра оптичката линија мултиплексори Optimux-4E1 на РАД, за поврзување на кулите за воздушна контрола на аеродромите во Дубровник и Задар.
Optimux-4E1 мултиплексорите обезбедуваат евтино Е1 поврзување со широк домет, продолжувајќи ги повеќекратните кола на гласови и податоци преку оптичките врски.
(Разни извори – 23/07/07-30/07/07)
