25/05/2005
БЕЛГРАД, Србија и Црна Гора -- Како што и се очекуваше во јавноста, иницијативата на опозициската Српска радикална партија за гласање недоверба на владата на премиерот Воислав Коштуница во вторникот (24-ти мај) во Парламентот не успеа.
Владејачката коалиција доби поддршка од 126 од вкупно 246 присутни пратеници.
Во образложението против иницијативата владата ги истакна неодамнешните позитивни настани, особено поволната физибилити студија на ЕУ.
Во меѓувреме, во Црна Гора едно истражување спроведено од страна на Центарот за демократија и човекови права покажа дека 40,5 отсто од Црногорците на евентуалниот иден рефереднум најверојатно би гласале за независност, наспрема 36 отсто кои би се спротивставиле на идејата.
Резултатите од анкетата беа објавени во вторникот.
Исто така во вторникот, највисоките претставници на Србија и Црна Гора се согласија околу принципите за заедничка платформа за Косово која ќе биде презентирана за време на состанокот на Советот на безбедност на ОН в петок во Њујорк.
Српскиот претседател Борис Тадиќ и премиерот Воислав Коштуница ја потврдија својата подготвеност да се состанат со своите косовски колеги.
(Данас - 25/05/05;
Бета, Танјуг - 24/05/05)
