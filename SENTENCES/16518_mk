11/09/2006
БЕЛГРАД, Србија -- Министерот за финансии, Млаѓан Динкиќ, беше официјално избран за постојан претседател на Г17 Плус, помалиот партнер во владејачката коалиција, за време на конвенцијата на партија во саботата (9-ти септември). 
Динкиќ ја водеше Г17 Плус од мај, кога претседателот на партијата и заменик-премиер Мирољуб Лабус поднесе оставка од сите позиции, наведувајќи ја како причина несоработката на владата со Трибуналот на ОН за воени злосторства и замрзнувањето на разговорите на Србија со ЕУ. 
По неговиот избор во саботата, Динкиќ ги повика сите партии од демократскиот блок да се здружат околу националните приоритети: економскиот развој, побрза евроинтеграција, компромис за Косово и итно усвојување на новиот устав. 
(Политика - 10/09/06; Бета, Б92 - 09/09/06)
