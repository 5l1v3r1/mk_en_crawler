03/08/2010
ЊУЈОРК, Соединети Држави/ПРИШТИНА, Косово -- Косовскиот министер за надворешни работи, Скендер Хисени, ги повика ОН да ја променат резолуцијата 1244 на Советот за безбедност за Косово.
„Барањето се заснова на големите промени на ситуацијата по прогласувањето независност и мислењето на Меѓународниот суд на правдата (МСП)“, рече Хисени по состанокот со генералниот секретар, Бан Ки-мун, во понеделник (2-ри август).
Бан рече дека за резолуцијата треба да дискутира Советот за безбедност на ОН, кој ќе дискутира во вторник околу тримесечниот извештај за Косово.
Расправата се очекува да се фокусира на одлуката на МСП.
Во другите вести, Организацијата на исламската конференција (ОИК) ги повика сите земји да го признаат Косово, за време на состанокот во понеделник во Мека, Саудиска Арабија.
ОИК, исто така, повика на поддршка за економското заживување на земјата.
Реџеп Боја, кој е косовски вршител на должноста амбасадор во Саудиска Арабија, рече дека учесниците едногласно го поддржале барањето на косовското Министерство за надворешни работи за признавање.
(Зери, Коха Диторе, Експрес - 03/08/10;
Koha.Net, РТК, Кохавижн - 02/08/10)
