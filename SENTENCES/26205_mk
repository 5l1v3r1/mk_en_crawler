15/01/2010
МАДРИД, Шпанија -- Високиот претставник во Босна и Херцеговина (БиХ) Валентин Инцко го критикуваше недостатокот на поголеми реформи во земјата во текот на изминатите три години, на состанокот на политичките директори на ЕУ во Мадрид во четвртокот (14-ти јануари). 
Инцко истакна дека најголема загриженост предизвикува континуираното отсуство на политички консензус. 
Тој, исто така, потврди дека има и некои позитивни чекори, како што се мерките за исполнување на условите за укинување на визниот режим за ЕУ. 
Тој додаде дека континуираниот напредок во апликацијата на БиХ за НАТО би бил главен стабилизирачки фактор. 
(РТРС, Срна, ОХР - 14/01/10)
