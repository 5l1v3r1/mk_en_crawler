12/04/2010
БЕЛГРАД, Србија -- Опозициската Либералдемократска партија (ЛДП) во неделата (11-ти април) објави дека нејзината нова цел е да биде претставена во владата која ќе се формира по следните избори. 
Досега партијата обично ја поддржуваше владејачката коалиција во клучните реформи за интеграција во ЕУ и економските реформи, но ја отфрла можноста да й се приклучи на владата сега засега. 
Претставувајќи ја новата платформа на партија, водачот на ЛДП, Чедомир Јовановиќ, рече дека очекува избори следната година, една година пред закажаното. 
Партијата вели дека интеграцијата во ЕУ останува нејзин приоритет, но и дека ќе инсистира на брз влез на Србија во НАТО. 
Што се однесува до економијата, партијата ќе се залага за подобрување на бизнис климата, зајакнување на конкурентноста и ставање крај на постојните монополи. 
(Бета, Танјуг, Блиц, Б92 - 11/04/10)
