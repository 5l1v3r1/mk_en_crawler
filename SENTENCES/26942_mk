06/08/2009
ЗАГРЕБ, Хрватска -- Државата во средата (5-ти август) ја одбележа 14-годишнината од воената офанзива наречена операција Бура. 
Истата стави крај на самопрогласената Република Српска Краина, која окупираше околу една третина од територијата на Хрватска во 1995 година. 
Најголемата церемонија во средата се одржа во јужниот град Книн, каде што се собраа високи владини претставници, воени ветерани и илјадници други луѓе.
Претседателот Стипе Месиќ ги осуди воените злосторства извршени за време на офанзивата. 
„Ги осудувам ... 
без сомневање, сите злосторства извршени за време на татковинската војна“, рече тој. 
Во офанзивата загинаа стотици српски цивили, а околу 200.000 беа принудени да избегаат од областа. 
(ХРТ, ХИНА, Дневник, Јавно, АФП - 05/08/09)
