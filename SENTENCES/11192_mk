30/01/2005
БЕЛГРАД, Србија и Црна Гора -- Во одделните изјави објавени во петокот (28-ми јануари) Мисијата на ОБСЕ во Србија и Црна Гора и американскиот Стејт департмент ја поздравија веста за одлуката на пензионираниот српски генерал Владимир Лазаревиќ да му се предаде на Меѓународниот кривичен трибунал за поранешна Југославија (МКТЈ). 
Амбасадорот на ОБСЕ во Белград, Маурицио Масари, ги повика српските власти целосно да ги реализираат своите обврски кон МКТЈ и двојно да ги зголемат напорите за предавање на сите обвинети поединци на Хашкиот трибунал. 
Американското Биро за европски прашања, исто така, ја истакна потребата од целосна соработка.
Според извештаите објавени во текот на викендот, вториот обвинет генерал, Сретен Лукиќ, ќе замине за Хашкиот трибунал во февруари, откако ќе ги добие резултатите од лекарските испитувања на МКТЈ. 
Во меѓувреме, српскиот министер за правда, Зоран Стојковиќ, спомена дека генерал Небојша Павковиќ, исто така, размислува за предавање. 
Четвртиот генерал, Властимир Ѓорѓевиќ, се верува дека е во Русија. 
(Веб-страница на ОБСЕ, Танјуг, Б92 - 28/01/05)
