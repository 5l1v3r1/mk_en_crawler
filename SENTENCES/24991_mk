01/07/2009
СКОПЈЕ, Македонија -- Вицепремиерот за евроинтеграција Ивица Боцевски во вторникот (30-ти јуни) поднесе оставка, велејќи му на премиерот Никола Груевски дека сторил сé што можел. 
„Секоја генерација има своја борба за Македонија и мојата генерација мораше да се бори за европска и евроатланска Македонија“, пишува во писмото до Груевски. 
Боцевски додаде дека додека не биде назначена негова замена, должностите ќе ги извршува државниот секретар Перо Димшоски.
Додека владата на Груевски му се заблагодари на Боцевски за неговите напори, опозицискиот Социјалдемократски сојуз на Македонија посочи дека оставката е резултат на негативната оценка на ЕУ за напредокот на Македонија. 
(Време, Утрински весник, Дневник, Вечер - 01/07/09; A1, Maкфакс, МИА, Нетпрес - 30/06/09)
