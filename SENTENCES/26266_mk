14/09/2009
AТИНА, Грција -- Водачот на опозициската ПАСОК, Јоргос Папандеру, во неделата (13-ти септември) рече дека ако неговата партија победи на предвремените избори на 4-ти октомври, можно е да стави вето на кандидатурата на Турција за влез во ЕУ, ако Анкара не ги исполни „своите обврски“. 
Последните анкети на јавното мислење покажуваат дека ПАСОК води пред владејачката партија Нова демократија за околу 5 отсто. 
„Се надеваме дека Турција, која има европска перспектива, ќе ги исполни своите обврски пред ЕУ и ќе го почитува меѓународното право“, изјави Папандреу на прес-конференцијата во Солун. 
„Не ја исклучувам можноста за вето на кандидатурата на Турција за ЕУ, ако оваа земја не ги исполни нормите на добрососедските односи и не соработува за постигнување решение на кипарското прашање“, додаде тој. 
(AФП, АНА-МПA - 13/09/09)
