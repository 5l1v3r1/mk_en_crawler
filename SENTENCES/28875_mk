10/10/2010
ПРИШТИНА, Косовo -- Политичките партии во петокот (8-ми октомври) се согласија дека треба да се свикаат предвремени избори поради оставката на претседателот Фатмир Сејдиу минатиот месец. 
„Сите партии се согласија дека се потребни предвремени избори поради ситуацијата“, рече привремениот претседател Јакуп Красниќи по консултациите со членовите на сите партии претставени во парламентот. 
„Дополнителни консултации ќе се одржат следната недела, за утврдување на точниот датум.“
Сејдиу поднесе оставка од претседателската функција во средината на септември, откако Уставниот суд донесе одлука дека истиот го прекршил уставот со тоа што бил претседател на земјата и водач на ЛДК истовремено. 
Последните парламентарни избори во Косово се одржаа во 2007 година, и според уставот, следните требаше да се одржат на крајот од 2011 година. 
(MИА, Б92 - 09/10/10)
