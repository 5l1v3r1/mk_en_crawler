06/06/2006
САРАЕВО, Босна и Херцеговина (БиХ) -- До крајот на оваа година ЕУ е можно да го лирализира визниот режим за некои државјани на БиХ, според Бакир Даутбашиќ, кој го предводи тимот на БиХ во преговорите за визниот режим со Брисел.
Во понеделникот (5-ти јуни) тој рече дека измените ќе важат за дипломати и вработени во меѓународните корпорации, како и за членовите на научната, академската и културната заедница.
Официјалните разговори за ова прашање треба да започнат наесен, рече тој.
Во другите вести, Драгомир Вукоје, судија во Судот на БиХ, рече дека е можно на крајот околу 10.000 до 13.000 луѓе да бидат гонети за воени злосторства.
Тој рече дека Судот на БиХ ја стекна довербата на меѓународната заедница, истакнувајќи дека три случаи веќе се пренесени од Хаг во домашниот суд.
(Независне новине - 06/06/06;
Фена, Пинком - 05/06/06)
