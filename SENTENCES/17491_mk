22/04/2007
AНКАРА, Турција -- Дејвид Сатерфилд, висок советник на американскиот државен секретар Кондолиза Рајс, во саботата (21-ви април) ја посети Анкара.
Тој се состана со потсекретарот на Министерството за надворешни работи, Ертугрул Апакан, и со специјалниот претставник на Турција во Ирак, Огуз Челиккол, како и со заменик-началникот на Генералштабот, Ергин Сајгун.
Во телевизиското интервју истиот ден, Сатерфилд рече дека ирачките Курди не прават доволно за да ги спречат насилничките напади на Курдистанската работничка партија (ПКК) во југоисточна Турција.
Говорејќи на панарапскиот сателитски канал Ал Арабија, тој рече дека САД моментно се обидуваат да договорат разговори помеѓу Ирак и Турција во врска со ова прашање.
Коментирајќи во врска со неодамнешната изјава на водачот на ирачките Курди, Масуд Бурзани -- кој го предупреди дека ирачките Курди ќе интервенираат во претежно курдскиот југоисточен дел на Турција ако Турција се обиде да се меша во иднината на Киркук -- тој рече дека САД остро ги критикувале овие забелешки како неконструктивни и штетни за билатералните врски.
(Заман, Туркиш викли - 22/04/07;
AП - 21/04/07)
