27/08/2009
ПРИШТИНА, Косово -- Поранешниот премиер Рамуш Харадинај ќе се појави пред Хашкиот трибунал за воени злосторства на 28-ми октомври, кога обвинителите ќе поднесат жалба на неговото претходно ослободување, според соопштението од средата (26-ти август).
Харадинај беше прогласен за невин во април 2008 година по сите обвиненија за злосторствата, наводно, извршени во Косово помеѓу март и септември 1998 година.
Тој и двајцата други обвинети, кои биле исто така поранешни припадници на Ослободителната војска на Косово, беа обвинети за киднапирање, тортута, силување и убиство на Срби, Роми и други Албанци.
Другиот обвинет, Идриз Балај, беше исто така ослободен од обвинувањата, додека Лахи Брахимај беше прогласен за виновен и осуден на шест години затвор.
Обвинителите поднесоа жалба за сите три пресуди.
Во другите вести, група новинари од косовските Срби одржаа протести во средата, пред седиштето на ЕУЛЕКС во Приштина, барајќи истраги за случаите на новинарите кои исчезнаа помеѓу 1998 и 2000 година.
Демонстрантите држеа големи транспаренти на српски и албански јазик на кои пишуваше:
„Вратете ни ги колегите“.
(РТК, Телеграфи, Клан Косова, Б92 - 26/08/09)
