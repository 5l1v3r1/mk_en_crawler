23/05/2010
AНКАРА, Турција -- Турскиот министер за надворешни работи, Ахмет Давутоглу, во петокот (21-ви мај) изјави дека Турција ќе ги отвори своите пристаништа за кипарските бродови ако за возврат биде укинато трговското ембарго врз кипарските Турци.
„Светот ќе отвори три пристаништа за кипарските Турци, а за возврат ние ќе ги отвориме сите турски пристаништа на кипарските Грци.
Ветувам“, рече Давутоглу по состанокот во Истанбул на политичкиот комитет на Евро-медитеранското парламентарно собрание.
Турција тврди дека ќе ги отвори своите пристаништа и аеродроми за бродовите на кипарските Грци откако ќе заврши економската изолација на заедницата на кипарските Турци.
(Новинска агенција Анадолу, АП - 21/05/10)
