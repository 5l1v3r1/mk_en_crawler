09/05/2005
ТИРАНА, Албанија -- Министерството за одбрана објави дека во петокот (6-ти мај) во близина на Драч започна дводневна воена вежба на албанските сили за брза реакција. 
Вежбата вклучува 1.700 припадници на специјалните сили и 120 армиски возила. 
На настанот присуствуваа: претседателот Алфред Мојсиу, министерот за одбрана Пандели Мајко, генерал-полковникот на армијата Пелумб Газими, претставници на НАТО и странски дипломати. 
Мојсиу истакна дека модернизацијата на вооружените сили претставува главен услов за интеграцијата во НАТО.
Во петокот, шефот на албанската државна ревизија Роберт Чеку и државниот обвинител Теодори Шолаку потпишаа договор за заеднички мерки против криминалот и корупцијата. 
Мојсиу побара од нив да обрнат посебно внимание на проневерата на државни средства и на корупцијата во државните претпријатија.
Во другите вести, Централната државна комисија продолжи со подготовките за парламентарните избори на 3-ти јули. 
Локалните медиуми објавија дека комисијата во петокот донела одлука за исполнувањето на потребниот праг во поделба на државните средства помеѓу партиите. 
Властите, исто така, работат на верификувањето на листите на гласачи со право на глас. 
(веб-страница на албанското Министерство за одбрана, Албански вести - 07/05/05; веб-страница на албанскиот претседател - 06/05/05)
