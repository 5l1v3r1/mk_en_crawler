04/05/2006
СОЛУН, Грција -- Министрите за надворешни работи од Процесот за соработка во Југоисточна Европа (СЕЕЦП) во средата (3-ти мај) едногласно го поддржаа развојот на врските на регионот со ЕУ, на првиот ден од самитот на СЕЕЦП во Солун.
Според учесниците врските со Унијата ќе бидат зајакнати преку проширување на ЦЕФТА и интензивирањето на подготовките од страна на локалните економии за исполнување на критериумите на ЕУ за членство.
Грчката министерка за надворешни работи, Дора Бакојани, која претседаваше со состанокот, рече дека тие, исто така, се согласиле со потребата од институционално зајакнување на СЕЕЦП и формирање на секретаријат на СЕЕЦП за координација со ЕУ.
Исто така во средата, Молдавија, која досега имаше набљудувачки статус, беше примена за полноправен член.
Во четвртокот се состанаа премиерите и шефовите на државите од СЕЕЦП.
Подоцна Хрватска ќе го преземе едногодишното ротирачко претседателство со СЕЕЦП од Грција.
(ЕРТ, АНА, БНР, ХИНА, А1 ТВ, Телма ТВ - 03/05/06)
