03/04/2008
МИТРОВИЦА, Косово -- Во средата (2-ри април) продолжија демонстрациите во поделениот град Митровица.
Околу 20 етнички албански жени продолжија со својот протест пред канцеларијата на УНМИК во јужна Митровица, барајќи регионалниот претставник на УНМИК, Жерард Галучи, да го напушти градот поради критикувањето на одлуката на УНМИК за воспоставување ред околу судската зграда во северниот дел минатиот месец.
Жените се заканија дека ќе протестираат секое утро додека тој не си замине.
Оставката на Галучи беше одбиена.
Во меѓувреме, српските судски службеници ги продолжија своите секојдневни протести пред Општинскиот и регионален суд во северна Митровица, барајќи да им бидат вратени нивните стари работни места по скоро една деценија.
Тие велат дека биле принудени да заминат кога персоналот на УНМИК и КФОР пристигнал во 1999 година.
(Коха Диторе, Експрес - 03/04/08;
РТС, Танјуг, Б92 - 02/03/08)
