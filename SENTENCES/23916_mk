21/01/2009
АТИНА, Грција -- Фармерите одржаа протести низ целата земја во вторникот (20-ти јануари), барајќи повисоки субвенции за земјоделството, подобри пензии и пониски даноци за горивото. 
Демонстрантите го затворија аеродромот Ираклио на островот Крит. 
Властите ги откажаа летовите откако фармерите го блокираа паркингот на аеродромот со трактори и тешки машини. 
Исто така, демонстрантите затворија два автопати и неколку секундарни патишта во централна и северна Грција. 
Поради демонстрантите, мораше да се затвори и пограничниот премин Промахонас, на северната граница со Бугарија. 
Блокадите на патиштата продолжија и во среда, објавија медиумите. 
Претставниците на фармерите ќе се состанат со министерот за земјоделство Сотириос Хацигакис, на разговори околу нивните барања. 
(СКАИ, Нафтемборики, Елефтерос типос, Та неа, Вима - 21/01/09; AНА-МПA, In.news, EРТ, АП - 20/01/09)
