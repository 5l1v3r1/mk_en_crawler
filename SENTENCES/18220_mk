14/12/2006
ЊУЈОРК, САД -- Шефот на УНМИК, Јоаким Рикер, го повтори повикот за брзо решавање на статусот на Косово, велејќи на седницата на Советот за безбедност на ОН во средата (13-ти декември) дека какво било понатамошно одложување само би ги зголемило тензиите и би ги охрабрило екстремистите.
Рикер го претстави својот редовен тримесечен извештај за ситуацијата во покраината.
Во истиот се заклучува дека откако специјалниот претставник на ОН, Марти Ахтисари, одлучил да го одложи својот предлог за идниот статус до по изборите во Србија во јануари, тензиите се зголемени.
Шефот на координативниот центар за Косово и Метохија на српската влада, Санда Рашковиќ-Ивиќ, исто така имаше свое обраќање пред Советот за безбедност.
Таа го потврди ставот на Белград дека евентуалната избрзана одлука за статусот би можела да има негативни последици за регионот и рече дека безбедносната ситуација за Србите во покраината е катастрофална.
Во меѓувреме, членовите на косовскиот преговарачки тим во разговорите за статусот со кои посредуваат ОН во средата одлучиле да започнат со подготовките за евентуалниот државен устав, во надеж за независност на покраината.
(Taнјуг - 14/12/06;
веб-страница на ОН, РТС, Косова лајв - 13/12/06)
