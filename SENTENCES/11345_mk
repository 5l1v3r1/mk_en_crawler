27/05/2005
АТИНА, Грција -- Премиерот Костас Караманлис во четвртокот (26-ти мај) ја увери бизнис заедницата во владините планови за спроведување на големи економски реформи. 
Во говорот пред генералното собрание на Федерацијата на грчките индустрии, Караманлис рече дека 2005 година е година на промени. 
Владата е сигурна во својата желба за спроведување на радикални промени и борба против воспоставените односи и интереси, рече тој. 
Забраната на монополите и охрабрувањето на нов бран приватизација беа помеѓу клучните теми во говорот на премиерот. 
(EРА, АНA - 26/05/05)
