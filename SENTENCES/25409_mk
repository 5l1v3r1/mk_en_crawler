24/11/2009
ВАШИНГТОН, САД -- Организираниот криминал во Западен Балкан и понатаму ја загрозува безбедоста во Европа, според американската Конгресна истражувачка служба. 
Експертската група подготвува извештаи за членовите на Конгресот, на најразлични теми важни за актуелните политички настани. 
Во извештајот цитиран од локалните медиуми во понеделникот (23-ти ноември), се заклучува дека регионот претставува клучна точка за влез на криминалните структури во ЕУ, како и дека организираниот криминал би можел да предизвика нови проблеми во регионот до 2015 година. 
Трговијата со дрога, цигари и луѓе се главните криминални активности во Западен Балкан, од кои профитираат вклучените во истите. 
Властите ја издвојуваат Црна Гора, велејќи дека таму е доведен во прашање владеењето на правото, попречувајќи ги интегративните процеси на земјата во ЕУ и НАТО. 
Хрватска е опишана како земја која постигнува најголем напредок. 
(СРНА, Глас Српске, Sarajevo-x, БTA - 23/11/09)
