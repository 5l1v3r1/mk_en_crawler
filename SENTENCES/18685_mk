08/07/2007
ПОДГОРИЦА, Црна Гора -- Обвинителите во саботата (7-ми јули) објавија дека се подигнати обвиненија против осум лица -- опишани само како активни припадници и резервисти на поранешната Југословенска народна армија -- за злосторства против хрватските цивили и воени затвореници во затворот Мориње помеѓу октомври 1991 и јули 1992 година.
Во другите вести, американскиот помошник државен секретар, Даниел Фрајд во неделата пристигна во Црна Гора.
Тој е највисок претставник на Стејт департментот кој ја посети земјата откако републиката ја објави својата независност минатата година.
Во понеделник главната обвинителка на ОН за воени злосторства, Карла дел Понте, се очекува да ја посети Црна Гора за да разговара со високи претставници, пред да се упати за Босна и Херцеговина и Хрватска.
(Aнтена М, Вјести, Макфакс - 08/07/07;
РТЦГ - 07/07/07)
