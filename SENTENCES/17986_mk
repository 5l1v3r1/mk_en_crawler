21/01/2007
АНКАРА, Турција -- Турската полиција уапси едно 17-годишно момче, во врска со убиството на новинарот Хрант Динк, еден од најистакнатите етнички Ерменци во земјата. 
Осомничениот, кој е идентификуван како Огум Самаст, беше уапсен во градот Самсун на Црното Море. 
Тој сé уште го носел пиштолот со кој го застрела Динк пред неговата канцеларија во петокот (19-ти јануари) во Истанбул. 
Премиерот Реџеп Тајип Ердоган ја пофали брзата акција на полицијата, која уапси уште шестмина во врска со убиството.
Во меѓувреме, илјадници луѓе се собраа во Истанбул во знак на протест поради убиството и за да се збогуваат со човекот кој беше познат по напорите за промовирање на подобро разбирање помеѓу Ерменците и Турците. 
ЕУ, ОБСЕ, Советот на Европа, САД и Ерменија изразија шокираност и го осудија убиството. 
Меѓународната заедница ја повика Анкара целосно да го испита случајот и да ги изведе извршителите пред лицето на правдата, истовремено истакнувајќи ја потребата за преземање мерки со цел да се загарантира слободата на изразувањето. 
(AФП, Заман, Сабах, Агенција Анадолу, Радикал - 20/01/07; веб-страница на ОБСЕ, веб-страница на СоЕ, НТВ - 19/01/07)
