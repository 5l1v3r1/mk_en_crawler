05/09/2004
ХАГ, Холандија -- Трибуналот на ОН за воени злосторства во петокот (3-ти септември) назначи двајца британски адвокати да го застапуваат Слободан Милошевиќ.
Стивен Кеј ќе биде главниот советник, а Џилијан Хигинс со-советник.
Двајцата британски досега ја вршеа функцијата „пријатели на судот“, следејќи го судскиот процес со цел да се осигури фер судење.
Во одлуката на судиите се вели дека адвокатите ќе имаат право да ги испрашуваат сведоците, да поднесуваат барања за доказите и законите и да бараат наредби од страна на судот.
На Милошевиќ, исто така, ќе му биде дозволено да има главна улога и да ги испрашува сведоците, откако тие ќе бидат испрашани од страна на неговите адвокати на одбраната.
Поранешниот југословенски претседател ќе започне со изнесувањето на својот случај во вторник.
(AП, Ројтерс, АФП - 03/09/04)
