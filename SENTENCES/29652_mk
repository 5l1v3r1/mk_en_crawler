31/01/2011
БАЊА ЛУКА, Босна и Херцеговина (БиХ) -- Уставниот суд на Република Српска (РС) се очекува во понеделник (31-ви јануари) да донесе одлука по приговорот поднесен од страна на бошњачката парламентарна група во Горниот дом на РС против назначувањето на Александар Џомбиќ за нов премиер на ентитетот. 
Бошњаците тврдат дека се дискриминирани бидејќи ниту една клучна позиција во ентитетот -- претседателот на парламентот, премиерот, претседателот на Домот на народите, претседателите на Уставниот и Високиот суд, и државниот обвинител -- не ја доби Бошњак. 
Парламентот на РС ја избра новата влада на ентитетот предводена од Џомбиќ на крајот од декември. 
Старата влада продолжи со извршувањето на своите функции, во очекување на одлуката на судот. 
(Срна, РТРС, Танјуг - 30/01/11)
