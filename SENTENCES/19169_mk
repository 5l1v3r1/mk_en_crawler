31/01/2008
САРАЕВО, Босна и Херцеговина (БиХ) -- Трипартитното претседателство на БиХ во средата (30-ти јануари) го одобри државниот буџет за 2008 година. 
Хрватскиот и босанскиот член -- Жељко Комшиќ и Харис Силајџиќ -- го поддржаа предлог-законот, додека српскиот член, Небојша Радмановиќ, гласаше против. 
Силајџиќ за новинарите изјави дека мерката вклучува вкупни буџетски трошоци од 630 милиони евра, 20,5 милиони евра повеќе отколку првиот предлог-закон предложен во декември. 
Трошоците на државните институции ќе изнесуваат 496 милиони евра, додека 133,5 милиони евра ќе бидат за подмирување на надворешниот долг. 
Во коментарот објавен на веб-страницата на претседателството, Радмановиќ рече дека предлог-мерката за трошоците е „нереална“ и предупреди дека истата претставува закана за фискалната стабилност. 
(Фена, НТВ Хајат, РТРС - 30/01/08)
