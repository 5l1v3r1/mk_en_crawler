13/02/2007
ХАГ, Холандија -- Меѓународниот суд на правдата, познат и како Светски суд, се очекува да донесе пресуда во случајот за геноцид што Босна и Херцеговина го покрена против Србија на 26-ти февруари.
Ако го добие случајот БиХ би можела да побара милијарди евра оштета.
Бошњачкиот член на претседателство на БиХ, Харис Силајџиќ, во понеделникот рече дека пресудата ќе ја почитуваат сите.
Ова беше одговор на изјавата на премиерот на Република Српска, Милорад Додик, кој вети дека ќе ја игнорира пресудата.
Во другите вести, Додик во понеделникот рече дека нема да го запази крајниот рок на 2-ри март за реформа на полициските сили на босанските Срби.
ЕУ рече дека ќе ја потпише Спогодбата за стабилизација и асоцијација со БиХ ако земјата ги спои полициските сили на своите два ентитети.
(Ројтерс, Вашингтон тајмс - 12/02/07)
