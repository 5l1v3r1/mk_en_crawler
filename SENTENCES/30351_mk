17/01/2011
САРАЕВО, Босна и Херцеговина (БиХ) -- Гласачите во осум општини излегоа во неделата (16-ти јануари) на предвремените локални избори. 
Според првичните резултати, Албин Муслиќ од Социјалдемократската партија (СДП) освои 53,7 отсто од гласовите во општина Бихаќ, победувајќи го Емџад Галијасевиќ од Партијата за демократска акција (СДА), кој освои 40,8 отсто. 
Кандидатот на СДА Елвир Хаџимеровиќ води во општина Вукосавље, пред кандидатот од Алијансата за независни социјалдемократи (СНСД), Борислав Ракиќ. 
Се очекува нов градоначалник на Вогошча да биде Един Смајиќ од СДА. 
Живко Микулиќ од СНСД освои 55,24 отсто од гласовите во Србац. 
Љубо Петровиќ од Српската демократска партија (СДС) ја освои трката во Осмаци, додека Стево Стевиќ од СНСД победи во општина Доњи Жабар. 
Мехмед Бајрактаревиќ од СДА победи во Сребреник, додека кандидатот на СНСД Момир Ристиќ води во општина Сековичи. 
(Дневни Аваз, Срна, bh-news.com - 16/01/11)
