10/04/2005
БУКУРЕШТ, Романија -- Владата усвои нацрт-закон во кој се предвидува затворска казна во траење од 20 години за затајување на данок, објави во петокот (8-ми април) премиерот Калин Попеску Таричеану. 
Нацрт-законот се очекува да ја зајакне борбата против финансискиот криминал и корупцијата, рече тој, додавајќи дека нацрт-законот има за цел хармонизирање на романската легислатива со европските стандарди. 
Тој, исто така, ги исполнува обврските предвидени со Акциониот план на стратегијата за борба против корупцијата, неодамна доставени до Брисел. 
(Девет часот - 08/04/05)
