24/03/2005
СКОПЈЕ, Македонија -- Премиерот Владо Бучковски, претседател на владејачкиот Социјалдемократски сојуз на Македонија, во средата (23-ти март) од опозициската Демократска партија на Албанците (ДПА) побара таа повторно да размисли за бојкотот што го планира за вториот круг на локалните избори в недела.
Бучковски истакна дека повлекувањето на ДПА од изборниот процес ќе го погоди политичкиот блок на етничките Албанци во Македонија, како и процесот на демократизација во целост.
Неговиот апел следеше по состанокот на кој требаше да присуствуваат водачите на најголемите политички партии.
Но, на состанокот не присуствуваше ниту претставник на ДПА ниту, пак, претставник на главната македонска опозициска партија, ВМРО-ДПМНЕ.
Во другите вести, Бучковски во средата ја посети Софија, при што повика на поголеми бугарски инвестиции во Македонија.
Бучковски и неговиот бугарски колега, Симеон Саксобурготски, ги окарактеризираа билатералните односи како најдобри до сега.
(Дневник, Медиапул, веб-страница на македонската Влада - 24/03/05;
A1 TВ, Макфакс, веб-страница на бугарската Влада - 23/03/05)
