22/10/2009
БУКУРЕШТ, Романија -- Антикорупциските обвинители во средата (21-ви октомври) подигнаа обвинение против поранешниот премиер Адријан Настасе, од Социјалдемократската партија (ПСД), за наводно примање мито во т.н. 
случај „тетка Тамара“. 
Уште двајца владини претставници ќе бидат обвинети за соучество. 
Судењето ќе се одржи во Врховниот суд. 
Според обвинението, Настасе се согласил да прими 400.000 американски долари за да го назначи Јоан Мелинеску за шеф на Националната канцеларија за спречување на перењето пари. 
Мелинеску, наводно, му помогнал на Настасе да го прикрие случајот на корупција во кој била вмешана сопругата на Настасе, Дана. 
Настасе го изгуби својот имунитет како пратеник во март, кога парламентот им даде на обвинителите зелено светло да продолжат со кривичната истрага. 
(Hotnews.ro, Aгерпрес, АФП - 21/10/09)
