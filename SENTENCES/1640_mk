26/11/2010
ЕУ додели 1,3 милиони евра за унапредување на вработувањето во Mакедонијa. 
Договорот за спроведувањето на проектот беше потпишан во четвртокот (25-ти ноември) од страна на македонскиот министер за финансии, Зоран Ставревски, и амбасадорот на ЕУ во Македонија, Ерван Фуере. 
Според проектот, 8.000 невработени ќе добијат можност да ги унапредат своите вештини и да станат поконкурентни на пазарот на труд преку различни програми. 
Во Македонија има околу 290.000 невработени, според државните статистички податоци.
***
Aлбанијa има голем туристички потенцијал и Светската туристичка организација ќе го поддржи нејзиниот развој, рече во средата (24-ти ноември) генералниот секретар Талеб Рифаи. 
Сепак, мора да се подобри инфраструктурата за да се привлечат повеќе туристи, рече Рифаи по состанокот со водачите во Тирана.
***
Странските инвеститори во Косовo велат дека проблемите со судовите и административните процедури ги попречуваат нивните бизиси, според истражувањето спроведено од американската Стопанска комора во Косово и објавено во средата (24-ти ноември). 
По инвестирањето во Косово, бизнисмените се соочуваат и со нефункионирачките системи кои само го влошуваат проблемот.
***
Агенцијата за кредитен рејтинг Фич во средата (24-ти ноември) го ревидираше долгорочниот кредитен рејтинг на Tурција за девизите и локалната валута, на позитивен, од стабилен, и го потврди на „ББ+“, еден степен под инвестициското ниво. 
Ревизијата го зеде предвид силното економско заздравување на Турција, без индикации за двојна рецесија и подобрувањето на јавните финансии, што доведе до зајакнување на кредитната способност.
***
Maкедонијa има најлесни процедури за плаќање на даноци во регионот, според годишната студија на PricewaterhouseCoopers и Светската банка, објавена во вторникот (23-ти ноември). 
Земјата се рангираше на 33-тото место од 183 испитани земји. 
Aлбанијa и Романија се поблизу до дното на листата, делејќи го 149-тото место поради нивните релативно сложени процедури. 
Хрватскa има релативно добри остварувања, и е на 42-рото место, по што следат Грција и Tурција на 74-тото, односно 75-тото место, и Бугаријa на 85-тото. 
Босна и Херцеговинa е на 127-мото место, додека Србијa и Црна Гора беа на 138-мото, односно 139-тото место.
***
Вкупно 2,77 милиони или 13,1 отсто од Романците имигрирале, рече главниот економист на Светската банка за Романија, Каталин Пауна. 
Повеќето од нив се преселиле во Италија, Шпанија, Унгарија, Израел, САД, Германија, Канада, Австрија, Франција и Велика Британија.
***
Министерот за финансии на Босна и Херцеговина (БиХ), Драган Вранкиќ, и шефот на канцеларијата во БиХ на Европската банка за обнова и развој (ЕБОР), Џулио Морено, во вторникот (23-ти ноември) потпишаа договор за заем од 30 милиони евра за финансирање на реконструкцијата на водоводниот систем во сараевскиот кантон. 
Заемот ќе биде исплатен во две еднакви транши од по 15 милиони евра, и ќе биде вратен во текот на следните 15 години.
***
Српскиот министер за одбрана, Драган Шутановац, на 19-ти ноември рече дека владата потпишала договори во висина од 400 милиони американски долари за изградбата на три воени фабрики во Северна Африка. 
Српските претпријатија Југоимпорт-СДПР, Крушик, Слобода и Први Партизан се градежните фирми од договорот и се очекува да почнат со изградба во 2012 година.
***
Јапонското претпријатие Панасоник ќе почне со производство во својата фабрика во централниот српски град Свилајнац во јануари. 
Фабриката од 2.250 квадратни метри ќе произведува економични електронски направи за електрични инсталации и ќе на почетокот ќе вработи 60 работници.
(Разни извори -- 19/11/10-26/11/10)
