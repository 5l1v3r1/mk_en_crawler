18/05/2010
ЊУЈОРК, САД -- Министрите за надворешни работи на Косово и Србија велат дека се решителни во намерата да се разговара околу нерешените прашања. 
За време на разговорите во врска со Косово на Советот за безбедност на ОН во понеделникот (17-ти мај), српскиот висок дипломат Вук Јеремиќ рече дека Белград е подготвен да почне разговори за вашните прашања како што е статусот на Косово. 
Но, неговиот косовски колега Скендер Хисени рече дека прашањето е затворено, додавајќи дека Приштина и Белград можат да разговараат само како соседни земји. 
Членовите на Советот за безбедност ги охрабрија двете страни да отпочнат преговори за решение кое ќе ја зајакне стабилноста и ќе стави крај на конфликтите меѓу заедниците на етничките Албанци и Србите. 
Во својот извештај шефот на УНМИК Ламберто Заниер рече дека ситуацијата во Косово останува стабилна, но кревка во отсуство на помирување меѓу заедниците. 
(Зери, Кохавижн, РТК - 17/05/10)
