26/05/2005
СКОПЈЕ, Македонија -- Претседателот Бранко Црвенковски во средата (25-ти мај) во Скопје ја отвори конференцијата насловена како Национален форум за забрзана интеграција во ЕУ, при што рече дека неговата земја успешно се движи кон пристапот во ЕУ. 
На настанот присуствуваа официјални претставници на ЕУ и членови на македонската бизнис заедница. 
Црвенковски рече дека од суштинско значење за државата е да го забрза спроведувањето на реформите, економскиот развој и конкурентноста.
Во другите вести, македонскиот премиер Владо Бучковски во средата ја заврши четиридневната посета на Рим состанувајќи се со поранешниот претседател на Европската комисија (ЕК), Романо Проди. 
Проди рече дека верува оти Брисел ќе даде позитивна оценка за одговорите на Македонија на долгиот Прашалник на ЕУ со кој се проценува подготвеноста за пристапот во ЕУ.
Исто така во средата, македонскиот министер за внатрешни работи, Љубомир Михајловски, се состана со својот турски колега, Абдулкадир Аксу, во Анкара. 
Тие се согласија дека борбата против тероризмот и организираниот криминал ќе биде приоритет на билатералната соработка. 
(веб-страница на македонската влада, Вечер, Макфакс - 26/05/05; Телевизија Телма - 25/05/05)
