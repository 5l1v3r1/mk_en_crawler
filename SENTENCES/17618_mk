27/07/2007
БЕЛГРАД, Србија -- Американскиот амбасадор во Белград во заминување, Мајкл Полт, рече дека резолуцијата за статусот на Косово на Советот за безбедност на ОН е пожелна, но не и единствена опција на располагање.
Полт, чиј мандат истекува ова лето, рече дека одлуката на Советот за безбедност ќе биде добредојдена, но ако ова не се случи, САД ќе побараат друг начин за решавање на статусот.
Амбасадорот ја потврди американската поддршка за предлогот на Марти Ахтисари за надгледувана независност во Косово, и ги обвини Русија и Србија за фактот што прашањето на статусот не е решено.
Исто така во четвртокот, српскиот министер за надворешни работи, Вук Јеремиќ, за АП изјави дека земјата е охрабрена од знаците на противење на некои земји на ЕУ на независноста на Косово.
Тој рече дека владата ќе ги интензивира преговорите за да ја убеди Приштина и меѓународната заедница да прифатат компромисно решение.
(Б92, РТК, Телеграфи, Танјуг, Бета, Макфакс, АП - 26/07/07)
