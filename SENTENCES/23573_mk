24/03/2009
AНКАРА, Турција -- Полицијата во понеделникот (23-ти март) уапси висок воен офицер во рамките на истрагата за наводните убиства на Курдите од страна на турските безбедносни сили во 1990-тите.
Тие го приведоа полковник Кемал Темизоз во централниот град Кајсери, каде што тој командува со локалната паравоена жандармерија.
Во 1990-тите, Темизоз беше лоциран во југоисточниот град Силопи, каде што претходно овој месец инспекторите пронајдоа череп, делови изгорена облека и коски во наводна масовна гробница.
Човечките остатоци, наводно, им припаѓаат на неколкуте Курди кои исчезнаа во областа за време на нападот предводен од терористичката Курдистанска работничка партија во 1990-тите.
Во другите вести од понеделникот, министерот за внатрешни работи, Бесир Аталај, рече дека властите ги зајакнуваат безбедносните мерки низ целата земја пред локалните избори в недела.
Специјален акцент ќе биде ставен на обезбедувањето на зградите каде што ќе се гласа.
(Сабах - 24/03/09;
новинска агенција Анадолу, НТВ, Ројтерс, АФП, АП, ДПА - 23/03/09)
