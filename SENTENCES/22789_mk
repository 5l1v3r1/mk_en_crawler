08/07/2008
ЗАГРЕБ, Хрватска -- Судот во Осиек во понеделникот (7-ми јули) го осуди поранешниот полицаец Антун Гудељ на 20 години затвор за тројното убиство на почетокот од хрватско-српскиот конфликт во јули 1991 година.
Судот го осуди Гудељ, кој има двојно хрватско-австралиско државјанство и беше екстрадиран од Австралија во јуни 2007 година, за убиството на поранешниот полициски началник во Осиек, Јосип Реихл Кир, и двајца општински советници, Милан Кнежевиќ и Горан Зобунџија.
Сите три жртви работеа на намалување на етничките тензии во Осиек.
(AФП, Дневник, Javno.com - 07/07/08)
