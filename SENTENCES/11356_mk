26/05/2005
ТИРАНА, Албанија -- Околу 3.500 локални набљудувачи ќе бидат распоредени за парламентарните избори на 3-ти јули, објави Албанската коалиција за борба против корупцијата во средата (25-ти мај). 
Коалицијата и американскиот Национален институт за демократија го презентираа својот план за испраќање на набљудувачи на околу 60 отсто од избирачките места низ целата земја. 
Набљудувачите ќе бидат присутни за време на процедурата на гласање, како и за време на пребројувањето на гласовите. 
ОДИХР испраќа засебна група набљудувачи.
Во другите вести, ОБСЕ ја обелодени иницијативата за промовирање на активното учество на албанските жени во јавниот живот пред изборите. 
Присуството на ОБСЕ во Тирана е домаќин на форумот за жените и политиката што ќе се одржи в четврток. 
(Албански вести - 26/05/05; веб-страница на ОБСЕ - 25/05/05)
