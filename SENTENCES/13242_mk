30/08/2005
ПРИШТИНА, Косово, Србија и Црна Гора -- Шефот на УНМИК, Сорен Јесен-Петерсен, во вторникот (30-ти август) повторно повика на воздржаност во покраината по пукањето од автомобил во движење во саботата, при кое загинаа двајца косовски Срби, а двајца други беа повредени.
Тој ги повика политичките водачи на локалните Срби и оние во Белград да не брзаат со заклучоците туку да й дадат на полицијата време да спроведе темелна истрага.
Косовските Срби во вторникот организираа протести во Митровица, Грачаница и Стрпче, осудувајќи ги убиствата и барајќи отпуштање на Јесен-Петерсен.
Полицијата на ОН патролира во областите близу до српските енклави и поставува контролни пунктови во обид да го спречи повторното избивање на етничко насилство.
Во другите вести, двајца полицајци на ОН се уапсени во Косово врз основа на обвиненијата за трговија со луѓе.
УНМИК во понеделникот објави дека двајцата се обвинети за нелегално внесување на луѓе во покраината.
(РТС, Политика - 30/08/05;
веб-страница на ОН, Танјуг, Ројтерс, АП, АФП - 29/08/05)
