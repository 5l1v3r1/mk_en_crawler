12/12/2007
БЕЛГРАД, Србија -- Премиерот Воислав Коштуница во вторникот (11-ти декември) ја предупреди ЕУ дека ќе биде кршење на меѓународното право ако воспостави мисија во Приштина која би ги презела надзорните функции на УНМИК без нова резолуција на Советот за безбедност на ОН. 
Коштуница одговараше на одобрението на министрите за надворешни работи на ЕУ во понеделникот за распоредување на мисија од 1.600 полициски и судски претставници на местото на УНМИК. 
Тој додаде дека ако ЕУ ги спроведе овие планови, Белград ќе ги заостри односите со Брисел.
Исто така во вторникот, рускиот претставник во меѓународната тројка посредници, Александар Ботсан-Карченко, предупреди дека ако Приштина унилатерално прогласи независност на Косово, Русија ќе бара од Советот за безбедност и шефот на УНМИК да ја поништат одлуката. 
Во меѓувреме, романскиот министер за одбрана, Теодор Мелескану, во вторникот го посети Белград и рече дека романскиот парламент нема да го признае независно Косово. 
Тој додаде дека Романија смета оти прашањето треба да биде решено со преговори, а не само со одобрение на Советот за безбедност. 
(Ројтерс, Ксинхуа, Данас, Блиц - 12/12/07; Танјуг, Бета, РТС, Б92, Ројтерс, Телеграфи, Косова лајв, 24-оре, ДПА, Ксинхуа, АФП - 11/12/07)
