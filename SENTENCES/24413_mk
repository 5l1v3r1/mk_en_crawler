12/06/2009
ЗАГРЕБ, Хрватска -- Фармерите во четвртокот (11-ти јуни) ги прекинаа своите протести, откако владата прифати поголем дел од нивните барања.
Околу 300 демонстранти употребија трактори за да блокираат делови на Загреб во средата и да протестираат поради нередовните државни субвенции, ниските цени на нивните производи и целокупната лоша состојба на земјоделството во земјата.
Вицепремиерката Јадранка Косор рече дека владата и фармерите постигнаа договор за мининална откупна цена на млекото од 0,30 евра за литар, за разлика од сегашните 0,26 евра.
Ивица Микетек, водач на Здружението на млекопроизводителите, рече дека е задоволен со преговорите и дека и оние кои не се, сепак, треба да си одат дома.
Одгледувачите на житни култури влегуваат во оваа категорија, бидејќи не беше постигнат договор за откупните цени на пченицата.
(ХИНА, Вјесник, ХРТ, БТA - 11/06/09)
