19/12/2004
БЕЛГРАД, Србија и Црна Гора -- Шефот на Националниот совет за соработка на Србија и Црна Гора со Трибуналот на ОН за воени злосторства, Расим Љајиќ, во петокот (17-ти декември) изјави дека очекува конкретни чекори кон целосна соработка, вклучувајќи ја и екстрадицијата на обвинетите до март. 
Тој го повика српскиот народ да биде свесен за последиците на несоработката и истакна дека приоритет на државната заедница е да осигури позитивна одлука од страна на ЕУ во врска со физибилити студијата за земјата. 
Изјавата на Љајиќ беше дадена два дена по ветувањето на српскиот премиер Воислав Коштуница во Брисел дека Белград ќе ја интензивира соработката со Трибуналот на ОН.
Во другите вести, Одборот на изврши директори на Светската банка ја одобри новата тригодишна стратегија за помош на Србија и Црна Гора. 
Стратегијата ќе обезбеди поддршка за државната заедница, која до јуни 2007 година ќе достигне 550 милиони американски долари. 
(Танјуг, Б92, Веб-страница на Светската банка, МИНА - 17/12/04)
