13/05/2011
ЊУЈОРК, САД -- Членовите на Советот за безбедност на ОН во четвртокот (12-ти мај) се согласија дека треба да се спроведе темелна истрага за наводите за шверц со човечки органи во Косово, споменати во извештајот на известувачот на Советот за безбедност (СоЕ), Дик Марти, на крајот од минатата година. 
Сепак, тие не специфицираа кој треба да ја води оваа истрага. 
Шефот на УНМИК, Ламберто Заниер, потврди дека ЕУЛЕКС објави дека може да ја спроведе истрагата и понуди соработка од УНМИК. 
Косовскиот министер за надворешни работи, Енвер Хоџај, исто така, присуствуваше на седницата и рече дека ЕУЛЕКС може независно да го испита извештајот на Марти. 
Тој ги повика сите да предадат какви било докази до обвинителите на ЕУЛЕКС. 
Српскиот министер за надворешни работи, Вук Јеремиќ, чија земја инсистираше на тоа дека ОН треба да ја водат истрагата, ја побара целосната вистина за настаните во Косово за време на конфликтот во 1999 година. 
(Радио Слободна Европа, Б92, Зери, Коха Диторе - 13/05/11; РТК, Кохавижн - 12/05/11)
