06/03/2007
ТИРАНА, Албанија -- Грчкото Министерство за одбрана, Генералштабот на грчката армија и Грчката амбасада во Тирана во понеделникот (5-ти март) ја осудија видео-снимката што се појави на Интернет на крајот од минатата недела, на која се гледа како грчки војници пеат песна со навредлива содржина за Албанците и Турците. 
Властите во Тирана рекоа дека тоа е „неприфатливо и скандалозно однесување, што заслужува осуда“, додека грчките власти инсистираат на тоа дека истото не ги одразува „чувствата на грчкиот народ“ кон соседот. 
Ова случување доведе до инцидент во понеделникот, при што две лица беа приведени од страна на полицијата во албанскиот град Фиер, за наводно палење на грчкото знаме.
Во другите вести од понеделникот, албанската владејачка Демократска партија официјално го наименува еден од своите највисоки функционери, Бамир Топи, за свој претседателски кандидат. 
Мандатот на актуелниот претседател Алфред Мојсиу истекува во јуни. 
(Aлбански вести, Нафтемпорики - 06/03/07; Фокус, Макфакс - 05/03/07)
