13/08/2010
AНКАРА, Турција -- Министерството за надворешни работи во четвртокот (12-ти август) објави дека Турција формирала своја сопствена комисија да го испита израелскиот напад од 21-ви мај на турската хуманитарна флотила за Газа при кој загинаа девет лица. 
Комисијата ќе вклучува претставници на министерството за внатрешни работи, на правда и надворешни работи, како и претставници на поморската администрација. 
Истата ќе ги претстави своите заклучоци пред комисијата предводена од ОН која веќе го испитува инцидентот. 
Комисијата се состана во четвртокот во Њујорк. 
„Разговорите поминаа во позитивна атмосфера на добра соработка“, рече портпаролот на ОН Мартин Несирки. 
Израел, исто така, формираше истражна комисија.
Во другите вести, локалните медиуми објавија дека полицијата дејствувајќи по добиената информација ја деактивирала бомбата поставена надвор од централата на полицијата во Анкара во петокот. 
Според новинската агенција Анадолу, експлозивната направа била поставена на околу 100 метри од зградата. 
Си-Ен-Ен Турк објави дека бомбата била направена од 3,5 килограми пластични експлозиви, нешто што терористичката Курдистанска работничка партија (ПКК) го користеше во минатото. 
(AП, новинска агенција Анадолу, СНН Турк, АФП, Радио Слободна Европа, Хуријет - 12/08/10)
