17/10/2012
Во четвртокот (11. 
октомври),грчката најголема компанија, според пазарна вредност, „Кока кола хеленик“, објави дека ја сели дирекцијата во Швајцарија и ги префрла акциите на компанијата од атинската берза во Лондон. 
Фабриките на „Кока кола“ ќе продолжат да работат во Грција.
***
Во четвртокот (11. 
октомври), околу 7.000 јавни работници се појавија на протестот во центарот на Загреб во првата поголема акција водена од синдикатот против кратењето на јавните расходи воХрватска. 
Синдикатите го одбија предлогот на владата да се откажат од бонусите на крајот од годината и од други бенефиции, во замена за ветување дека ќе се задржат сите 200.000 работни места во јавниот сектор и дека по завршувањето на кризата ќе се вратат платите на исто ниво, како и бенефициите.
***
Во понеделникот (15. 
октомври), молдавската влада објави декаМолдавија и Романија ќе го изградат гасоводот „Унген ласи“, за да ги поврзат своите гасоводни мрежи до крајот на 2013 година. 
За плановите се зборуваше на состанокот во Кишињев на кој присуствуваа молдавскиот премиер Влад Филат и раководителот на романската национална агенција за минерални ресурси Џорџе Дуту. 
Гасоводот ќе биде долг 40 километри, а проектот се проценува на 18,5 милиони евра. 
Се очекува годишно да пренесува 1,5 милијарди кубни метри гас и ќе ѝ обезбеди на Молдавија друг извор, покрај руските извори на гас.
***
Србија и Русија се договорија за доставување на руски природен гас во балканската земја од 2012 до 2021 година. 
Според договорот, годишно Русија ќе извезува 5 милијарди кубни метри природен гас. 
Потпишаа и протокол со кој ја обврзаа Србија да плати 23 милиони евра за да се покријат долговите за природниот гас испорачан од ноември 2000 до јануари 2001 година.
***
Во петокот (12. 
октомври),Турција и Казахстан потпишаа 15 договори за спроведување на заеднички проекти во вредност од 1 милијарда долари (768 евра). 
Договорите потпишани за време на бизнис форум во Истанбул на кој присуствуваа премиерот Реџеп Тајип Ердоган и казахстанскиот претседател Нурсултан Назарбајев, вклучуваат и изградба на фармацевтски погон во Казахстан , како и соработка во производството на амбулантни возила, делови за противпожарни возила и возила за собирање на смет.
***
Во согласност со одлуката објавена во Службениот весник на Франција во неделата (14. 
октомври), списокот на професии отворени забугарски и заромански работници во Франција се прошири од 150 на 291. 
Целосниот список вклучува професии во многу сектори - градежништво, хотелско работење, земјоделство, забава, ИТ, банкарство и финансии.
***
Во средата (10. 
октомври),кипарската влада одобри пакет од 300 милиони евра наменет за поттикнување на раст и за создавање на нови работни места. 
Пакетот е одобрен една недела пред третата посета на претставниците на тројката на која ќе се разговара барањето за финансиска поддршка на островот која ќе се користи за обновување на капиталот во банкарскиот сектор и за покривање на потребите за обновување на финансиите.
***
Албанија ќе му биде гарант на државното електростопанство „КЕШ“ за кредит од 40 милиони евра со кои ќе купи струја. 
Поголем дел од електричната енергија ќе се увезува, но „КЕШ“ може да го користи кредитот и за да купи електрична енергија произведена од новите хидроелектрани.
***
Во саботата (13. 
октомври), министерот за труд и социјална политика Јован Кркобабиќ го извести  Танјуг дека најсиромашните граѓани наСрбија нема да плаќаат сметки за електрична енергија. 
Уште не е одлучено дали помошта ќе биде во облик на ваучери или финансиска поддршка. 
Кркобабиќ изрази надеж дека ќе се донесе одлука кон крајот на оваа година.
***
Во петокот (12. 
октомври), ЕУ одлучи да ѝ додели повеќе од 19 милиони евра наБугарија и 55 милиони евра на Романија од програмата за Дистрибуирање на храна за најсиромашните лица во заедницата за 2013 година. 
Буџетот од 500 милиони евра од програмата кој е на располагање, се очекува да им помогне на повеќе од 18 милиони лица во 19 земји-членки на ЕУ..
(Разни извори - 12.10.2012 - 15.10.2012)
