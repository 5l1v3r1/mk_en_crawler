27/12/2005
СКОПЈЕ, Македонијa -- Американскиот државен потсекретар Николас Барнс изрази оптимизам во врска со понатамошниот напредок на Македонија во 2006 година, за време на телефонскиот разговор во петокот (23-ти декември) со министерката за надворешни работи, Илинка Митрева.
Барнс рече дека добивањето на статусот на кандидат за ЕУ претставува вистински успех за Македонија и признание за нејзините реформски напори.
Тој, исто така, й рече на Митрева дека земјата е сериозен кандидат за добивање покана за влез во НАТО.
Во другите вести, преставникот на ЕУ Ерван Фуере рече дека организирањето и спроведувањето на слободни и демократски избори ќе биде главниот предизвик на Македонија во годината што следи.
Во интервјуто за списанието „Маседониа ин“ минатата недела Фуере истакна дека Унијата внимателно ќе ги следи сите настани поврзани со изборите, како и економските реформи следната година.
(веб-страница на македонската влада, Утрински весник, А1 ТВ, Макфакс - 26/12/05;
Утрински весник, Дневник - 24/12/05)
