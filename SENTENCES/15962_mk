19/11/2006
БЕЛГРАД, Србија -- Мисијата на ОБСЕ во Белград во петокот (17-ти ноември) изрази голема загриженост во врска со сé поголемиот број еколошки инциденти во Србија неодамна, предупредувајќи за недостатоците на механизмите во земјата за еколошка заштита.
Истата препорача брзо усвојување на престојните закони во овој сектор и целосно реализирање на постојната регулатива.
Оваа изјава беше издадена по инцидентот на 14-ти ноември во државната фабрика за петрохемија во Панчево.
Според локалните власти, нивоата на бензол во воздухот биле зголемени тој ден за повеќе од десетпати од минималните безбедни нивоа.
(Бета, Танјуг - 18/11/06;
веб-страница на ОБСЕ - 17/11/06)
