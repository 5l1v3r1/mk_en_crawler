28/01/2010
БРИСЕЛ, Белгија -- Тројца пратеници од албанската опозициска Социјалистичка партија (СП), кои се противат на партиската одлука да го бојкотира парламентот, се состанаа во средата (27-ми јануари) во Брисел со Едвард Кукан, шефот на делегацијата на ЕП за Балканот. 
Пратеникот на СП Бен Блуши рече дека наместо да ја бојкотира работата на парламентот, СП треба да одигра водечка улога во процесот на интеграција на Албанија во ЕУ. 
Неговиот колега Андис Харасани -- заедно со колегата од СП, Кастриот Ислами -- рекоа дека партијата наскоро ќе се врати во парламентот. 
Во Тирана водачот на СП Еди Рама инсистираше на тоа дека бојкотот ќе продолжи додека не биде испитан изборниот процес од јуни 2009 година. 
(Шекули, Топ ченал, Лајмифундит, Балкан веб, Ора њус - 27/01/10)
