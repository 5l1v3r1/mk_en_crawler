05/09/2010
ПРИШТИНА, Косово -- Католичка катедрала која го носи името на Мајка Тереза беше отворена во саботата (4-ти септември) во Приштина.
Претседателот Фатмир Сејдиу ги опиша вредностите што Мајка Тереза ги проповедаше низ целиот свет, нарекувајќи ја симбол на толеранцијата и хуманизмот.
Тој предвиде дека катедралата ќе биде важна верска, национална и културна локација.
Изградбата почна во август 2005 година на иницијатива на тогашниот претседател Ибрахим Ругова.
Отворањето на катедралата е еден од настаните по повод одбележувањето на 100-тиот роденден на Мајка Тереза.
Таа е родена во семејство на етнички Албанци во Скопје, на 26-ти август 1910 година.
(Дојче веле, Радио Слободна Европа, АФП - 04/09/10)
