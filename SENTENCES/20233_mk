18/10/2007
ПРИШТИНА, Косово, Србија -- КФОР во средата (17-ти октомври) објави дека со оглед на тоа што е единствената вооружена сила во покраината -- на Албанската национална армија (АНА) и армијата на цар Лазар нема да им биде дозволено да оперираат таму. 
Изјавата беше одговор на онаа на претставникот на АНА во вторникот, кој рече дека нејзините членови ќе ја преземат контролата над северно Косово ако КФОР, меѓународната и локалната полиција не формираат косовски институции во регионот до крајот на овој месец. 
Претставникот на армијата на цар Лазар рече дека организацијата прогласила воена ситуација во Косово и дека вооружените членови планираат да се соберат во Газиместан на 9-ти декември, еден ден пред закажаниот крај на тековните преговори за одредување на конечниот статус на Косово.
Во другите вести од средата, рускиот претставник во ЕУ, Владимир Чизов, рече дека е премногу рано и премногу ризично да се говори за важни чекор во овие разговори помеѓу Белград и Приштина. 
Чизов истакна дека има одреден напредок во разговорите, така што 10-ти декември не треба да се смета за краен рок. 
„Не гледаме на 10-ти декември како на еден вид пресвртница. 
Тоа е само завршуваше на фаза“, рече Чизов. 
Русија го поддржува барањето на Белград за одржување на одредена контрола над Косово, додека Приштина бара независност. 
(РТС, РТРС, СРНА, АФП, Бета, РТК, РФЕ, Косовалајв, РИА Новости, Макфакс, Ројтерс, АП - 17/10/07)
