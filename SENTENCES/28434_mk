17/06/2010
TИРАНА, Албанија -- Претставниците на Европскиот парламент (ЕП) признаваат дека посредувањето со цел решавање на политичкиот ќор-сокак во Албанија, пропаднал. 
По едномесечни напори, водачите на левичарските и десничарските партии во ЕП, Жозеф Даул и Мартин Шулц, изразија разочарување во средата (16-ти јуни) од недостатокот на дијалог меѓу владејачките и опозициските партии во Тирана, кој ги блокира реформите поврзани со ЕУ. 
„Искрено жалиме што албанската влада и опозицијата не можеа да ги надминат разликите и затоа сé уште не можеме да преземеме понатамошни чекори за исполнување на европската амбиција на земјата“, се вели во писмото на двајцата водачи. 
ЕП успеа да ги донесе двете страни на преговарачката маса во Стразбур, и да ја убеди опозицијата да стави крај на штрајкот со глад и парламентарниот бојкот во врска со наводните манипулации на општите избори во јуни 2009 година. 
(Toп ченал, Шекули, Телеграфи, ВоА - 16/06/10)
