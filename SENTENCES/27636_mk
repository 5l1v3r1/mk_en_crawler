26/10/2010
AТИНА, Грција -- Премиерот Јоргос Папандреу во понеделникот (25-ти октомври) рече дека владата можеби ќе биде принудена да организира предвремени избори поради буџетската криза, ако неговата партија ПАСОК изгуби на локалните избори следниот месец.
Велејќи дека тој лично „нема намера да организира национални избори“, Папандреу истакна во телевизиско интервју дека „ако ситуацијата ја спречи владата да ги спроведе неопходните реформи, тогаш грчкиот народ ќе треба да донесе одлука“.
Папандреу ја повика јавноста да ги поддржи неговите мерки на штедење кога ќе гласа на 7-ми ноември.
„Ако не продолжиме со неопходните реформи, сите напори ќе бидат залудни и ние ќе се вратиме во минатото, и работите ќе станат уште полоши.
Не делеа само неколку дена, а можеби и неколку часови од банкрот, но тоа не се случи и ние ја спасивме земјата“, додаде тој.
(Ројтерс, АНА-МПА, ДПА - 25/10/10)
