18/11/2010
ПРИШТИНА, Косовo -- Активист на движењето Ветевендосје во средата (17-ти ноември) покрена случај на клевета против премиерот во заминување Хашим Тачи.
По поднесувањето на тужбата во Окружниот суд во Приштина, Флорин Красниќи им објасни на новинарите дека истата произлегува од соопштението за медиумите издадено претходно овој месец од страна на Демократската партија на Косово (ПДК).
Во истото Красниќи се обвинува за вмешаност во сомнителната приватизација на јавните претпријатија.
Обвинувањата, исто така, се однесуваат и на неговиот приватен живот.
Тој ги отфрли обвинувањата како неточни, навредливи за неговото семејство и штетни за неговата бизнис репутација.
„Одлучив да поднесам тужба против [Тачи] за да видам дали тој е над законот или не“, рече Красниќи.
Тачи вели дека обвинувањата се смешни, и се намерна кампања пред предвремените избори на 12-ти декември.
(Експрес, Косова Сот, Бота Сот, Зери - 18/11/10)
