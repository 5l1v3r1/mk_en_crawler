09/01/2008
ПАРИЗ, Франција -- Пред закажаното преземање на ротирачкото претседателствување со ЕУ во јули, министер во владата во вторникот (8-ми јануари) рече дека Франција го поддржува понатамошното проширување на Унијата.
Државниот министер за европски прашања, Жан-Пјер Жује, за „Фајненшал тајмс“ изјави дека проширувањето на ЕУ не го загрижува, додавајќи дека Франција ја поддржува можната интеграција на балканските земји, меѓу кои и Србија.
Тој посочи дека позицијата на Франција во однос на Европа е различна од онаа непосредно по 2005 година, кога нејзините гласачи го отфрлија европскиот предлог-устав.
(Фајненшал тајмс, ЕУ Опсервер, Томсон фајненшал, АФП - 08/01/08)
