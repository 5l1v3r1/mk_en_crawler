29/03/2007
МОСКВА, Русија -- Американскиот претседател Џорџ В. 
Буш му телефонираше на својот руски колега Владимир Путин во средата (28-ми март) за да разговара околу прашањето на статусот на Косово, според официјалното соопштение од Кремаљ. 
Путин го потврди руското противење на каква било наметната одлука во врска со статусот на Косово и инсистираше на тоа дека прашањето треба да биде решено преку компромис, прифатлив како за Приштина, така и за Белград.
Во средата, Контакт-групата за Косово од шест нации -- меѓу кои и Русија и САД -- се состана во Лондон, на разговори околу планот на претставникот на ОН Марти Ахтисари за статусот на Косово. 
Состанокот се одржа зад затворени врати и не беше издадено никакво официјално соопштение. 
(Б92, Бета, РТС, Танјуг, РТК, Radio Europa e Lire - 28/03/07)
