27/02/2008
АНКАРА, Турција -- Tурскиот Генералштаб во вторникот (26-ти февруари) објави дека неговата копнена офанзива против базите на терористичката Курдистанска работничка партија (ПКК) во северен Ирак е ограничена, иако не и целосно спречена, од обилните снежни врнежи во планинскиот регион.
Претходно истиот ден, премиерот Реџеп Тајип Ердоган ја бранеше операцијата, наведувајќи го „легитимното право на самоодбрана“.
Говорејќи пред парламентарната група на својата Партија на правдата и развојот, Ердоган рече дека ПКК претставува закана за мирот и стабилноста во Турција.
Соединетите Држави, пак, уште еднаш во вторникот ја повикаа Турција нејзината операција да биде што покуса.
Секретарот за односи со медиумите на Белата куќа, Дана Перино, пак, одби да дефинира каква било конкретна временска рамка.
Таа додаде дека Вашингтон ги поддржува и Турција и Ирак.
Американскиот министер за одбрана, Роберт Гејтс, се очекува денес да пристигне во Анкара, на разговори на високо ниво.
(AФП, АНКА, СНН Турк, новинска агенција Анадолу - 26/02/08)
