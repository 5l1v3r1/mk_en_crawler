07/04/2006
САРАЕВО, Босна и Херцеговина (БиХ) -- Спроведувањето на полициските реформи претставува еден од клучните услови за потпишувањето на Спогодбата за стабилизација и асоцијација (ССА), според портпаролот на Европската комисија во БиХ, Фране Мароевиќ.
Евентуалното неспроведување на реформите врз основа на принципите на ЕУ би можело да доведе до одложување на потпишувањето на ССА, рече Мароевиќ во својата изјава, која беше цитирана во петокот (7-ми април) во Независне новине.
ЕУ бара полицијата да биде ослободена од политичкото влијание, полициските региони да се базираат на професионалните и техничките критериуми, и да се воспостават ексклузивни државни надлежности врз полицијата.
(Независне новине - 07/04/06)
