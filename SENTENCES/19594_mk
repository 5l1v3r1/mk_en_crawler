26/12/2007
БЕЛГРАД, Србија -- Главниот српски обвинител за воени злосторства, Владимир Вукчевиќ, во вторникот (25-ти декември) изјави дека според него, обвинетиот за воени злосторства од страна на Хаг, Ратко Младиќ, се наоѓа во Србија, додека бегалецот Радован Караџиќ е некаде во регионот.
Двајцата бегалци ќе бидат лоцирани, уапсени и екстрадирани наскоро, изјави Вукчевиќ за новинската агенција Бета.
Коментирајќи ја изјавата на Вукчевиќ, српскиот министер за одбрана Драган Шутановац рече дека нема информации што би потврдиле дека Младиќ е во Србија.
Сепак, српската армија ќе дејствува во согласност со законот ако информацијата биде потврдена, рече тој.
(Бета, Б92, РТРС, СРНA - 25/12/07)
