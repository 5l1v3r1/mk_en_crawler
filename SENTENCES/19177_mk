31/08/2007
ВИЕНА, Австрија -- Поделбата на Косово не беше предмет на преговорите во Виена во четвртокот (30-ти август), според Волфганг Ишингер, претставникот на ЕУ во разговорите за статусот на Косово. 
Тројката на Контакт-групата -- која ја сочинуваат ЕУ, САД и Русија -- одржа одделни состаноци со српскиот преговарачки тим и преговарачкиот тим на косовските Албанци. 
Следниот состанок, најверојатно, ќе се одржи за време на Генералното собрание на ОН во Њујорк следниот месец и е можно да вклучува и директни разговори.
Рускиот претставник Александар Ботсан-Карченко рече дека состанокот во четвртокот заврши без каков било важен чекор. 
Косовските Албанци инсистираа на независност, додека Србите предложија широка автономија за покраината. 
Сепак, двете страни се согласија да се воздржат од какви било дејства што би можеле да го попречат тековниот круг преговори, кој треба да заврши на 10-ти декември. 
(Политика, Данас, Вечерње новости - 31/08/07; РТК, Телеграфи, РФЕ, Танјуг, Бета, РТС, Ројтерс, Дојче Веле, УПИ, АП - 30/08/07)
