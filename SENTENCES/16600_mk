11/05/2006
МИТРОВИЦА, Косово, Србија и Црна Гора -- Двајца млади Срби, 19-годишниот Јован Милошевиќ и 21-годишниот Јаблан Јефтиќ, беа тешко повредени кога вооружен напаѓач пукал на нив во четвртокот изутрина (11-ти мај) додека работеле на една бензиска пумпа во Митровица. 
Ова е втор вооружен напад на косовски Срби во поделениот град за помалку од една недела. 
Изминатиов викенд вооружен напаѓач пукаше на возило на Српската православна црква во кое се возел еден поп, неговата сопруга и нивните две мали деца.
Белградскиот весник „Глас јавности“ во четвртокот го цитираше портпаролот на УНМИК, Неерај Синг, дека обновеното насилство би можело да предизвика загриженост како што се приближува моментот на донесување на одлуката за конечниот статус на Косово.
Во другите вести, германската полиција го уапси поранешниот висок член на сега распуштената Ослободителна војска на Косово, според извештаите на медиумите од средата. 
Човекот, идентификуван само како XГ, е обвинет за киднапирање на луѓе и потоа нивно мачење и убиство во затворот во Дреновац, Призрен, во периодот јуни-октомври 1998 година. 
По него трагаше УНМИК и може да биде суден во Косово, ако биде екстрадиран. 
(Танјуг, РТС, Глас јавности, Б92 - 11/05/06; Ројтерс, АП, АФП, дпа, РФЕ, Бета - 10/05/06)
