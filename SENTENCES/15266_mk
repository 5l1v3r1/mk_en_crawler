27/09/2006
СТРАЗБУР, Франција -- По веста дека Бугарија и Романија ќе влезат во ЕУ во јануари, според планираното, комесарот за проширување на ЕУ, Оли Рен, во вторникот (26-ти септември) изјави дека Хрватска, најверојатно, ќе биде следната земја што ќе влезе во Унијата, на крајот од оваа деценија.
Тој рече дека се надева оти ЕУ ќе може да ги реши внатрешните институционални прашања пред 2009 година, со што ќе се отвори патот за продоложување на ширењето.
Во другите вести, хрватската министерка за правда, Ана Ловрин, во вторникот во Загреб се состана со својот српски колега, Зоран Стојковиќ, по што објави дека двајцата наскоро ќе потпишат нов меморандум за билатерална соработка, поврзана со процесуирањето на случаите на воени злосторства.
Тоа ќе го отвори патот за размена на листите на осомничени и докази.
(Вјесник - 27/09/06;
ХРT - 26/09/06)
