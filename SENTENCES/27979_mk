23/09/2010
ПРИШТИНА, Косово -- Шефот на ЕУЛЕКС во заминување, Ив де Кермабон, во средата (22-ри септември) рече дека е задоволен од работата на мисијата во текот на изминатите две години. 
По неговиот завршен состанок со Здружениот одбор за координирање на владеењето на правото, Де Кермабон рече дека е важно тоа што ситуацијата во северниот дел останува мирна и под контрола. 
Што се однесува до остварувањата на мисијата, тој го наведе распоредувањето на обвинителите и судиите на ЕУЛЕКС, царината и полицијата на север. 
Запрашан дали жали што „големите риби“ не се уапсени за време на неговиот мандат, Де Кермабон повика на трпеливост, велејќи дека работите не можат да се завршат преку ноќ.
Вицепремиерот Хајредин Куци ги пофали остварувањата на Кермабон и ја повика меѓународната заедница да изврши притисок врз Белград да престане со мешањето во Северно Косово. 
Поранешниот командант на КФОР, Ксавиер де Марнак, ќе го наследи Де Кермабон на 15-ти октомври. 
(Зери, Косова Сот, Експрес, Лајм, Коха Диторе - 23/09/10)
