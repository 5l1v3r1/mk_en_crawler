24/10/2010
СКОПЈЕ, Македонија -- Премиерот Никола Груевски и неговиот црногорски колега во посета на земјата, Мило Ѓукановиќ, во петокот (22-ри октомври) ги потврдија пријателските односи меѓу нивните земји и ја искажаа посветеноста на Скопје и Подгорица на европската и евроатланската интеграција.
Ѓукановиќ изрази надеж дека Македонија и Грција наскоро ќе најдат решение за спорот во врска со името, бидејќи прашањето е важно за регионалната стабилност.
Груевски, од своја страна, рече дека владата работи на изнаоѓање решение, додавајќи дека ваквите прашања во регионот треба да се решаваат со дијалог, разбирање и соработка.
Неколку договори во врска со соработката во областите на социјалното осигурување, образованието, технолошкиот развој и економските врски, беа потпишани за време на посетата на Ѓукановиќ.
(РТЦГ, Портал аналитика, МИА, Макфакс - 22/10/10)
