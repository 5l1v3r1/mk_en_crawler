06/05/2009
САРАЕВО, Босна и Херцеговина (БиХ) -- Владата и ММФ постигнаа согласност за тригодишна програма вредна 1,2 милијарди евра, рече Костас Христу, шеф на делегацијата на ММФ, во вторникот (5-ти мај), по завршувањето на разговорите со властите на БиХ. 
Првиот дел од заемот ќе биде достапен во текот на следните неколку месеци, откако ќе го одобри извршниот одбор на ММФ. 
Федерацијата на БиХ ќе прими две третини од парите, додека Република Српска ќе го добие остатокот. 
Христу објасни дека помошта е наменета за зачувување на макроекономската стабилност и поддршка на одржливиот среднорочен раст. 
(БХРТ, РТРС, СРНА, АП, ДПА - 05/05/09)
