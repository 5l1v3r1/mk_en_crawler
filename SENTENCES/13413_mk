26/08/2005
БЕЛГРАД, Србија и Црна Гора -- Српската влада отпушти двајца високи претставници на помалиот коалициски партнер Социјалдемократската партија (СДП) во четвртокот (25-ти август), по спорот во врска со приватизацијата на државниот нафтен гигант НИС.
СДП одби да ја поддржи иницијативата во парламентот претходно оваа недела.
Како што и се очекуваше, косовскиот координатор Небојша Човиќ и шефот на директоратот за информирање, Слободан Орлиќ, беа отпуштени, откако го одбија барањето на премиерот Воислав Коштуница да дадат оставка.
Владата е можно, исто така, да отпушти и други претставници на СДП кои имаат свои места во одборите на јавните претпријатија.
Нацрт-законот со кој се отвора патот за продажбата на НИС е клучен за континуираната поддршка за Србија од страна на ММФ.
Во другите вести од четвртокот, партнерот во владата на Србија и Црна Гора, партијата Г17 Плус, објави дека планира да го замени членот Првослав Давиниќ на функцијата сојузен министер за одбрана.
Овој чекор уследи по зголемената критика за неговите резултати.
(Политика - 26/08/05;
Tанјуг - 25/08/05)
