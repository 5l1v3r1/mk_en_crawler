18/05/2010
СКОПЈЕ, Македонија -- Демократската унија за интеграција (ДУИ) на етничките Албанци не планира да се откаже од владејачката коалиција, но смета дека некои прашања мора да се решат за да се забрза кандидатурата на Македонија за ЕУ. 
Ова беше пораката на водачот на ДУИ, Али Ахмети, на разговорите во понеделникот (17-ти мај) со Бранко Црвенковски, водачот на најголемата опозициска партија, СДСМ. 
Тие се согласија дека политичкиот дијалог треба да се интензивира и дека решавањето на спорот за името со Грција претставува главен приоритет. 
Состанокот, кој го иницираше Црвенковски, уследи по неодамнешниот коментар на претставникот на ЕУ во Македонија, Ерван Фуере. 
Тој предупреди дека ако владата не се фокусира на реформите поврзани со ЕУ и не го реши брзо спорот околу името, иднината на земјата во ЕУ ќе биде доведена во ризик. 
(Сител, Макфакс, Алсат, А1 - 17/05/10)
