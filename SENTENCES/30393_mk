16/01/2011
БРИСЕЛ, Белгија -- Бугарија и Романија, најверојатно, нема да добијат „зелено светло“ за да влезат во Шенген во март. 
Ова стана јасно по состанокот на работната група експерти во Брисел во петокот (14-ти јануари), на која беше дискутирано околу подготвеноста на двете земји за пристапување во безграничната зона.
Најголемиот проблем на Бугарија, според експертите кои ја проверуваа земјата во декември, е контролата на нејзината граница со Турција. 
Недостатокот на персонал и лошата опрема, како и недостатокот на фиксни набљудувачки кабини придонесуваат за проблемот, рекоа тие. 
Нова мисија на ЕУ ќе биде испратена да го процени напредокот во оваа ситуација во март.
Во врска со Романија, пак, е донесена одлука за понатамошно испитување на спроведувањето на корисничкиот посредник во рамките на Шенген информацискиот систем. 
Следниот состанок на експертската група, најверојатно, ќе се одржи на 28-ми јануари. 
(БНТ, Дневник, Медиафакс, РФИ, Hotnews.ro - 14/01/11)
