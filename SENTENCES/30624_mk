10/05/2011
БЕЛГРАД, Србија -- Главниот обвинител на ОН за воени злосторства, Серж Брамерц, во понеделникот (9-ти мај) потврди дека нема алтернатива за апсењето на поранешниот воен командант на босанските Срби, Ратко Младиќ.
Во изјавата за белградските медиуми во предвечерјето на посетата на Србија, тој изрази жалење поради фактот дека Белград не ги спроведе препораките што тој ги даде во февруари и рече дека земјата може да стори повеќе за да докаже дека целосно соработува со Трибуналот.
Посетата му претходи на извештајот на Брамерц за соработката на поранешните југословенски земји, кој тој ќе го претстави пред Советот за безбедност на ОН во јуни.
(Taнјуг, РТС, Б92, Радио Слободна Европа - 09/05/11)
