23/05/2008
БУКУРЕШТ, Романија -- Бугарија и Романија се соочуваат со можни санкции, вклучително и замрзнување на фондовите на ЕУ, поради темпото на антикорупциските напори, рече во четвртокот (22-ри мај) во Букурешт Драго Кос, претседател на групата на Советот на Европа чиј фокус е борбата против корупцијата. 
„Ова може да има многу сериозни последици за земјата“, рече Кос. 
„Точно е дека некои прашања поврзани со корупцијата се решени, но потребни се конкретни резултати, особено во врска со министрите под истрага.“
Во меѓувреме, поранешниот бугарски министер за внатрешни работи Румен Петков во четвртокот се откажа од својот имунитет како член на парламентот за да му овозможи на обвинителството да покрене обвинение против него за ненамерно откривање на идентитетот на таен агент за безбедност. 
Тој поднесе оставка од позицијата минатиот месец, но остана во парламентот. 
(Tруд, Сега - 23/05/08; AФП, Ромпрес, Дневник - 22/05/08)
