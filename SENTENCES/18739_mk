05/07/2007
AНКАРА, Турција -- Премиерот Реџеп Тајип Ердоган ги повика сојузниците да ги исполнат ветувањата дека ќе се борат против терористичката организација Курдистанска работничка партија (ПКК) во северен Ирак, за време на говорот на меѓународниот бизнис форум во Истанбул во средата (4-ти јули).
„Ние сакаме тие да преминат од зборови на дејства“, рече Ердоган, додавајќи дека не е доволно само да се назначи ПКК како терористичка група.
Анкара постојано изразува разочарување од, како што смета, колебањето од страна на ирачките и американските власти да започнат широки операции против базите на курдските бунтовници во северен Ирак.
Во другите вести, поранешниот командант на турските поморски сили, Илхами Ердил, доби затворска казна во траење од 2,5 години, за нелегално стекнување богатство и нанесување штета на војската.
Судењата започнаа откако тој не можеше да го докаже потеклото на 1,25 милиони американски долари што ги искористил за купување два луксузни апартмани во Истанбул во 1999 година.
(Ватан, Хуријет, Милијет, Заман, ДХA - 05/07/07;
НТВ, АП - 04/07/07)
