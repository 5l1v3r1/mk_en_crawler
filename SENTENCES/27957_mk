23/04/2010
СКОПЈЕ, Македонија -- Двајца пратеници на етничките Албанци во четвртокот (22-ри април) поднесоа предлог-закон за статусот на борците на поранешната Ослободителна национална армија (ОНА) од конфликтот во 2001 година.
Предлог-законот, поднесен од Абедин Зумбери од партијата Нова демократија и независниот пратеник Даут Реџепи, бара поддршка од 15 пратеници за да биде разгледан од парламентот.
Предлог-законот предвидува бенефиции за семејствата на борците на ОНА убиени во акцијата, за инвалидизираните лица и цивилите кои претрпеле штета од конфликтот.
Во другите вести од четвртокот, неколку претставници на невладини организации кои ги претставуваат етничките Албанци, објавија дека ќе организираат протести на 10-ти мај против, како што ја опишаа „дискриминаторската политика заснована на етничка и верска основа“.
(Алсат, Сител, Дневник, АП - 22/04/10)
