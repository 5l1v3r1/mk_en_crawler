21/05/2009
ЗАГРЕБ, Хрватска -- Претседателот Стипе Месиќ и неговиот албански колега во посета на земјата, Бамир Топи, во средата (20-ти мај) ветија дека ќе ја зајакнат билатералната соработка и економските врски. 
Во рамките на тридневната посета на Топи на Хрватска, двајцата водачи се состанаа и се согласија дека по комлетирањето на пристапувањето во НАТО, интеграцијата на ЕУ е сега стратешка цел за двете земји. 
„Свесни сме за фактот дека патот кон ЕУ е долг“, рече Топи, ветувајќи дека Албанија ќе ги спроведе сите неопходни судски реформи за да ги исполни стандардите на ЕУ. 
Месиќ, од своја страна, истакна дека пограничниот спор на Хрватска со Словенија го блокира пристапувањето на Загреб. 
Хрватска е за арбитража, со цел да се стави крај на конфликтот. 
(ХРТ, Вјесник, Јавно, ХИНА - 20/05/09)
