15/07/2010
ХАГ, Холандија -- Меѓународниот суд на правдата (МСП) ќе даде советничко мислење на 22-ри јули за тоа дали косовската декларација за независност е во согласност со меѓународното право.
Судот во средата (14-ти јули) објави дека мислењето ќе биде емитувано во живо.
Косовскиот министер за надворешни работи, Скендер Хисени, рече дека нема шанса МСП да донесе одлука во корист на Србија.
„Не гледам како МСП може да се изјасни против слободата на една нација.
А изјаснување во корист на Србија би било во суштина против волјата на една нација“, рече тој.
Тој додаде дека 35 држави се очекува да го признаат Косово за држава по одлуката на судот.
Српскиот министер за надворешни работи, Вук Јеремиќ, изрази уверување дека мислењето на МСП ќе послужи како предупредување до Приштина дека не може да го менува меѓународното право.
Ниту пак, рече тој, ќе стави крај на борбата за Косово.
„Србија ќе продолжи со својата дипломатска и мирољубива битка за заштита на својот територијален интегритет, како и со своите напори за наоѓање решение, засновано на компромис, за идниот статус на Косово.“ (Коха Диторе, Зери, Лајм, Б92 - 15/07/10;
РТК, Кохавижн - 14/07/10)
