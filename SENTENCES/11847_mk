15/07/2005
БУКУРЕШТ, Романија -- Комесарот на ЕУ за регионална политика, Данута Хебнер, во четвртокот (14-ти јули) го посети Букурешт, при што рече дека Европската комисија се надева оти властите нема да ги запостават реформите за ЕУ во мешаницата пред предвремените избори. 
Таа рече дека добила уверување дека властите се подготвени да ги забрзаат реформите за да наесен извештајот на ЕУ за земјата не покаже никакви големи доцнења.
Во другите вести од четвртокот, министерот за надворешни работи, Михаи Разван Унгуреану, рече дека Романија ќе побара помош од ЕУ, НАТО и ОН за областите погодени од поплавите оваа недела во кои починаа најмалку седум лица. 
Поплавите беа предизвикани од неколкудневните поројни дождови. 
Во некои области поплавите достигнуваат длабочина и до 9 метри. 
Илјадници луѓе се принудени да се евакуираат од своите домови. 
Фармите и стоката се десеткувани. 
(Девет часот, СНН - 15/07/05; Ромпрес, ББС - 14/07/05)
