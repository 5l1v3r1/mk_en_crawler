22/10/2010
БЕЛГРАД, Србија -- Договор со кој се воспоставува мултиетничка локална власт во јужната српска општина Бујановац, беше потпишан во четвртокот (21-ви октомври). 
Претходно локалната администрација се состоеше само од Албанци, кои сочинуваат повеќе од половина од населението во општината. 
Но, според договорот, претставниците на српските партии ќе добијат неколку позиции. 
Димитриос Кипреос, директор на мисијата на ОБСЕ во Србија, присуствуваше на церемонијата на пристапување и рече: „Многу е важно тоа што водачите на етничките Албанци во Бујановац одлучија да формираат коалиција со своите српски граѓани и да управуваат заедно со овој важен град. 
Се надевам дека оваа одлука, која покажува дека конструктивната соработка е сепак можна, ќе го добие заслужениот одек“. 
(Tанјуг, Бета, Радио Слободна Европа - 21/10/10)
