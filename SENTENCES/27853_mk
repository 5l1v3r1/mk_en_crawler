25/06/2010
БУКУРЕШТ, Романија -- Уставниот суд во петокот (25-ти јуни) донесе пресуда дека одлуката на владата за кратење на пензиите за 15 отсто од средината на годинава е неуставна, како и одлуката за прекин со практиката на нудење повисоки пензии за одредени професии, како што се полициските и судските позиции. 
Сепак, судот дозволи 25 отсто кратење на платите на државните службеници. 
Опозициските Социјалдемократи (ПСД) ги оспорија мерките за кратење на трошоците во судот откако владата успеа да издејствува нивно усвојување во парламентот. 
Одлуката од петокот значи дека владините мерки на штедење мора да се вратат во парламентот на ревизија. 
Ова може да доведе до одложување на исплатата на следната транша од романскиот договор со ММФ. 
Вицепремиерот Марко Бела рече дека владата мора да ја испочитува одлуката и ќе разгледа и други опции за смалување на буџетскиот дефицит, како што е зголемување на даноците. 
ПСД веднаш објави дека и нив ќе ги оспори на суд. 
(Ројтерс, АФП, АП, ДПА, Медиафакс, Агерпрес - 25/06/10)
