14/06/2006

Триесет и два тима од училишта во Софијa се натпреваруваат на „Детскиот светски куп“ посветен на Светското првенство 2006 во Германија. 
Настанот, што трае од 9-ти до 18-ти јуни е во организација на општина Софија и Германската амбасада. 
Секој од 32-та тима претставува по еден тим од оние што сега играат во финалето на Светскиот куп.
***
Mакедонската национална опера и балет настапи за првпат на албанската сцена, претставувајќи се со операта „Мадам Батерфлај“ од Џакомо Пучини на 8-ми јуни во Тирана. 
Диригент беше Јапонецот Тошио Јанагисава. 
Настанот беше поздравен како голем чекор кон зголемувањето на соработката помеѓу културните институции во двете земји.
***
Над 60 писатели од 26 земји учествуваат на осмата Светска средба на писатели, која се одржува во Националната палата на културата во Софија во периодот од 12-ти до 16-ти јуни. 
Помеѓу учесниците се американскиот поет Вилијам Мередит и неговиот руски колега, Јевгени Јевтушенко. 
Форумот беше организиран од страна на бугарското Здружение на писатели и фоднациите Орфеј и Славјани, а покровител беше бугарскиот претседател Георги Парванов.
***
Седумнаесеттиот Светски фестивал на анимираниот филм, Анимафест, се одржува во Загреб од 11-ти до 17-ти јуни. 
Оваа година наградата на фестивалот на животно дело му беше доделена на легендата во уметноста на цртаните филмови, Русинот Фјодор Киртук. 
Американската награда за 2006 година за особени заслуги во теоријата на анимирањето отиде во рацете на американскиот карикатурист и писател Џон Кенмејкар.
***
Tурскиот музичар Омер Фарук Текбилек на 7-ми јуни ја започна својата турнеја низ Шпанија со настапот на шестиот Мадридски фестивал. 
Тој се очекува да продолжи со концерти во Фероз, Барселона, Сарагоса, Валенсија, Кадиз и Гранада во следните недели. 
Педесетипетгодишниот мултиинструменталист освои голем број турски и странски музички награди за својот уникатен микс од ударни инструменти со традиционални анадолски инструменти, како што се неј, сурна, баклама и оуд.
***
На 9-ти јуни во Скопје се одржа дванесеттото издание на литературниот настан „Празникот на липите“. 
Организиран од Друштвото на писателите на Македонија и општината Скопје, настанот привлече околу 30 поети од земјата. 
Домашната награда за поезија му беше доделена на Јован Стрезовски, додека меѓународната отиде во рацете на словенечкиот поет Алеш Стегер.
***
На 10-ти јуни во Модерната галерија во Будва беше прикажана ретроспективна изложба на дела на црногорскиот уметник Аљо Смаилагиќ. 
Изложбата беше по повод 50-тата годишнина од креативната кариера на Смаилагиќ. 
Тој имал преку 24 самостојни изложби и над 250 колективни изложби во Црна Гора, поранешна Југославија и во странство.
***
Дваесетидеветтата уметничка колонија „УСЛУС-Врановац“ се одржа од 11-ти до 13-ти јуни во Врњачка Бања, Србијa. 
Оваа година програмата вклучуваше работилница на српски наивни уметници аматери -- прва од ваков вид во земјата.
(Разни извори – 07/06/06 – 14/06/06)
