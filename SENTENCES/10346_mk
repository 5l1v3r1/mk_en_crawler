24/10/2004
КАЛАФАТ, Романија -- Министрите за надворешни работи на Бугарија, Романија и Србија и Црна Гора -- Соломон Паси, Мирчеа Џоана и Вук Драшковиќ -- потпишаа трилатерален договор за соработка и соодветен акционен план за време на нивниот состанок во романскиот град Калафат во саботата (23-ти октомври). 
Во рамките на состанокот гувернерите на трите региони што учествуваат во Дунавската иницијатива за еврорегиониот на 21-виот век -- Калафат, Видин во Бугарија и Зајачар во Србија -- исто така остварија разговори.
Во другите вести, Хрватска стана членка на Процесот за соработка во Југоисточна Европа (СЕЕЦП) по потпишувањето на Повелбата на СЕЕЦП за време на состанокот на министрите за надворешни работи на СЕЕЦП во петокот во Букурешт. 
Хрватскиот премиер Иво Санадер, кој присуствуваше на церемонијата на потпишување рече дека членството ја потврдува посветеноста на Хрватска на стабилноста и благосостојбата на регионот. 
(БНР, Танјуг - 23/10/04; ХИНА, Девет часа - 22/10/04)
