14/07/2009
ЗАГРЕБ, Хрватскa -- Македонскиот претседател Ѓорге Иванов рече дека Скопје ќе одговори на последните предлози на посредникот на ОН, Метју Нимиц, во врска со спорот околу името со Грција, до крајот на август. 
По состанокот во Хрватска со својот колега, Стипе Месиќ, во понеделникот (13-ти јули), Иванов ја поздрави подготвеноста на Атина за решавање на спорот во согласност со меѓународното право. 
Иванов, исто така, ја пофали позицијата на Шведска дека билатералните прашања не треба да го попречуваат проширувањето на ЕУ. 
Шведска го презеде ротирачкото претседавање со ЕУ претходно овој месец. 
Месиќ, од своја страна, ја потврди поддршката на својата земја за кандидатурите на Македонија за влез во ЕУ и НАТО.
Исто така во понеделникот, амбасадорот на ЕУ во Македонија, Ерван Фуере, се состана за првпат со новоназначениот вицепремиер за европска интеграција, Васко Наумовски. 
Фуере истакна дека Македонија треба да се фокусира на спроведувањето на реформите потребни за членството во ЕУ, особено реформите во полицијата и судството. 
(A1, Макфакс, МИА, Сител - 13/07/09)
