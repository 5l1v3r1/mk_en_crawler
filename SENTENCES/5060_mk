15/10/2009
Од Беса Беќири за Southeast European Times во Приштина -- 15/10/09
Косово ја има една од најмладите популации во Европа, и рекоден број деца се запишаа во училиштата и универзитетите оваа учебна година.
Според последните бројки објавени во косовските медиуми, скоро половина милион млади луѓе се запишале на училиште -- 36.000 за првпат.
Вкупно 20 нови училишта беа отворени низ цело Косово оваа година, а се градат уште 22 други.
„Новата учебна година почна со нови училишни згради, со модерни згради како оваа, завршени згради, или незавршени, низ цело Косово, со цел да продолжи нашето исклучително важно инвестирање ...
во иднината на нашите деца“, рече премиерот Хашим Тачи на церемонијата на отворање училиште во Сува Река.
Тој додаде дека инвестицијата во образованието е инвестирање во реалниот економски развој и создавањето нови работни места.
Последователно на тоа, владата им понуди на учениците од 1-во до 9-то одделение, бесплатни 320.000 учебници и друг прибор.
Тачи, исто така, вети дека неговата влада ќе ги зголеми платите на наставниците и професорите, бидејќи образованието е приоритет за неговата влада.
Според весникот Eкспрес, повеќе од 10.000 студенти од прва година ги започнале студиите на Приштинскиот универзитет.
И покрај приговорите, универзитетот очекува 3.000 студенти повеќе од планираното.
Министерот за образование Енвер Хоџај ја бранеше одлуката да се дозволат дополнителни запишувања, тврдејќи дека бројот на студентите не мора да се врзува со квалитетот на образованието, што е предмет на загриженост за многу професори.
<i>Експрес</i> исто така објави дека Хоџај ќе го зголеми двојно, па дури и тројно, бројот на студентите во областите како што се филозофија и образование.
Со цел да се олеснат работите за институциите, Министерството за образование потпиша договори минатата година со неколку општини во Косово, нудејќи им на училиштата финансиска автономија.
Реформите ќе бидат финансирани од владата, Институционалниот развој на образованието и Светската банка.
Според овие договори, училиштата во Приштина, Призрен, Пеќ, Ѓаково, Феризај, Митровица, Теранда, Клине и Штиме ќе можат слободно да носат одлуки за трошењето на државните пари, како и за управувањето со буџетот и субвенциите.
„Со ова, нашите училишта ќе се променат по својата содржина, форма и училишната управа.
Училиштата со нова наставна програма ќе бидат интегрирани, што ќе обезбеди уште подобри услови за студентите и за наставниците“, рече
