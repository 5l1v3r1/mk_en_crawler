13/05/2009
САРАЕВО, Босна и Херцеговина (БиХ) -- Премиерот на Република Српска (РС) Милорад Додик во вторникот (12-ти мај) рече дека нема информации за евентуална истрага против него за наводна злоупотреба на пари од буџетот. 
Тој додаде дека не го признава обвинителството на БиХ и судот како легитимни институции. 
Според локалните медиуми, државниот обвинител Хари Фурлан го испитува Додик и уште 15 други лица во врска со измамата од околу 7,6 милиони евра, во врска со изградбата на административен центар и автопатот Босанска Градишка-Бања Лука.
Во други вести, високиот претставник Валентин Инцко на заедничка седница на парламентот на БиХ во вторникот рече дека владата може да стори повеќе отколку само да преживува и опстојува. 
Тој истакна дека парламентот минатата година донесе едвај 16 нови закони, од кои само седум беа закони за Европското партнерство. 
(Taнјуг, Б92, РТРС, Фонет, БТА, ОХР, БХРТ, Дневни аваз - 12/05/09)
