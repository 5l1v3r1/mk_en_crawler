28/12/2010
БАЊА ЛУКА, Босна и Херцеговина (БиХ) -- Момир Малиќ од Сојузот на независни социјалдемократи беше избран во понеделникот (27-ми декември) за претседател на парламентарниот Совет на народите на Република Српска (РС). 
Негови делегати ќе бидат Хрватот Зоран Липовац и Мирослав Микеш, кој ги претставува другите етнички групи. 
Бошњачките претставници ја напуштија конститутивната седница бидејќи нивниот кандидат за претседател Мирсад Ѓапо, не ги доби потребните гласови за избор. 
Малиќ вели дека Бошњаците можеле да предложат друг претставник, но одбиле да го сторат тоа. 
Со оглед на тоа што третиот заменик-претседател треба да биде Бошњак, делегатите одлучија Мујо Хаџиомеровиќ, претседател на клубот на бошњачките делегати, да ги врши должностите додека Бошњаците не предложат свој претставник за функцијата. 
Хаџиомеровиќ, пак, вели дека нема да имаат свој претставник, и наместо тоа ќе го оспорат прашањето пред Уставниот суд на РС. 
(РТРС, Фена, Радио Слободна Европа - 27/12/10)
