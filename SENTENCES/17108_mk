02/10/2006
САРАЕВО, Босна и Херцеговина (БиХ) -- Премиерот Аднан Терзиќ во неделата (1-ви октомври) предвиде дека престојниот извештај на Европската комисија (ЕК) за БиХ ќе даде негативна оценка на подготвеноста на земјата за потпишување на Спогодбата за стабилизација и асоцијација со ЕУ. 
„Информацијата што ја добивме укажува дека ЕК нема да препорача потпишување на спогодбата, првенствено поради блокадата во полициските реформи“, изјави тој на прес-конференцијата во Сараево. 
Делегацијата на владата на БиХ го посети Брисел минатата недела.
Во меѓувреме, амбасадорот на ЕК во БиХ на заминување, Мајкл Хемфрис, во неделата рече дека уставните измени за кои се сложија најголемите партии мора да се усвојат веднаш по завршувањето на тековниот изборен процес. 
Тој, исто така, како приоритет го наведе и реструктуирањето на полицискиот сектор. 
(Независне новинe - 02/10/06; РТРС - 01/10/06)
