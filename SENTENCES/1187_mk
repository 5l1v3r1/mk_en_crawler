10/09/2008
Првиот меѓународен балетски натпревар во Tурција беше отворен во концертната сала „Кемал Ресит Реј“ во Истанбул во понеделникот (8-ми септември. 
Танчери од Турција, Соединетите Држави, Казахстан, Бугаријa, Јужна Кореја, Швајцарија, Русија, Молдавија, Полска, Србијa и Италија учествуваат на натпреварот. 
Церемонијата на доделување награди и гала концертот се закажани за в сабота.
***
Петтото издание на Филмскиот фестивал на краткометражен филм посветен на Единаесетти септември беше отворено во понеделникот (8-ми септември) во Приштинa. 
Вкупно 25 филма од балканскиот регион ќе се натпреваруваат за шест награди.
***
Кипарската пливачка Каролина Пелендриту освои златен медал во категоријата грбно пливање за жени на 100 метри на Параолимпијадата во Пекинг. 
Пелендриту, која постави нов светски рекорд во втората елиминаторна трка со резултат 1:16:82, беше прва во финалињата со време 1:17:58.
***
Романскиот композитор и изведувач Разван Кривач ја освои наградата Златен елен на Меѓународниот фестивал на поп-музика Златен елен, кој се одржа во Брашов, Романија, од 3-ти септември до понеделникот (8-ми септември). 
Кривач победи на натпреварот со песната „Премногу љубов ќе те убие“. 
Настапија вкупно 30 натпреварувачи од 21 земја.
***
Aлбанскиот уметник Саимир Страти влезе во Гинисовата книга на светски рекорди со правењето на голем мозаик од тапи од шишиња. 
Страти, кој претходно двапати е впишан во книгата, искористи повеќе од 200.000 тапи во мозаикот на млад човек кој свири на гитара, која е широка вкупно 12,94 метри и висока 7,1 метар.
***
Бугарскиот тенисер и шампион на Вимблдон за момчиња, Георги Димитров, победи на финалето за јуниори од американското Отворено првенство во неделата (7-ми септември). 
Димитров го порази Девин Бритон од Соединетите Држави со 6:4 и 6:3. 
Димитров објави дека тоа е негов последен натпревар за јуниори, бидејќи планира да влезе во професионалниот тенис.
***
Триесет и второто издание на културниот фестивал Аесхилија беше отворен минатата недела и ќе трае до 12-ти октомври во централниот грчки град Елефсина. 
Фестивалската програма вклучува широк опсег настани како што се изложби, античка драма и ренесански театарски претстави, еколошки документарци, музика во живо и конференција за античката грчка драма.
(Разни извори 03/09/08-10/09/08)
