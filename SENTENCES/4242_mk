15/08/2008
Амел Мекиќ од Босна и Херцеговина го победи својот американски противник, Адлер Волмар, во натпреварот во џудо до 100 килограми, во четвртокот (14-ти август). 
Во следниот круг Мекиќ изгуби од Ашкат Житкејев од Казахстан.
***
Бугарскиот машки одбојкарски тим беше во водство на почетокот од натпреварот со САД во четвртокот (14-ти август), но тимот на САД возврати и на крај победи со 3:1 (27-29, 25-21, 25-14 и 26-24). 
Стенли Клејтон постигна 21 поен, додека Матев Казијски од Бугарија постигна 18.
***
Хрватскиот машки кошаркарски тим се покажа дека не е достоен противник на Аргентина. 
Шампионите во одбрана на титулата постигнаа рано двоцифрено водство претходно и на крајот победија со 77:53. 
Андрес Марчело Ноциони постигна 18 поени, додека хрватските главни поентери Марко Томас и Марко Баниќ успеаја да постигнат само по 9. 
Во меѓувреме, хрватскиот машки ракометен тим изгуби од Франција со 23:19. 
Петар Метличиќ беше исфрлен со црвен картон по три суспензии за време на нерамномерното прво полувреме. 
Мирза Џомба имаше највеќе погодоци од хрватската страна, со пет гола, од кои четири од пенали. 
Во пинг-понг Хрватска загуби од Австрија со 3:1 во плејофот за бронза.
***
Грција, која ги победи САД на светското првенство во кошарка за мажи 2008, не успеа да го повтори тој триумф во четвртокот. 
Таа претрпе голем пораз од тимот на САД со 92:69. 
Коби Брајан и Крис Бош беа главните поентери, со по 18 коша. 
На грчката страна, Теодорос Папалукас постигна 15 поени, а Василеос Спанулис 14. 
Во едрење, тимот на Јорданис Пасчалидис и Константинос Тригонис беше втор во првата трка од класата Торнадо.
***
Романската гимнастичарска Стелиана Нистор во индивидуален олраунд за жени се пласираше на петтото место по натпреварувачите од САД, Кина и Русија. 
Нејзината највисока оценка (15.975) беше за разбој. 
Во женски пинг-понг, романскиот тим не успеа да ги победи САД за бронза.
***
Шампионот во Светскиот куп Италија ја победи Србијa во женска одбојка со 3:0 (25-23, 25-20 и 25-19). 
Водачка на италијанската страна беше Таисмари Агуеро со 19 поени. 
Србинката Јована Бракочевиќ имаше 12. 
Во четвртокот српскиот машки одбојарски тим загуби од Полска со 3:1 (31-29, 22-25, 25-22, 25-21). 
Најмногу голови постигна Србинот Иван Миљковиќ, со 24 поени.
(Разни извори – 15/08/08)
