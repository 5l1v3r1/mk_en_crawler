21/02/2007
Режисерката родена во Бугарија која сега живее во Лондон ја освои наградата Прис-УИП Берлин за најдобар краткометражен филм на 57-миот Берлински филмски фестивал, кој заврши на 18-ти февруари.
Ралица Петрова ја освои наградата за нејзиниот филм „Гнило јаболко“.
Исто така во категоријата на кусометражен филм турскиот режисер Несими Јетик ја освои наградата за кусометражен филм ДААД за неговата „Анем Синема Огренијор“.
Во одделот „Панорама“, наградата на жирито Федерасион интернасионал де ла прес синематографик (ФИПРЕСКИ) на жирото, беше доделена на друг турски филм, „Таква -- Човечкиот страв од Господ“ на Озер Кизилтан.
Чешкиот филм, пак, „Му служев на кралот на Англија“, со младиот бугарски актер Иван Барнев, ја освои наградата на жирито ФИПРЕСКИ во програмата „Натпревар“.
Изложбата на дела на младиот босански уметник Ренато Ракиќ, беше отворена во културниот центар „Бански двор“ во Бања Лука, Босна и Херцеговина, минатата недела.
Истата претставува циклус слики на Ракиќ, насловен како „Капут“.
Хрватскиот тенисер Иво Карловиќ загуби на натпреварот против Британецот Енди Мури на финалето од АТП турнирот во Сан Хозе, на 19-ти февруари.
Ова беше второ АТП финале за Карловиќ, кој ќе наполни 28 години подоцна овој месец.
Maркос Багдатис од Кипар го освои второто место на Марсеј Опен АТП тениското финале, што се одржа на 18-ти февруари во Франција.
Багдатис загуби од Французинот Жил Симон, со 6:4, 7:6.
Претходно овој месец Багдатис победи на Загреб опен.
Карневали се одржаа во неколку грчки градови, вклучувајќи ја и Атина, Солун, Ксанти и Патрас, изминатиот викенд, привлекувајќи илјадници луѓе.
Настаните вклучуваат улични паради, танцови претстави и оживување на стари обичаи.
Maкедонското Здружение за развој на медиумите на турски јазик им ги додели традиционалните награди „Кутлук Вели“ на 12 претставници на заедницата на етничките Турци во земјата, за нивниот придонес во текот на 2006 година.
Помеѓу другите, судијата за борење, Несрет Лиман, беше награден во категоријата Спорт, Мустафа Јашар во категоријата Уметност и специјалистот за музичка педагогија Аида Ислам во категоријата Наука.
Актерот Мушереф Лозана ја освои наградата за животно дело.
Изложба на српска домашна уметност, беше отворена во Европската комисија во Брисел.
Истата вклучува преку 70 дела на 40 српски уметници.
Изложбата ја организираше галеријата „Бабка“ со седиште во Ковачевица, со поддршка на српската влада.
Уметничка изложба насловена како „Лоша девојка:
Сексуалноста во западната уметност“ на српската уметничка Ана Недељковиќ, беше отворена во галеријата на Белградскиот младински центар на 20-ти февруари.
Авторката вели дека нејзината работа се базира на книгата „Сексуалноста во западната уметност“ на Едвард Луси-Смит.
Изложбата ќе трае до 4-ти март.
Разни извори – 14/02/07-21/02/07
