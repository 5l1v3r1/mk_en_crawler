24/06/2005
ПОДГОРИЦА, Србија и Црна Гора -- Црногорскиот Парламент во четвртокот (23-ти јуни), по тридневна дебата, ги усвои амандманите на уставната повелба на Србија и Црна Гора.
Со измените, за кои беше постигната согласност од страна на црногорските и српските официјални претставници, се продолжуваат мандатите на сојузните делегати до следните избори.
Според изменетата повелба, изборите треба да се одржат одделно во секоја република, истовремено со нивните парламентарни избори.
Измените го опфаќаат и прашањето на потенцијалниот референдум за независност на Црна Гора, предвидувајќи дека истиот треба да се организира во согласност со меѓународните демократски стандарди и во соработката со ЕУ.
Со оглед на тоа што српскиот Парламент веќе ги усвои амандманите, истите понатаму се доставуваат до сојузниот Парламент за одобрување.
(Побједа - 24/06/05;
РТС, Бета, Б92, Taнјуг - 23/06/05)
