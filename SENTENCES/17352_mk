25/04/2007
МОСКВА, Русија -- Москва е можно да стави вето на планот за идниот статус на Косово, што го подготви претставникот на ОН, Марти Ахтисари, посочи во вторникот (24-ти април) висок руски дипломат. 
Заменик-министерот за надворешни работи, Владимир Титов, вели дека неговата земја нема да поддржи одлука што не е прифатлива како за Србите, така и за етничките Албанци. 
„Заканата од ставање вето мора да ги стимулира страните да најдат взаемно прифатливи компромиси.“
Косовскиот премиер Агим Чеку веднаш побара разјаснување од Москва. 
Да се каже „не“ на планот на Ахтисари значи да се отфрли мислењето на меѓународната заедница, рече тој.
Во другите вести, шпански војник во КФОР загина, а друг беше повреден кога нивното оклопно возило се преврте во вторникот. 
Тие патролирале во долината Осојане во северозападно Косово. 
(Политика, РТС - 25/04/07; AП, ББС, Ројтерс, АФП, УПИ, Бета, Танјуг, Интерфакс, Косова лајв, Топ-ченал, Телеграф - 24/04/07)
