06/04/2005
ПОДГОРИЦА, Србија и Црна Гора -- За време на посетата на Подгорица во вторникот (5-ти април) бугарскиот претседател Георги Парванов уште еднаш изјави дека откако неговата земја ќе ја потпише Спогодбата за пристапување со ЕУ и стане членка на ЕУ, ќе лобира за забрзана интеграција на преостанатите земји во регионот.
Изјавата на Парванов уследи по разговорите со неговиот колега од Србија и Црна Гора, Светозар Маровиќ, како и црногорскиот колега, Филип Вујановиќ.
В среда тројцата претседатели ќе присуствуваат на церемонијата во Пријепоље, по повод годишнината од автобуската несреќа на реката Лим во Црна Гора, во која загинаа 12 бугарски деца.
Локалните селани кои учествуваа во спасувањето беа наградени.
(24 Часа - 06/04/05;
Бета, Танјуг, бТВ - 05/04/05)
