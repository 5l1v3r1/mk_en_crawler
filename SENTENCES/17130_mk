02/04/2006
БРИСЕЛ, Белгија -- ЕУ им даде на српските власти повеќе време за апсење и предавање на Ратко Младиќ на Трибуналот на ОН, продолжувајќи го крајниот рок од среда (5-ти април) до крајот на овој месец. 
На прес-конференцијата во петокот, по состанокот со главната обвинителка на ОН, Карла дел Понте, во Брисел, комесарот за проширување на ЕУ, Оли Рен, рече дека е постигнат напредок во соработката на Белград со Трибуналот. 
Тој, исто така, ја посочи „големата веројатност за конкретни резултати во следните недели“, велејќи дека српскиот премиер Воислав Коштуница му дал „цврсто уверување“ дека Младиќ ќе биде предаден.
Брисел се заканува дека ќе го прекине следниот круг разговори за Договорот за стабилизација и асоцијација со Србија и Црна Гора, кој треба да започне в среда, поради случајот на Младиќ. 
Одлуката од петокот значи дека разговорите ќе бидат спроведени според закажаното. 
(Бета - 02/04/06; Данас, РТС - 01/03/06; ББС, АФП, АП, АФП, Ројтерс - 31/03/06)
