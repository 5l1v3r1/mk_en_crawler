26/09/2010
САРАЕВО, Босна и Херцеговина (БиХ) -- Високиот претставник Валентин Инзко во саботата (25-ти септември) рече дека водачите на БиХ треба да излезат од „слепата улица“ во која влегоа и наместо тоа да й објаснат на ЕУ зошто нивната земја треба да влезе во нејзините редови.
Говорејќи на меѓународната конференција во Меѓугорје, Инзко рече дека веќе четири години ништо од програмата за интеграција на БиХ во ЕУ не е исполнето.
Тој рече дека водачите се тие што треба да одлучат дали сакаат да ги исполнат желбите на повеќе од 80 отсто од електоратот и да се вратат на патот кон интеграцијата во ЕУ со усвојување на потребните мерки.
Тој рече дека на општите и претседателските избори на 3-ти октомври, гласачите ќе добијат можност да го изразат своето мислење за ова прашање.
(Радио Слободна Европа, РТРС, Срна - 25/09/10)
