31/07/2009
САРАЕВОМ Босна и Херцеговина (БиХ) -- Железничкиот сообраќај во Федерацијата на Босна и Херцеговина (ФБиХ) беше запрен во четвртокот (30-ти јули), откако машиновозачите започнаа штрајк. 
Нивниот синдикат го организираше штрајкот, во знак на протест поради плановите за намалување на платите во секторот за 10 отсто. 
Возовите во сите главни градови -- Сараево, Зеница, Мостар, Тузла и Бихаќ, меѓу другите -- запреа во 7 часот изутрина. 
Возовите во другиот ентитет, Република Српска (РС), сообраќаа нормално.
Во другите вести од четвртокот, заменик високиот претставник Рафи Грегоријан ги критикуваше властите во ФБиХ заради тоа што дозволија поранешен муџахедински борец, кој се смета за опасност по националната безбедност, да избега од затвор. 
Карај Камел бин Али, познат и како Абу Хамза, не се вратил во затворот во Зеница во понеделникот, по еднонеделното отсуство што го добил. 
Грегоријан рече дека бегството фрла светлина на „сериозните систематски недостатоци во казнените системи во БиХ“, додавајќи дека има недостатоци во безбедноста на затворите во ФБиХ, како и во РС, веќе со години. 
Тој го обвини министерот за правда на ФБиХ, Феликс Видовиќ, за нерешавање на долготрајните проблеми во својот ентитет. 
Грегоријан, исто така, го критикуваше недостатокот на комуникација помеѓу судските институции и затворските власти. 
(БХРТ, Независне новине, Б92, ДПА, БТА, ОХР, Дневни аваз, Фена, РТРС, Срна - 30/07/09)
