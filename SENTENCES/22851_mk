06/04/2008
TИРАНА, Албанија -- Илјадници луѓе се собраа во петокот (4-ти април) во Тирана, барајќи оставка од премиерот Сали Бериша, обвинувајќи го за криење на фактите во врска со серијата експлозии во складиштето на армијата во селото Гердец на 15-ти март, во која загинаа 26 лица, а најмалку 300 беа повредени. 
Митингот беше организиран од опозициската Социјалистичка партија (СП) и беше поддржан од другите опозициски водачи.
Во другите вести, инспекторите во петокот наредија замрзнување на 33 албански банковни сметки на сопственикот на Албадемил, Михаил Делијорѓит, кој беше упасен во врска со трагедијата. 
Албанските медиуми неодамна објавија дека повеќето сметки на Делијорѓит се во грчки банки. 
Американските власти, во меѓувреме, ги блокираа операциите на претпријатието кое, наводно, купувало неколку децении старо оружје од Албанија и потоа го продавало на авганистанската армија. 
Тие поднесоа обвинение против сопственикот на претпријатието АЕЈ, Ефрим Дивероли. 
(Балканинсајт, Макфакс - 05/04/08)
