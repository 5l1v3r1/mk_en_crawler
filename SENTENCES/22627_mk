08/04/2008
САРАЕВО, Босна и Херцеговина (БиХ) -- Поранешниот полициски началник од босанските Срби, Винко Кондиќ, во понеделникот (7-ми април) се изјасни за невин по обвиненијата за геноцид и други воени злосторства пред судот на БиХ.
Обвинителите велат дека Кондиќ, началник на полицијата во градот Кључ, наредил апсење и мачење на најмалку 30 хрватски воени бегалци.
Тој, исто така, имал командна одговорност за апсењето на 1.161 Босанец во 1992 година, кои беа испратени во затворски камп, како и убиствата на 219 други Босанци во текот на таа година.
Неговиот случај е помеѓу оние предадени од страна на Трибуналот на ОН за воени злосторства на босанското судство.
(Независне новине, Дневни аваз - 08/04/08;
РТРС, НТВ Хајат, АП - 07/04/08)
