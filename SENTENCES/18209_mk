16/03/2007
ЊУЈОРК, САД -- Генералниот секретар на ОН, Бан Ки Мун, го доби финалниот предлог за решението на статусот на Косово, што го подготви претставникот на ОН Марти Ахтисари во четвртокот (15-ти март). 
Заменикот на Ахтисари, Алберт Рохан, му го предаде. 
Со планот се предвидува Косово да добие право да потпишува меѓународни договори, да бара членство во меѓународните организации и да преземе поголема одговорност за своето управување, со што би добило еден вид надгледувана независност. 
Србија го одби планот, додека водачите на косовските Албанци го поддржаа, во очекување на целосна независност. 
Советот за безбедност на ОН се очекува да започне дискусии во врска со предлогот на 26-ти март. 
(Taнјуг, Б92, Бета, Ројтерс -16/03/07)
