05/05/2006
БЕЛГРАД, Србија и Црна Гора -- Српскиот претседател Борис Тадиќ во четвртокот (4-ти мај) рече дека е фрлена дамка врз кредибилитетот на неговата земја поради неапсењето од страна на владата на Ратко Младиќ.
Одлуката на ЕУ за прекинување на разговорите за Спогодбата за стабилизација и асоцијација со Белград й нанесе удар на надежта на српскиот народ за подобра иднина, додаде Тадиќ, критикувајќи го неисполнувањето од страна на премиерот Воислав Коштуница на ветувањата кон меѓународната заедница.
Новата српска изолација, тврди Тадиќ, ќе ја поткопа и нејзината позиција во разговорите за идниот статус на Косово и ќе биде од корист за оние кои сакаат да ја поделат заедницата помеѓу Србија и Црна Гора.
Во другите вести, министерот за економија, Предраг Бубало, за новинарите изјави дека дознал оти полицијата влегла во трага на движењата на Младиќ во периодот помеѓу април 2002 и крајот на 2005 година.
Првично околу 50 луѓе му помагале на генералот на босанските Срби, но нивниот број на крајот се намалил на десет.
Целата мрежа, тврди Бубало, сега е разоткриена.
Судот во Белград потврди дека тројца луѓе се уапсени во четвртокот за помагање на Младиќ да ја избегне правдата.
(Данас, Политика - 05/05/06;
Ројтерс, АП, АФП, Б92, Бета, Танјуг, РТС - 04/05/06)
