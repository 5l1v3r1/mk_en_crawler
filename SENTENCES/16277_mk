14/09/2006
ТИРАНА, Албанијa -- Локалните медиуми во средата (13-ти септември) објавија дека во скандалот со локалниот приватен авиопревозник, „Албатрос ервејс“, се вмешани и претседателот и двете најголеми политички партии, владејачката Демократска партија (ДП) и главната опозициска Социјалистичка партија (СП).
Летовите на „Албатрос ервејс“, кој е во косопственост на внукот на претседателот Алфред Мојсиу, неодамна беа укинати на барање на Генералниот директорат за цивилна асоцијација на владата предводена од ДП.
Претходно оваа недела, ДП го обвини Мојсиу дека го користи своето влијание за да лобира во име на авиокомпанијата.
Мојсиу не даде официјална изјава, но СП во средата обвини дека ова прашање претставува обид за вршење притисок врз претседателот.
ДП сака тој да го смени главниот обвинител Теодори Солаку за наводни врски со организираниот криминал.
Мојсиу рече дека му треба врема да го разгледа прашањето.
(Aлбански вести, Газета сот - 14/09/06;
Газета шкиптаре, Панорама - 13/09/06)
