10/06/2009
БУКУРЕШТ, Романија -- Двете партии во романската владејачка коалиција, Демократско-либералната партија (ПДЛ) и Социјалдемократската партија (ПСД) се судрија во вторникот (9-ти јуни) во врска со правото за предлагање на идниот претставник во Европската комисија (ЕК) објавија медиумите. 
На состанокот на владејачката коалиција двете партии тврдеа дека победиле на изборите за Европскиот парламент во неделата. 
Разликата беше минимална: ПСД доби 31 отсто од гласовите, во споредба со 30 отсто за ПДЛ.
Подоцна, претседателот Трајан Басеску ги повика двете партии да го остават настрана спорот, „за добро на државата“. 
Тој предупреди дека јавната дебата околу ова прашање може да ги поткопа напорите на Романија за составување здраво портфолио за ЕК. 
(Meдиафакс, Хотњус, Евениментул Зилеи, Зиаре - 09/06/09)
