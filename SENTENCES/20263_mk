14/01/2008
ТЕХЕРАН, Иран -- Владата во саботата (12-ти јануари) ја извести Турција дека нема да може да продолжи со дотурот на природен гас поради домашни проблеми. 
Техеран го прекина извозот на гас за својот сосед пред повеќе од една недела поради недостатокот дома и проблемите со увозот од Туркменистан. 
Портпаролот на иранското претпријатие за природен гас за новинарите изјави дека претседателот Махмуд Ахмадинеџад наредил сите расположиви ресурси да бидат насочени за задоволување на локалните потреби, особено поради студеното време. 
Турскиот премиер Реџеп Тајип Ердоган претходно рече дека добил уверување оти дотурот ќе продолжи оваа недела. 
(AФП, Ројтерс - 12/01/08)
