30/03/2011
БЕЛГРАД, Србија -- Комесарот за проширување, Штефан Филе, во вторникот (29-ти март) рече дека Србија треба да ги забрза реформите во врска со нејзиниот процес на интеграција во ЕУ. 
По разговорите со вицепремиерот Божидар Ѓелиќ во Белград, Филе потврди дека соработката со Хашкиот трибунал е од суштинска важност и дека Белград треба да ги уапси преостанатите бегалци обвинети за воени злосторства. 
Филе истакна дека наместо да се шпекулира во врска со добивањето кандидатски статус во ЕУ до крајот на годината, властите треба да се фокусираат на реформиот процес. 
Ѓелиќ рече дека Србија ќе ги исполни сите задачи од својот акциски план за членство во ЕУ.
Во меѓувреме, Европската комисија (ЕК) проследи 629 дополнителни прашања во врска со одговорите на Белград на оригиналниот прашалник на ЕК, објави канцеларијата за интеграција на ЕУ во вторникот. 
(Taнјуг, РТС, Политика, Б92, Бета - 29/03/11)
