06/06/2007
Aлбанијa го победи Луксембург со 2:0 на квалификациите за Групата Г од Европскиот шампионат 2008 во саботата (2-ри јуни) во Тирана.
Во другите натпревари од групата Г, Бугаријa ја порази Белорусија во Минск и Романијa ја победи Словенија со 2:1 во Цеље.
Хрватска, Србија и Босна и Херцеговинa победија на квалификациите во друга група.
Бугарската спринтерка Ивет Лалова, која ја нарекуваат „најбрза белка на планетата“ се врати победнички минатата недела, по скоро двонеделен прекин.
Лалова го одбележа своето враќање со победа во категоријата за жени на 100 метри во Меморијалниот центар „Артур Такац“, што се одржа во Белград на 29-ти мај.
Цветното шоу „Флораарт“ се одржа во Загреб до неделата (3-ти јуни).
Учествуваа преку 150 учесници од 24 земји.
Тринаесеттата Меѓународна конференција за античка драма ќе се одржи во Делфи, Грција, од 6-ти до 15-ти јули.
Програмата ќе вклучува дискусии на тркалезна маса, драмски претстави, изложби и литературни читања.
Шестото издание на Трансилванскиот меѓународен филмски фестивал се одржа во романските градови Клуј-Напоча и Сибиу до 10-ти јуни.
Настанит беше отворен со филот на романскиот режисер Кристијан Мунгиу „4 месеци, 3 недели и 2 дена“, кој ја освои главната награда на Канскиот филмски фестивал минатиот месец.
Tриесетипеттиот Меѓународен музички фестивал во Истанбул започна во саботата (2-ри јуни) во музејот „Хагија Еирене“.
На отворањето двајца познати турски инструменталисти, виолинскиот виртуоз Ајла Ердуран и пијанистот Идил Бирет, добија специјални награди.
Фестивалот ќе трае до 30-ти јуни.
Семинарот спонзориран од УНИЦЕФ за заштита на правата на децата во телевизиските извештаи и новинските натписи, се одржа во Охрид, Maкедонијa изминатиот викенд.
Обраќајќи се на конференцијата Хонгвеј Гао, шеф на канцеларијата на УНИЦЕФ во Скопје, рече дека медиумите треба сторат повеќе за подигање на јавната свест за детските права и образовање на јавноста околу одредени теми, особено семејното насилство.
(Разни извори – 30/05/07-06/06/07)
