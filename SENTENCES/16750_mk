08/06/2006
СКОПЈЕ, Македонија -- Прашањето на статусот на Косово би требало да биде решено до крајот на оваа година, рече во средата (7-ми јуни) во Скопје шефот на УНМИК, Сорен Јесен-Петерсен, за време на состанокот со македонскиот премиер Владо Бучковски.
„На Косово му треба јасен статус“, рече Јесен-Петерсен, истакнувајќи ја важноста на ова прашање за регионалната стабилност.
Тој изрази загриженост поради тоа што косовските Срби не се подготвени активно да учествуваат во дијалогот за статусот на Косово, истовремено апелирајќи до албанското мнозинство да сфати дека решението мора да биде прифатливо и за српското малцинство.
Бучковски, од своја страна, ја изрази поддршката на неговата земја за напорите на меѓународната заедница во Косово.
(МИА, Макфакс, Танјуг - 07/06/06)
