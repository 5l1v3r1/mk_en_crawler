25/09/2006
Од Ерлис Селимај за Southeast European Times во Тирана -- 25/09/06
„Медоил“, лондонското претпријатие за потрага по нафта и гас, планира да бара нафта во Јонското и Јадранското Море.
Договорот потпишан овој месец од страна на албанскиот министер за економија, трговија и енергија, Генц Рули, и извршниот директор на „Медоил“, Џозеф Меккниф, предвидува три фази на испитување во текот на седум години, во вредност од 20,3 милиони евра.
„Медоил“ -- кој се фокусира, главно, на испитувања во Јужна Европа и Северна Африка -- има дозвола да работи во рамките на т.н. „Џони-5“ крајбрежје, околу 2.500 квадратни километри од морското дно покрај јужна Албанија, до северната граница со Грција.
Првичната обврска на „Медоил“ беше за 400 квадратни километри од сеизмичката работна програма 3-Д во првите две години, со минимални работни трошоци од 1,6 милиони евра.
Договорот ќе биде претставен за ратификација од страна на Советот на министри, кој директорите очекуваат да се одржи на крајот од октомври.
Главниот извршен директор, Дејвид Томас, коментирајќи во врска со договорот со албанската влада, рече:
„Среќни сме што ни беше доделена оваа крајбрежна дозвола со голем потенцијал, каде што се идентификуван три јагленоводородни движења во блокот, сите со успешни аналогии во Јадранскиот регион.“
„Одреден број индикации и можности се веќе одбележани со помош на постојните 2-Д сеизмички податоци“, додаде тој.
Британското претпријатие ќе го спроведе испитувањето во три фази во Јонското Море од полуостровот Карабурун до најјужниот град Саранда и во областа на Драч во Јадранското Море.
„Првата ќе трае најмалку две години, втората - три години и последната ќе трае уште две години.
Договорот, во случаите каде што ќе има откривање на нови извори, ќе биде за 20 години.
Министерството ги изврши своите истражувања на слободните области за испитување за нафта, бензин и гас во морето и на земјата и сега истите ги промовира пред меѓународните претпријатија“, објасни Рули.
Според експертите, рестартирањето на мисиите за испитување сигнализира добри изгледи за откривање на јагленоводороди.
Тие, исто така, велат дека оваа иницијатива ќе привлече повеќе странски претпријатија во Албанија.
„Медоил“ е основано за купување на висококвалитетен имот за испитување под поволни услови.
Истото е фокусирано на докажани провинции со јагленоводород во Средоземноморско-североамериканскиот регион.
Албанија произведува околу 350.000 тони нафта годишно.
Нафтената индустрија беше прва што привлече директни странски инвестиции во Албанија, по падот на комунистичкиот економски систем.
Во 1990-та и 1991-ва година, албанскиот Директорат за нафта и гас влезе во преговори со странски претпријатија за ископување и испитување на нафта на копно и покрај брегот.
