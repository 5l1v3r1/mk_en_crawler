26/05/2005
САНГАШАЛ, Азербејџан -- Турскиот претседател Ахмет Неждет Сезер присуствуваше на формалната церемонија во средата (25-ти мај) во близина на главниот град на Азербејџан Баку, со која беше одбележан почетокот на проектот на нафоводот Баку-Тбилиси-Чејхан. 
Реализацијата на проектот, инициран од страна на Турција во 1990-тите години и поддржан од САД, траеше три години. 
Трошоците се проценуваат на скоро 3 милијарди американски долари. 
Нафтоводот се очекува да пренесува 1 милијарда барели судова нафта од регионот на Каспиското Море до западните пазари. 
На церемонијата присуствуваа и претседателите на Азербејџан, на Грузија и на Казахстан.
Во другите вести од средата, курдските бунтовници фатија во заседа и убија четворица членови на турските безбедносни сили, во време кога се предупредува за зголемување на насилството во проблематичниот југоисток. 
Гувернерот на покраината, Халук Имга, рече дека двајца војници и двајца стражари -- припадници на државните вооружени безбедносни сили -- се убиени кога герилците на Курдистанската работничка партија го нападнале нивното возило. 
(НТВ, TurkishPress.com, Ројтерс - 25/05/05)
