29/03/2007
РИМ, Италија -- Македонскиот министер за надворешни работи, Антонио Милошоски, во средата (28-ми март) во Рим се состана со владини и парламентарни официјални претставници и рече дека тие го увериле оти Италија ги поддржува аспирациите на Македонија за пристап во ЕУ. 
Сепак, Милошоски истакна дека му било кажано оти Македонија мора да ги исполни зацртаните реформи за исполнување на критериумите за членство.
Во другите вести, американскиот заменик помошник секретар за одбрана, Даниел П. 
Фата, во средата го посети Скопје и разговараше со претседателот Бранко Црвенковски и со претставници на Министерството за одбрана. 
Фата ја потврдил потребата за интензивирање на клучните реформи во Македонија, со цел подобрување на шансите за добивање покана за членство во НАТО следната година. 
(A1 TВ, МИA - 28/03/07)
