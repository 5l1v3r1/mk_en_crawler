17/03/2009
ПРИШТИНА, Косово -- Полицијата во понеделникот (16-ти март) спречи група од осум членови на парламентот од Србија да влезе во Косово, наводно, поради тоа што групата не ги следела процедурите.
Пратениците се членови на српската парламентарна комисија за Косово.
Тие беа на пат да присуствуваат на седницата во селото Ранилуг, на која требаше да се разговара за самоуправните структури во косовските области каде што доминира српското население.
Настанот беше одложен.
Косовските власти велат дека информацијата ја информирала канцеларијата на УНМИК во Белград за нивната посета, но не го информирала косовското Министерство за надворешни работи за нивните планови.
Во меѓувреме, претставниците на малцинските и опозициските политички партии ја критикуваа владата во понеделникот за тоа што й дава привилегии на српската заедница, но не и на другите малцинства.
Во дебатата, претставниците на малцинствата ја обвинија владата дека не ги интегрира сите заедници во општеството, предуслов за интеграцијата во ЕУ.
(Зери, Коха Диторе, Експрес, Косова Сот, Лајм, Кохавижн, Телеграфи - 17/03/09;
Клан, Алсат, РТК - 16/03/09)
