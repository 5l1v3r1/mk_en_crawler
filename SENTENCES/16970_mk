04/05/2006
ХАГ, Холандија -- Апелационата комисија на Трибуналот на ОН за воени злосторства во средата (3-ти мај) одлучи да ги потврди казните за двајцата босански Хрвати осудени за измачување, тортура и протерување на муслиманите од областа на Мостар.
Младен Налетилиќ и Винко Мартиновиќ, двајцата поранешни команданти, беа осудени во 2003 година на 20, односно 18 години затвор за воените злосторства извршени во 1993 година.
Судиите признаа дека се направени одредени грешки во судењето, но заклучија дека казните се „во рамките на она што би го пресудило и која било друга судска комисија“.
Исто така во средата, тројца осомничени терористи - босанскиот државјанин Бајро Икановиќ, турскиот државјанин Цезур Абдулкадир и шведскиот државјанин Мирсад Бекташевиќ - се изјаснија за невини по обвиненијата за тешки кривични дела пред судот на БиХ.
Тие беа уапсени скоро пред шест месеци во сараевскиот кантон, и беа поврзани со наводен терористички заговор во Данска.
(Независне новине - 04/05/06;
Ројтерс, веб-страница на МКТЈ, Фена, ХИНА, ПБС БиХ - 03/05/06)
