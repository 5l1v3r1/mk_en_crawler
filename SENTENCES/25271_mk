27/01/2010
AНКАРА, Турција -- Премиерот Реџеп Тајип Ердоган во вторникот (26-ти јануари) рече дека писмото од неговиот грчки колега, Јоргос Папандреу, во кое се повикува на подобрување на врските меѓу нивните држави, претставува „позитивно и ветувачко решение на проблемите“.
Писмото на Папандреу беше одговор на она од Ердоган во октомври.
Папандреу го покани Ердоган на официјална посета, велејќи дека сака да воспостави „попродуктивни врски“ меѓу Анкара и Атина.
Тој, исто така, ја повика Турција да престане со оспорувањето на грчкиот суверенитет во Егејското Море, особено со нарушување на грчкиот воздушен простор.
Исто така во вторникот, Папандреу излезе пред Парламентарното собрание на Советот на Европа во Стразбур, велејќи им на членовите дека е дојдено време да се реши долготрајниот спор на Грција за името со Македонија.
Ако прашањето биде решено задоволително, рече тој, Атина ќе ги поддржи напорите на Скопје за пристапување во ЕУ и НАТО.
(Утрински весник, Дневник - 27/01/10;
Tанјуг, Б92, Ворлд булетин, новинска агенција Анадолу - 26/01/10)
