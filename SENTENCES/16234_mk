13/08/2006
ВАШИНГТОН, САД -- Економската ситуација во Македонија конечно почна да се подобрува, се вели во изјавата на одборот на ММФ од петокот (11-ти август), во која се искажани пофалби за макроекономската политика во изминативе неколку години. 
По една деценија бавен раст, растот на БДП достигна 4 отсто две години по ред, инфлацијата е под контрола, а дефицитот е намален, вели одборот. 
Сепак, одборот предупреди дека структурниот дефицит останува и дека се потребни повеќе странски директни инвестиции. 
Изјавата уследи по консултациите на ММФ за Членот IV со Македонија на крајот од јули. 
(веб-страница на ММФ - 11/08/06)
