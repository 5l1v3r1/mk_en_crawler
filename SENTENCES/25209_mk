28/01/2010
БРИСЕЛ, Белгија -- Известувачот на Европскиот парламент (ЕП) за Хрватска, Ханес Свобода, во средата (27-ми јануари) рече дека пристапувањето на Загреб во ЕУ во јануари 2012 година ќе биде тешко.
Свобода рече дека сценариото остава малку време за секоја членка на ЕУ да ја ратификува спогодбата за пристапување.
Поверојатен датум, според него, е средината на 2012 или почетокот на 2013 година.
Свобода, исто така, посочи дека преговорите за пристапување може да се одолговлечат до почетокот на 2011 година, наместо да завршат оваа година, како што Загреб се надева.
Свобода даде изјава за новинарите откако комитетот за надворешни работи на ЕУ ја одобри резолуцијата за напредокот на Хрватска кон ЕУ.
(ХИНА, Пословни, Јавно, Нова ТВ - 27/01/10)
