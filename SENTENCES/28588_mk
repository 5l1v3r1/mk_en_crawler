14/04/2010
БУКУРЕШТ, Романија -- Романија, Грузија и Азербејџан во вторникот (12-ти април) во Букурешт потпишаа официјален договор за обезбедување природен гас од Каспиското Море за Романија.
Според проектот, Романија ќе изгради најмалку два терминали за растечнет гас, со годишен капацитет од 7 милијарди кубни метри.
За да се осигури расположливоста, Азербејџан планира да ја прошири екстракцијата од 23,5 милијарди кубни метри на 28,5 милијарди во блиска иднина.
Физибилити студијата ќе ја одреди точната цена, но прелиминарните проценки се меѓу 2 и 4 милијарди евра.
Букурешт се надева дека проектот ќе може да се заврши пред да почне да функционира гасоводот на ЕУ за природен гас Набуко, посочувајќи дека на Романија можеби нема да й треба Набуко.
(Финансиарул, Евениментул Зилеи - 14/04/10;
Ксинхуа, Медиафакс - 13/04/10)
