18/11/2009
АТИНА, Грција -- Полицијата употреби солзавец и уапси преку 200 луѓе во судирите што избија во вторникот (17-ти ноември), за време на протестите по повод одбележувањето на студентскиот бунт во 1973 година против хунтата во Атина. 
Тројца полицајци беа повредени за време на протестите, кои привлекоа десетици илјадници луѓе кои се собраа во центарот на Атина извикувајќи слогани против капитализмот и НАТО и слогани на поддршка за емигрантите. 
Околу 6.500 полицајци беа распоредени за одржување на безбедноста за време на годишниот марш кон Американската амбасада, кој честопати е нарушуван со судири меѓу анархистите и полицијата. 
(AФП, Дојче Веле, Ксинхуа, ББС, Ројтерс - 17/11/09)
