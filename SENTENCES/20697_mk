08/02/2008
ЗАГРЕБ, Хрватска -- Владата во четвртокот (7-ми февруари) усвои нов акционен план за пристап во ЕУ, чија цел е забрзување на усвојувањето на легислативата потребна за членство во ЕУ. 
Вкупно 119 делови од легислативата ќе бидат усвоени до крајот на годинава за да се забрза курсот на разговорите за пристап, забавен неодамна поради контроверзната рибарска зона што ја воведе Загреб.
Исто така во четвртокот, хрватската телевизија ХРТ објави дека владата скоро ги финализирала подготовките за формирање нова државна агенција за борба против корупцијата на високо ниво и организираниот криминал. 
Според ХРТ, за формирањето на „Хрватската ФБИ“ се чека официјална владина одлука. 
(Вјесник, Вечерњи лист - 08/02/08; ХРТ, ХИНA - 07/02/08)
