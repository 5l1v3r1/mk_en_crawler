11/05/2008
AНКАРА, Турција -- Армијата започна нова воздушна офанзица против наводните бази на Курдистанската работничка партија (ПКК) во северен Ирак доцна во саботата (10-ти мај), објави во соопштението од неделата Генералштабот.
Операцијата беше спроведена во регионот Авасин-Басјан.
Новата офанзива беше преземена веднаш по судирите во петокот помеѓу армијата и членовите на ПКК, за време на кои загинаа шест војници, а други двајца беа повредени.
Деветнаесет терористи на ПКК загинаа во операцијата, која беше спроведена откако група членови на ПКК нападна полициска патрола.
Во меѓувреме, четири лица загинаа, а десетина други беа повредени во три одделни експлозии на нагазни мини во покраините Батман, Бингол и Сиирт.
Првата експлозија преврте минибус преполн со селани во градот Сасон во покраината Батман, при што четири лица загинаа, а други пет беа повредени.
Во втората експлозија беше повреден еден полицаец и еден селски чувар во покраината Сиирт.
Третата експлозија погоди армиско возило, повредувајќи тројца војници во Бингол.
Турските власти за инцидентите ги обвинија курдските екстремисти.
(РИА Новости - 11/05/08;
новинска агенција Анадолу, АФП, Ројтерс, АП, Заман, ДПА, Хуријет, АФП, ББС - 10/05/08;
новинска агенција Анадолу, Ксинхуа, Хуријет - 09/05/08)
