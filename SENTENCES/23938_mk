20/07/2009
AНКАРА, Турција -- Истанбулскиот кривичен суд во понеделникот (20-ти јули) го започна второто судење во рамките на контроверзната истрага за таинствената секуларистичка група Ергененон, објавија локалните медиуми. 
Вкупно 56 лица, меѓу кои и пензионираните генерали Мехмет Сенер Ерујгур и Хурсит Толон, истакнати новинари и бизнисмени, ќе бидат судени по обвиненијата за организирање и учество во наводен заговор за соборување на владата на Партијата на правдата и развојот. 
На други 86 наводни членови на Ергенекон веќе им се суди. 
Групата е обвинета за планирање бомбашки напади и атентати врз високи јавни фигури со цел поттикнување хаос и соборување на владата.
Во саботата, околу 5.000 луѓе одржаа протести во Истанбул, во знак на поддршка на истрагата за Ергенекон, објавија медиумите. 
За време на демонстрациите, организирани од коалиција на левичарски и исламистички граѓански организации, демонстрантите повикаа на слободно и фер судење на осомничените од Ергенекон без „странска интервенција“. 
(Ватан, Чумхуријет, Туркие, Јени Сафак - 20/07/09; Хуријет, АФП, Прес ТВ - 19/07/09)
