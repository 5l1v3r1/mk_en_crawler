06/03/2009
НИКОЗИЈА, Кипар -- Претседателот Деметрис Христофиас и водачот на кипарските Турци Мехмет Али Талат во четвртокот (5-ти март) се согласија да го остават настрана горливото прашање на сопственоста, откако не успеаја да постигнат договор. 
На нивниот состанок следната недела, тие ќе продолжат со прашањата поврзани со ЕУ, рече специјалниот претставник на ОН, Тај-Брук Зерхаун. 
„Проблемите на сопственоста ќе бидат разгледани во подоцнежна фаза“, рече Христофиас. 
Илјадници кипарски бегалци ги напуштија своите имоти во 1974 година, кога војниците го поделија островот на грчка и турска половина.
Во другите вести од четвртокот, Кипарската црква објави дека ќе поднесе тужба во Европскиот суд за човекови права поради уништувањето на 522 православни цркви во северниот турски дел на островот. 
Турција и понатаму ги свернави црквите претворајќи ги во „мртвачници, коњушници и ноќни клубови“, се вели во соопштението на црквата. 
Црквата, исто така, ја нагласува потребата за зачувување на кипарското верско и културно наследство, од кое голем дел, наводно, е уништен по турската инвазија во 1974 година. 
(КНА, Фајненшал мирор, Хуријет, СНН Турк, Нафтемборики, Ројтерс, АП, Ксинхуа, Јавно - 05/03/09)
