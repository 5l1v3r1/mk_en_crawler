14/11/2004
БАЊА ЛУКА, Босна и Херцеговина (БиХ) -- Претседателот на босанските Срби, Драган Чавиќ, во петокот (12-ти ноември) побара од осомничените за воени злосторства да се предадат, тврдејќи дека „ќе има сериозни последици за статусот на Република Српска (РС)“ ако тоа не биде направено.
Ова се однесуваше на престојниот извештај на главната обвинителка на ОН, Карла дел Понте, за Советот за безбедност на ОН.
Чавиќ ги повика властите да контактираат со роднините на сите осомничени во РС и да се договорат за нивно доброволно предавање.
Во другите вести, преживеаните од масакрот во Сребреница во петокот објавија дека ќе ја тужат РС на сума од 2 милијарди евра за душевната болка што ја претрпеле за време на војната.
Мунира Субашиќ, претседателката на Здружението на мајки од Сребреница, рече дека е отворен патот за покренување судски процес по официјалното признавање од страна на Владата на босанските Срби на трагедијата.
(Независне новине - 13/11/04;
ПБС БиХ - 12/11/04)
