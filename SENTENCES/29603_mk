28/04/2011
ПРИШТИНА, Косово -- Шефицата на косовската делегација во дијалогот со Србија, Едита Тахири, за првпат потврди дека проблемите во северно Косово може да бидат дел од овој процес. 
Нема да има поделба или специјален статус за северот, но дијалогот ќе го опфати предлогот на Марти Ахтисари, кој вклучува блокирање на влијанието на Белград за таа област, рече Тахири во средата (27-ми април), за време на посетата на Американскиот универзитет на Косово.
Во меѓувреме, весниците во Приштина го цитираа главниот преговарач на Србија, Борко Стефановиќ, дека е подготвен да разговара за секоја тема, но нема да прави компромис во врска со Косово. 
Тој вели дека Приштина континуирано ја повторува својата државност, што не е лесно. 
Стефановиќ рече дека ќе го штити уставот на Србија и ќе го смета Косово за интегрален дел од Србија. 
(Коха Диторе, Косова Сот, Зери, Експрес, Лајм - 28/04/11)
