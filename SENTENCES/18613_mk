08/12/2006
ПОДГОРИЦА, Црна Гора -- Стојанка Радовиќ, специјалната обвинителка за борба против организираниот криминал, во четвртокот (7-ми декември) покрена обвиненија против 18 лица за противдржавни и противуставни активсноти и терористички дејства. 
Повеќето обвинети беа уапсени во септември, непосредно пред општите избори во Црна Гора. 
Обвинителите велат дека групата планирала да испровицира немири и нестабилност на денот на изборите, во обид да се создаде регион во кој албанското малцинство ќе ужива специјален статус.
Во другите вести, делегација на американската Национална гарда во четвртокот ја започна официјалната посета на Црна Гора, предводена од генерал Х.Стивен Блум и командантот на Армиската национална гарда на Мејн, генерал-мајор Џон В. 
Либи. 
Началникот на црногорскиот Генералштаб, Драган Милосављевиќ, ги информираше властите за организациската структура на армијата и идните реформи. 
(Вијести - 08/12/06; МИНA - 07/12/06)
