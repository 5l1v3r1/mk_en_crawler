17/09/2004
АНКАРА, Турција -- Владата ќе ја пушти во употеба новата лира на 1-ви јануари, објави во четвртокот (16-ти септември) премиерот Реџеп Тајип Ердоган. 
Се очекува промотивната кампања да започне во рок од неколку дена. 
Сегашната турска лира предизвикува проблеми како резултат на инфлацијата: 25.000 лири сега чинат само еден американски цент. 
Се очекува новата лира да чини околу 0,65 американски долари. 
Старата, како и новата лира ќе се употребуваат сé до 31-ви декември 2005 година.
Исто така во четвртокот, Владата го повлече предложениот нов кривичен законик, додека пратениците се во процес на гласање на 345-тиот член. 
Овој потег предизвика шпекулации дека владејачката партија ќе се обиде повторно да ја воведе одредбата со која прељубата се прогласува за кривично дело. 
Опозициската Републиканска партија, која се спротивставува на одредбата, ја обвини Владата дека се обидува да го одбегне договорот за нејзино отфрлање. 
ЕУ, исто така, лобираше против криминализирањето на прељубата, велејќи дека таа мерка ќе й наштети на кандидатурата на Турција за влез во Унијата.
Тој обид во четвртокот доби поддршка од австрискиот амбасадор во Турција, Мариус Калигарис. 
Тој предвиде дека ЕУ во декември ќе й даде на Анкара датум за започнување на преговорите за пристапување. 
(АП, АФП, Њујорк тајмс, Индипендант, Би-Би-Си, Агенција Анадолу, НТВ - 16/09/04)
