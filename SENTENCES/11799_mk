17/04/2005
САРАЕВО, Босна и Херцеговина (БиХ) -- Владата на БиХ планира да испрати мултиетнички вод кој ќе помогне во уништувањето на илјадници тони експлозив во Ирак, објави во петокот (15-ти април) министерот за одбрана во земјата. 
Според Никола Радовановиќ 50 војници, претставници на сите поголеми етнички групи скоро ја завршија својата обука под инструкција на САД. 
БиХ се надева дека ова распоредување ќе ја засили кандидатурата за влез во програмата на НАТО Партнерство за мир.
Во другите вести, УНХЦР во петокот објави дека бројот на раселени лица во БиХ драстично се намали во последниве месеци. 
Ова тело на ОН имаше повеќе од 300.000 бегалци на својата листа на крајот од 2004 година. 
Но, претходно оваа година скоро 180.000 лица сé уште се сметаа себеси за раселени.
Исто така во петокот, шефот на полициската мисија на ЕУ (ЕУПМ) се состана со претставници на полициските синдикати од двата ентитета на БиХ -- Федерацијата на БиХ и Република Српска (РС) -- како и на округот Брчко. 
Тие разговараа за ставот на синдикатите и улогата на клучните полициски реформи, дел од иницијативата на ЕУПМ за проширување на дијалото во врска со ова прашање. 
(Ројтерс, АП, УНХЦР, Фена, веб-страница на владата на РС - 15/04/05)
