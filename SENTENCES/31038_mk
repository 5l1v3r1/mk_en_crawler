08/03/2011
САРАЕВО, Босна и Херцеговина (БиХ) -- Министрите за надворешни работи на Словенија и Бугарија, Самуел Жбогар и Николај Младенов, се состанаа во понеделникот (7-ми март) со членовите на трипартитното претседателство на БиХ и водачите на политичките партии, на разговори околу членството во ЕУ.
Се очекуваше и австрискиот министер за надворешни работи, Михаел Спинделегер, но тој ја откажа посетата поради болест.
Жбогар и Младенов рекоа дека БиХ треба да исполни три услови пред да ја поднесе својата апликација за членство во ЕУ:
да го измени својот изборен закон како што препорача Европскиот суд за човекови права, да го одобри законот за државна помош и да усвои закон за одржување национален попис на населението.
Двајцата дипломати изразија оптимизам дека трите услови ќе бидат исполнети набргу откако ќе биде формирана новата влада.
(РТРС, Фена, БХРТ, Независне новине - 07/03/11)
