26/01/2011
ТИРАНА, Aлбанијa -- Премиерот Сали Бериша во вторникот (25-ти јануари) ги свика началниците на армијата и претставниците на Министерството за одбрана, на разговори околу мерките пред новите протести што опозицијата ги планира за в петок. 
Бериша вели дека протестите се обид за државен удар и дека војската нема да толерира никакви обиди на цивилите за доближување до воените објекти. 
Насилните протести од 21-ви јануари имаа за цел соборување на институциите, рече Бериша, наведувајќи ги информациите од странските агенции за разузнавање. 
Но, државната обвинителка Ина Рама го демантираше ова тврдење, велејќи дека извештаите на полицијата посочуваат единствено на штета на државниот имот.
Рама побара од Соединетите Држави да помогнат во истрагата за протестите за време на кои три лица загинаа, а десетици беа повредени. 
Таа вели дека помошта би била техничка, конкретно лабораториска експертиза, за да се потврди процесот. 
Американскиот амбасадор Александар Арвизу ги повика главните политички партии да ги преиспитаат плановите за митинзи подоцна оваа недела.
Во меѓувреме, организацијата Хјуман рајтс воч повика на независни истраги за насилството минатата недела и го повика Бериша да не се меша во работата на обвинителството. 
Шестмина претставници на Националната гарда одбија да поднесат извештај до обвинителството во врска со насилството. 
Бериша ги поддржа, велејќи дека Гардата спречи државен удар. 
Хјуман рајтс воч, исто така, ја повика опозицијата да се воздржи од провокативни изјави. 
(Балкан веб, Шекули, Топ ченал, Клан, Топ њус, Алсат - 25/01/11)
