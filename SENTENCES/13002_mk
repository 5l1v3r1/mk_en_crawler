30/09/2005
ТИРАНА, Албанија -- Во тек е десеттиот круг на преговорите околу Договорот за стабилизација и асоцијација (ДСА) помеѓу Албанија и ЕУ, при што новата албанска влада вети дека ќе ги забрза подготовките за интеграција во ЕУ. 
Владата во четвртокот (29-ти септември) истакна дека ги знае економските и политичките критериуми што мора да ги исполни за потпишување на ДСА и е подготвена нив да ги исполни. 
Албанските власти и експертите на ЕУ, исто така, се фокусираа на албанските закони за имот и за репатријација на илегалните имигранти, како и на потребата за подобрување на менаџментот на граничната и царинската контрола и за реформа на судскиот систем. 
Тирана се надева дека ќе го потпише ДСА во текот на првото тримесечје од 2006 година. 
(Aлбански вести - 30/09/05)
