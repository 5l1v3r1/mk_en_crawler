12/11/2010
СОФИЈА, Бугарија -- Претседателот Георги Парванов во четвртокот (11-ти ноември) го отпочна својот многу очекуван проект -- Алтернативата за бугарска обнова (АБВ) -- за која вели дека е ниту граѓанско движење, ниту политичка партија.
Според уставот, претседателот не може да има партиска припадност.
Сепак, повеќето локални експерти сметаат дека АБВ на крајот ќе се претвори во партија.
Претставниците на Бугарската социјалистичка партија (БСП), чиј член е Парванов, беа присутни на настанот, макар што Парванов инсистираше дека неговата цел не е да ја подели неговата поранешна партија.
Во меѓувреме, Волен Сидеров, водач на националистичката партија Атак, сака да иницира процедура на отповикување на Парванов, тврдејќи дека формирањето нова партија додека е сé уште претседател, е спротивно на уставот.
Красимир Велчев, копретседател на владејачката група на ГЕРБ, вели дека неговата партија ќе дискутира за оваа идеја следната недела.
ГЕРБ се обиде да го отповика претседателот претходно оваа година, но не успеа да го обезбеди потребното двотретинско мнозинство во парламентот.
(бТВ, Дарик, Дневник, Фокус - 11/11/10)
