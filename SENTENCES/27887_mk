20/05/2010
СТРАЗБУР, Франција -- Комесарот за проширување на ЕУ, Стефан Филе, во средата (19-ти мај) потврди дека извештајот на главниот обвинител на Хашкиот трибунал за воени злосторства Серж Брамерц за соработката на Србија и Хрватска, ќе биде клучен за нивните кандидатури за интеграција во ЕУ.
Говорејќи пред Европскиот парламент, тој рече дека Европската комисија е подготвена да изготви „мислење“ за доделување кандидатски статус на Србија штом тоа ќе го побара Министерскиот совет.
Сé повеќе извори во Брисел посочуваат дека тоа ќе се случи на крајот од годината.
Брамерц треба да поднесе извештај до Советот за безбедност на ОН во јуни.
(Бета, Б92 - 19/05/10)
