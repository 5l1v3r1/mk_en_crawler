18/02/2010
AТИНА, Грција -- Стотици луѓе кои работат во Министерството за финансии и царинската агенција се собраа во Атина во средата (17-ти февруари) на митинг против острите мерки со цел намалување на владините трошоци. 
Демонстрантите тврдат дека актуелната финансиска криза не е предизвикана од државните службеници, така што тие не треба да го плаќаат данокот за нејзиното поправање. 
Вработените во министерството и во царината штрајкуваат оваа недела против мерките за замрзнување на нивните плати и намалување на месечните бонуси.
Исто така во средата, премиерот Јоргос Папандреу го повика својот кабинет на неформален состанок, за да ги информира околу мерките што владата планира да ги преземе. 
Иницијативата, чија цел е да се држат под контрола финансиите на Атина во текот на следните три години, беше поддржана од министрите за финансии на ЕУ во вторникот. 
Истата предвидува намалување на огромниот буџетски дефицит на државата за 4 отсто оваа година, а ќе следат и други мерки. 
(AНА-МПА, АП, Ајриш тајмс - 17/02/10)
