16/08/2010
Илјадници луѓе побрзаа на планината Витоша во близина на бугарскиот главен град во четвртокот вечер (12-ти август) за да го гледаат дождот од метеори наречен Персеиди. 
Феноменот, кој се случува секоја година во жешките летни месеци, беше особено спектакуларен оваа година со 100 ѕвезди што паѓаа на час.
***
Изложба наречена „1.001 пронајдок“ ќе биде отворена во Tурција во вторник (17-ти август). 
Изложбата, која се одржува на истанбулскиот плоштад Султанахмет, ќе ги прикаже најзначајните научни откритија на муслиманскиот свет и ќе ги истакне нивните придонеси за модерниот свет.
***
Истанбулскиот Меѓународен аеродром Сабиха Гокчен е домаќин на проектот „Приказни од иднината“, овој месец во Tурција. 
Индустриски роботи свират перкусионистички инструменти за време на настанот, кој е дел од ѕвучната инсталација наречена „Еден град 1.000 звуци“, иницијатива на програмата Истанбул 2010 Европски главен град на културата.
***
Врање ќе стане прв град во Србијa кој ќе престане со користењето пластични ќеси во септември. 
По одлуката на градскиот совет, ќесите ќе бидат заменети со биоразградливи. 
Се проценува дека се потребни од 400 до 1.000 години за да се разгради пластично ќесе.
***
Студенти од Србијa, Израел, Германија, Шпанија и Хрватскa учествуваа на меѓународен летен научен камп кој беше организиран од српскиот научен центар Петница од 2-ри до 15-ти август. 
Во рамките на програмата младите се учеа како да вршат научно истражување и им беа понудени различни теоретски лекции заедно со лабораториски вежби.
***
Хрватскa беше домаќин на 18-тиот Светски конгрес на медицинското право од 8-ми до 12-ти август. 
На настанот во Загреб учествуваа околу 400 експерти од 57 држави. 
Една од главните теми за која се дискутираше беше ефикасното водење на здравствените системи во Европа и низ целиот свет.
***
Централната јавна библиотека на северниот грчки град Верија доби награда од еден милион американски долари од Фондацијата на Бил и Мелинда, во четвртокот (12-ти август). 
Наградата пристап до учењето 2010 година ја доби библиотеката за своето креативно користење на информатичките технолошки услуги за задоволување на потребите на повеќе од 180.000 луѓе.
***
Сите 60 главни и високи судови во Србијa почнаа да работат под единствениот Систем на водење случаи, почнувајќи од четврток (12-ти август). 
Системот го автоматизира користењето на судските парници и најпрво беше воведен во Трговскиот суд на Ваљево. 
Истиот беше изведен во 2009 година со заедничките финансии што ги обезбеди Министерството за правда и Светската банка.
***
Археолозите откопаа храм во градот Акрополис во античкиот локалитет Хераон-Теикос во западната турска покраина Текирдаг на почетокот од овој месец. 
Истиот припаѓал на античката тракиска цивилизација и најпрво се веруваше дека исчезнал во пожарот во 2 век п.н.е.
***
Научниот развој ќе стане еден од главните приоритети во Босна и Херцеговинa (БиХ), рече во средата (11-ти август) министерот за наука и технологија, Бекир Ајановиќ. 
Целта е да се подобри 107-мата позиција на земјата во Светскиот индекс на конкурентноста за 2008-2009 година, рече тој.
(Разни извори -- 09/08/10-16/08/10)
