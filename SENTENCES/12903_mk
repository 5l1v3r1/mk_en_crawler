01/12/2004
БУКУРЕШТ, Романија -- Централното изборно биро во вторникот (30-ти ноември) го отфрли барањето на најголемиот опозициски сојуз на Националната либерална партија (ПНЛ) и Демократската партија (ПД) за повторување на изборите од неделата поради наводниот фалсификат.
Претходно во вторникот претседателскиот кандидат на ПНЛ-ПД, Трајан Басеску, побара поништување на изборните резултати, тврдејќи дека се фалсификувани околу 500.000 гласови.
Со 98,65 отсто од пребројаните гласови, владејачката коалиција на Социјалдемократската партија (ПСД) со Хуманистичката партија (ПУР) води за шест процентни поени пред сојузот ПНЛ-ПД на парламентарните избори.
Кандидатот на ПСД-ПУР, Адријан Настасе, освои 40, 97 отсто од гласовите за претседател, додека Басеску освои 33,86 отсто.
Вториот круг ќе се одржи на 12-ти декември.
(Ромпрес, АП, De Havilland - 01/12/04;
Медиафакс, Девет часот, АФП, Ројтерс - 30/11/04)
