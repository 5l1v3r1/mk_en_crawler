17/01/2008
AНКАРА, Турција -- Забраната жените да носат шамии на главата во универзитетите и владините институции е можно да биде укината пред амандманите за ова во уставот да бидат усвоени, рече турскиот премиер Реџеп Тајип Ердоган во средата (16-ти јануари).
Тој додаде дека носењето шамија претставува лична слобода и посочи дека ова прашање би можело да биде решено преку консензус.
Поддржувачите на секуларниот основач на Турската република, Мустафа Кемал Ататурк, сметаат дека шамијата како симбол претставува закана за секуларните принципи на државата.
(Интерфакс, Алџезеира, Сабах - 17/01/08;
новинска агенција Анадолу, АП, Хуријет - 16/01/08)
