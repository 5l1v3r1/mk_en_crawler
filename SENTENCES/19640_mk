28/10/2007
ТЕХЕРАН, Иран -- Турскиот министер за надворешни работи, Али Бабаџан, во неделата (28-ми октомври) рече дека сите опции во борбата против Курдистанската работничка партија (ПКК) се „на маса“.
Бабаџан, кој беше во посета на Ирак, рече дека Турција го губи трпението во своите напори за спречување на нападите на курските милитанти.
„Можеме да ги користиме или да продолжиме да ги користиме дипломатските средства или да се приклониме кон воени средства.
Сите тие можности се на маса“, рече Бабаџан по состанокот со неговиот ирачки колега, Манучехр Мотаки, во Техеран.
Тој потврди дека Турција нема претензии кон ирачкиот територијален интегритет и нејзината единствена цел се терористичките групи.
Мотаки рече дека Иран „ги осудува неодамнешните терористички (напади) од страна на ПКК во Турција и ја истакнува неопходноста на борбата против тероризмот“.
Ирачкиот претседател Махмуд Ахмадинејад, пак, рече дека Иран ја поддржува евентуалната воена операција од страна на Турција, но претпочита конфликтот да биде решен на мирен начин.
Тој во саботата зборуваше по телефон со турскиот претседател Абдула Ѓул, а подоцна и со ирачкиот претседател Јалал Талабани и со премиерот Нури ал Малики.
(Ројтерс, Пресс ТВ, АФП, ИРНA - 28/10/07)
