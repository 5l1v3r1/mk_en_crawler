28/11/2007
Легендарната романска атлетичарка Надја Команечи ќе се натпреварува против 13 други познати личности во специјалното издание на „Приправник“, закажано за јануари. 
Познатите личности ќе собираат повеќе од еден милион американски долари за различни добротворни цели. 
Победникот ќе ја додели наградата од 250.000 американски долари по свој избор.
***
Деновите на Марија Јуриќ Загорка (1873-1957), фестивал посветен на првата новинарка во Хрватскa, ќе се одржат оваа недела во Загреб. 
Настанот, организиран по повод 50-тата годишнина од нејзината смрт, ќе се состои од панел дискусии за придонесот на авторот во хрватската литература, новинарство, општество и култура.
***
Хрватскиот писател Луко Паљетак го освои гран прито на 21-виот Меѓународен фестивал на детска литература, кој започна во Бар, <b>Црна Гора</b> во средата (21-ви ноември). 
Помеѓу учесниците на фестивалот -- насловен како „Под старото маслиново дрво“ -- беа и писателите и поетите од БиХ, Србија, Црна Гора, Хрватска и Македонија.
***
Триесет и двајцата победници и второпласирани на кипарскиот натпревар „Арт атак“, кој го организираше УНДП, беа објавени во вторникот (22-ри ноември) на церемонијата во Никозија. 
Натпреварот започна во мај и на него учествуваа повеќе од 900 кипарски уметници од најразлични возрасти и способности.
***
Златниот венец од 4-тиот век п.н.е. 
беше вратен во Солунскиот археолошки музеј во северна Грција во петокот (23-ти ноември) од музејот Џ.Пол Гети во Лос Анџелес. 
Музејот го купи венецот во 1993 година преку поранешниот кустос Марион Тру, кој ќе биде суден во Атина следната недела за шверц со антиквитети.
***
Петтиот меѓународен филмски фестивал во Тирана за краток филм започна во понеделникот (26-ти ноември), под координација на Aлбанскиот институт на уметноста. 
Настанот вклучуваше проекција на 92 краткометражни филмови од 47 земји.
***
Претседавачот на Претседателството на БиХ Жељко Комшиќ ја отвори изложбата насловена како „Јајце -- кралскиот град“ во понеделникот (26-ти ноември), во седиштето на УНЕСКО во Париз. 
Изложбата беше организирана како дел од процесот на номинирање на босанскиот град Јајце на Листата на светското наследство на УНЕСКО.
(Разни извори – 21/11/07-28/11/07)
