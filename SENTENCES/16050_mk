17/04/2006
ТИРАНА, Албанија -- Премиерот Сали Бериша отпочна кампања за смена на главниот обвинител Теодоро Солаку, обвинувајќи го за врски со организираниот криминал и заштита на осомничените членови на таквите кругови, според извештаите на локалниот печат во понеделникот (17-ти април). 
Бериша во неделата јавно рече дека владејачката Демократска партија има докази за вмешаноста на Солаку во злосторства и корупција. 
Солаку ги отфрли ваквите обвинувања како „гнасни клевети“, истакнувајќи дека во изминативе две години обвинителите растуриле 26 криминални групи. 
(Aлбански вести - 17/04/06; AП - 16/04/06)
