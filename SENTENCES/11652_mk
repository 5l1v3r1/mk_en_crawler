22/03/2005
САРАЕВО, Босна и Херцеговина (БиХ) -- Драган Човиќ нема да поднесе оставка како хрватски претставник во Претседателството на БиХ и покрај обвиненијата против него и сé поголемиот притисок од Запад.
Водачите на Хрватската демократска заедница на Човиќ се состанаа во понеделникот (21-ви март) во Мостар и издадоа изјава во која изразуваат целосна поддршка за него и ги отфрлаат обвиненијата против него како политички мотивирани.
Човиќ и шестмина други се соочуваат со обвиненија за проневерување на пари и злоупотреба на функцијата, во времето на неговиот мандат како министер за финансии на Федерацијата на БиХ.
Во другите вести од понеделникот, Државната агенција за истрага и заштита на БиХ (СИПА) и полициските агенции на ентитетите потпишаа меморандум за разбирање и соработка во заштитата на државните објекти, како и поединците.
СИПА ќе започне со обука на повеќе од 140 дополнителни полициски сили за обезбедување.
(Дневни аваз - 22/03/05;
Pincom.info, НТВ Хајат, РТРС - 21/03/05)
