27/08/2010
ПРИШТИНА, Косово -- Владата ги отфрли предлозите на Меѓународната кризна група (МКГ) во врска со автономијата за северно Косово. 
Премиерот Хашим Тачи во четвртокот (26-ти август) рече дека Косово е независна држава, и дека нема да има автономија или територијална размена. 
Тој додаде дека Приштина заврши сé што беше поврзано со Србија во 1999 година, а меѓународната заедница го стори истото неодамна пресудувајќи во корист на декларацијата за независност на Косово. 
Во извештајот од четвртокот, МКГ ги повика Приштина и Белград да отпочнат преговори за нерешените прашања, предупредувајќи дека ако не се случи тоа, можно е да дојде до конфликти. 
Во документот се наведува дека по мислењето од 22-ри јули на Меѓународниот суд на правдата, ЕУ и САД треба го олеснат дијалогот меѓу Косово и Србија што е можно поскоро. 
МКГ предложи три различни решенија за северно Косово -- Планот на Ахтисари, проширена автономија и територијална размена. 
(Зери, Коха Диторе - 27/08/10; КТВ, КЛАН Косова - 26/08/10)
