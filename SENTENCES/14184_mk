13/11/2005
КОПЕНХАГЕН, Данска -- Претставникот на ОН за разговорите во врска со статусот на Косово, поранешниот фински претседател Марти Ахтисари, во саботата (12-ти ноември) изјави дека САД треба да го задржат своето присуство во Косово.
Американскиот придонес во КФОР е „од суштинска важност со цел да се обезбеди видлив израз на континуираниот ангажман“, рече тој.
Тој, исто така, го повика НАТО да остане посветено на Косово, велејќи дека ниту една друга организација „не може да ја обезбеди истата основа за стабилноста“.
Ахтисари говореше еден ден откако Советот за безбедност ја одобри неговата номинација како специјален претставник.
Тој треба да ја започне дводневната турнеја низ Балканот на 21-ви ноември, при што ќе ги посети:
Белград, Приштина, Подгорица, Тирана и Скопје.
(AФП, Глас јавности - 12/11/05;
веб-страница на финското Министерство за надворешни работи, Б92, Танјуг, веб-страница на Парламентарното собрание на НАТО - 11/11/05)
