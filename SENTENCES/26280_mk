14/02/2010
ПРИШТИНА, Косово -- Комесарот за човекови права на Советот на Европа (СоЕ) Томас Хамарберг во петокот (12-ти февруари) ги повика членките на ЕУ да прекинат со присилната репатријација на косовските граѓани, тврдејќи дека ова само ќе ја влоши економската ситуација.
„Косово не е подготвено да прими поголем број луѓе кои ќе се вратат од другите држави во оваа фаза“, рече Хамарберг во Косово каде што ја заврши тридневната посета во саботата.
Четири од десет лица во Косово се невработени и враќањето на поранешните граѓани ќе има огромно влијание врз земјата, објасни претставникот на ЕУ.
(Ројтерс, Б92, Фонет - 12/02/10)
