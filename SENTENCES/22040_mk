15/08/2008
ПРИШТИНА, Косово -- Претставниците на УНМИК и косовските Срби се состанаа во четвртокот (14-ти август) на разговори во врска со функционирањето на судството во северно Косово и повторното отворање на судот во Митровица. 
Во март судот беше центарот на протестите на српските судски службеници, кои се претворија во смртоносни немири, кога УНМИК и КФОР упаднаа во зградата за да ги уапсат демонстрантите. 
Што се однесува до состанокот во четвртокот, шефицата на УНМИК за развој на судството, Елизабет Роландо, рече: „Се надеваме дека ќе се најде соодветно решение, кое ќе биде прифатливо за сите заедници“. 
(Б92, Taнуг - 14/08/08)
