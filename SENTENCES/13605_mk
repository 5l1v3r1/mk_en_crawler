24/03/2006
ТИРАНА, Албанија -- Нови расправии избија во парламентот во четвртокот (23-ти март) по веста дека Националната гарда поднела противтужба против тројца пратеници од најголемата опозициска партија, Социјалистичката партија (СП), во врска со неодамнешните инциденти. 
Овој потег уследи само неколку дена откако канцеларијата на генералниот обвинител се согласи да ги испита сите наводни злоупотреби на овластувањата од страна на припадниците на Националната гарда кои се обидоа да ги спречат припадниците на СП да влезат во парламентот. 
Заменик-претседателот на парламентарната група, Петро Коци, еден од тројцата пратеници за кои станува збор, посочи дека Националната гарда дејствувала на барање на владејачката Демократска партија. 
Шефот на парламентарната група, Пандели Мајко, истакна дека членовите на парламентот имаат имунитет и затоа не можат да бидат тужени. 
(Албански вести - 24/03/06)
