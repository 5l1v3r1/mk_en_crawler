27/01/2009
АНКАРА, Турција -- Канцеларијата на јавниот обвинител во понеделникот (26-ти јануари) одлучи да не ги гони судски оние кои ја организираа интернет петицијата за извинување за убиствата на 1,5 милиони ерменски граѓани од страна на отоманските Турци во 1915-1917 година, за кои Ерменија тврди дека биле геноцид.
Претходно овој месец обвинителството започна истрага откако шестмина турски обвинители поднесоа петиција во која бараа покренување обвинение за организаторите, заради „навреда на турската нација“ според Членот 301 од Кривичниот законик.
Во пресудата од понеделникот се вели дека нема законска основа за судско гонење на организаторите.
Во другите вести од понеделникот, судот во Грција осуди турски борбен пилот на четири години затвор за фаталната авионска несреќа во 2006 година.
Во инцидентот, турски и грчки авиони Ф-16 се судрија над Егејското Море, при што загина грчкиот пилот Костас Илиакис.
Судот го осуди пилотот на турскиот авион, поручник Халил Ибрахим Оздемир, во отсуство на убиство од небрежност.
(Хуријет, новинска агенција Анадолу, Заман, АП - 26/01/09)
