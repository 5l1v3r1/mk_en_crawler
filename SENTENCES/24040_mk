16/03/2009
TИРАНА, Албанија -- Државата во неделата (15-ти март) ја одбележа првата годишнина од експлозиите во складиштето за муниција во Гердец, при кои загинаа 26 лица, а околу 300 беа повредени.
Поддржувачите на најголемата опозициска партија, Социјалистичката партија (СП), положија цвеќе на местото на експлозијата во знак на сеќавање не жртвите од Гердец и маршираа до Тирана носејќи голем транспарент „Промена“.
Подоцна истиот ден, во говорот пред илјадниците луѓе собрани на главниот плоштад во Тирана, водачот на СП, Еди Рама, ја обвини владата за трагедијата и ја повика да не се меша во судската истрага за утврдување на причината за експлозиите.
Другата опозициска партија, Социјалистичкото движење за интеграција, го обвини директно премиерот Сали Бериша и повика на негова оставка.
Обвинителите подигнаа обвинение против вкупно 28 лица, вклучително и поранешниот министер за одбрана, Фатмир Медиу, во врска со експлозиите.
(ББС, Топ ченал, ВОА, Балкан веб, Топ њус - 15/03/09)
