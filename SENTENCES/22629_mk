08/04/2008
СОФИЈА, Бугарија -- Георги Стоев, писател на криминалистички раскази за кој се веруваше дека има врски со организираниот криминал, почина во болница откако беше застрелан на сред бел ден во понеделникот (7-ми април). 
Напаѓачот успеа да избега покрај густиот сообраќај на една од најфреквентните улици во Софија. 
Стоев (34) наводно одел на состанок за да разговара во врска со својата последна книга за организираниот криминал во Бугарија. 
И самиот поранешен член на криминалниот свет, на Стоев наводно му биле познати договорите со убијци, растурањето на дрога и омразата помеѓу криминалните водачи.
Тој беше убиен помалку од 24 часа по убиството -- доцна во неделата -- на Борислав Георгиев, бизнисмен близок до Христо Ковачки, еден од најуспешните локални претприемачи во енергетскиот сектор. 
(БТА, БГНЕС, Дарик, АП - 07/04/08; БТВ - 06/04/08)
