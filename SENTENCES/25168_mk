31/03/2010
БЕЛГРАД, Србија -- По 13 часа вжештена расправа, парламентот рано во средата (31-ви март) усвои значајна декларација со која се осудуваат злосторствата извршени врз Бошњаците во заштитената област на ОН, Сребреница, во јули 1995 година. 
Декларацијата во дел упатува „сочувства и извинување до семејствата на жртвите бидејќи не било сторено сé за да се спречи трагедијата“. 
Од вкупно 149 присутни пратеници, 127 ја поддржаа резолуцијата, во која не се споменува зборот „геноцид“, отстапка кон помалиот владин партнер -- Социјалистичката партија на Србија. 
Претседателката на парламентот, Славица Ѓукиќ-Дејановиќ, рече дека членовите наскоро ќе дебатираат за слична резолуција, во која ќе бидат осудени воените злосторства извршени врз Србите во поранешните југословенски републики.
Во другите вести, премиерот Мирко Цветковиќ вели дека владејачката коалиција постигнала договор за наследникот на гувернерот на Народната банка на Србија, Радован Јелашиќ, макар што изборот ќе биде објавен за неколку дена. 
Јелашиќ поднесе оставка минатата недела од лични причини. 
(Taнјуг, РТС, Радио Слободна Европа - 31/03/10; Бета, Блиц, Танјуг - 30/03/10)
