20/05/2008
БЕЛГРАД, Србија -- Локалните совети ќе бидат највисоките управни органи во 25-те општини во кои Косовските Срби гласаа за време на парламентарните избори во Србија одржани на 11-ти мај, рече српскиот министер за Косово Слободан Самарџиќ во понеделникот (19-ти мај).
Изразувајќи задоволство во поглед на организацијата на локалните избори на Косово, тој рече дека советите ќе бидат највисоко ниво на локалната влада, која подоцна ќе формира Извршен совет.
„Сега, има претставници на локалната влада кои се избрани на демократски и законски начин“, рече Самарџиќ, додавајќи дека тие ќе одржуваат врски со Белград, а не со УНМИК.
Мисијата на ОН размислува дали да го продолжи мандатот на сегашните градоначалници или да организира локални избори во овие подрачја, бидејќи мандатот на овие градоначалници завршува на 15-ти јуни.
Во другите вести, владата на Косово усвои закон за државните празници, означувајќи го Денот на независноста --17-ти февруари -- за најзначаен.
Законот предвидува 11 државни празници меѓу кои Денот на уставот, Нова Година, 1-ви мај, Денот на Европа и верски празници.
(Коха Диторе, Зери, Лајм - 20/05/08;
Телеграфи, КТВ, Б92, Танјуг - 19/05/08)
