08/01/2007
САРАЕВО, Босна и Херцеговина (БиХ) -- Во петокот (5-ти јануари) новоназначениот премиер Никола Спириќ го наведе забрзувањето на процесот за евроатлантска интеграција на БиХ, како и потпишувањето на Договор за стабилизација и асоцијација со ЕУ, како негов главен приоритет. 
Спириќ, кој е Србин, исто така рече дека верува дека може да биде изнајдено решение за ќор-сокакот во кој западнаа полициските реформи. 
Расправајќи за друга тема, тој рече дека веќе се консултира со седумте партии кои го сочинуваат парламентарното мнозинство во Претставничкиот дом во БиХ. 
Тој предвиде дека кабинетот ќе ја преземе должноста на почеток од февруари.
Во петокот, лидерот на мултиетничката опозициона Социјал Демократска Партија (СДП), Златко Лагумџија, се пожали дека неговата партија не била поканета да се приклучи кон новата владејачка коалиција на државно ниво. 
Тоа, укажува тој, би можело да влијае врз поддршката на СДП за предлог-пакетот за уставни реформи подготвен минатиот април. 
(Дневни Аваз, Независне новине - 07/01/07; ПБС БиХ - 05/01/07)
