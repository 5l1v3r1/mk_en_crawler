04/08/2009
ЗАГРЕБ, Хрватска -- Премиерката Јадранка Косор во понеделникот (3-ти август) рече дека очекува Словенија наскоро да го прекине блокирањето на разговорите на Загреб за пристапување во ЕУ.
Таа додаде дека се надева оти разговорите што ги имаше во петокто со својот словенечки колега Борут Пахор ќе водат до резултати.
Двајцата премиери се согласија околу рамковниот план за решавање на долготрајниот пограничен спор на нивните земји до крајот на 2009 година, но не беа откриени други детали.
Косор одби да даде коментар за извештајот во неделникот Национал, според кој Хрватска ќе ги повлече контроверзните документи за билатералниот пограничен спор, за Словенија да ја прекине својата блокада.
Словенија тврди дека документите што Загреб ги поднесе во Брисел, вклучително и карти на нивните спорни заеднички поморски и копнени граници, може да го преудицираат решението на пограничниот спор.
Словенија ја блокира кандидатурата на Хрватска за пристапување од декември.
(Вјесник - 04/08/09;
ХИНА, ХРТ, Дневник, Б92, СТА - 03/08/09)
