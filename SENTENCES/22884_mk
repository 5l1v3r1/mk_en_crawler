06/07/2008
БАЊА ЛУКА, Босна и Херцеговина (БиХ) -- Република Српска (РС) планира да ги тужи Холандија и ОН за тоа што наводно не го заштитиле српското население околу Сребреница од силите под команда на Насер Ориќ.
Премиерот на РС Милорад Додик во петокот (4-ти јули) рече дека холандските сили му дозволиле на Ориќ и неговите војници да го задржат своето оружје, дозволувајќи им да ги убијат српските цивили.
Тој изрази силно разочарување со ослободувањето на Ориќ оваа недела.
Ориќ, поранешен армиски командант на босанските Срби во Сребреница, беше пречекан како херој при враќањето во петокот во БиХ.
Околу 300 луѓе го дочекаа на Сараевскиот аеродром.
(Независне новине, Дневни аваз - 05/07/08;
ПБС, Макфакс - 04/07/08)
