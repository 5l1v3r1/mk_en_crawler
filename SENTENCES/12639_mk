06/04/2005
БРИСЕЛ, Белгија -- Започнувајќи ја посетата на Брисел во вторникот (5-ти април) високиот претставник Педи Ешадун повторно рече дека БиХ нема да може да влезе во ЕУ и во програмата на НАТО Партнерство за мир сé додека Радован Караџиќ и Ратко Младиќ не се најдат во притвор.
Во изјавата за сараевскиот весник Дневни аваз Ешдаун рече дека Република Српска ја започна соработката со Трибуналот на ОН за воени злосторства, но мора да го заврши тој процес.
Во другите вести, бошњачкиот член на Претседателството на БиХ, Сулејман Тихиќ, во вторникот повика на формирање на комисија на ниво на државата која ќе ја открие вистината за воените злосторства извршени во БиХ.
Неговата изјава беше дадена за време на посетата на сараевскиот Центар за истражување и документација.
(Дневни аваз - 06/04/05;
НТВ Хајат, Фена - 05/04/05)
