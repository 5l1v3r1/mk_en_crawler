19/07/2007
ЊУЈОРК, САД -- Советот за безбедност ќе се состане зад затворени врати в четврток (19-ти јули) на последна дебата во врска со резолуцијата на САД и ЕУ за Косово. 
Русија веќе ја отфрли резолуцијата, тврдејќи дека истата е изградена на премисата дека Косово на крајот ќе добие независност. 
Американскиот амбасадор Залмај Калилзад рече дека спонзорите на резолуцијата по дебатата ќе одлучат дали ќе извршат притисок за гласање. 
„Ако Русија сака да го спречи Советот да го реши ова прашање, тогаш процесот ќе биде изнесен надвор од Советот“, рече тој. 
„Ние сметаме дека тоа нема да биде позитивно.“
Последната нацрт-резолуција предвидува уште 120 дена преговори помеѓу Белград и Приштина, со посредство на Контакт-групата од шест нации, за одредување на тоа дали Србите и косовските Албанци може да најдат заедничка основа за иднината на покраината. 
Советот за безбедност потоа ќе ја разгледа ситуацијата, во зависност од исходот на разговорите.
Американскиот државен секретар Кондолиза Рајс во средата по телефон разговараше со рускиот колега, Сергеј Лавров, во врска со прашањето на конечниот статус. 
Следната недела делегација на косовските Албанци ќе се состане со Рајс во Вашингтон. 
(Б92, Бета, Блиц, ББС Њус - 19/07/07; ЦБС, АП, ВОА, Танјуг, РТС, АП, РТК, РФЕ, Балканвеб - 18/07/07)
