07/02/2007
AНКАРА, Турција -- Владата го отпушти шефот на истанбулскиот оддел за разузнавање, Ахмет Илхан Гулер, поради атентатот минатиот месец на истакнатиот турско-ерменски новинар Хрант Динк. 
Канцеларијата на истанбулскиот гувернер во вторникот (6-ти февруари) издаде изјава во која се вели дека Гулер бил отпуштен поради истрагата. 
Но, според локалните медиуми, до отпуштањето дошло поради тоа што тој не презел дејства откако добил информации за заговор за атентат врз Динк пред една година. 
Отпуштањето се случи во време на силни критики во медиумите на сметка на властите. 
„Само Хрант Динк не знаеше дека ќе биде убиен“, објави весникот Радикал во својот натпис. 
(Радикал, НТВ - 07/02/07; Aгенција Анадолу, Медиапул - 06/02/07)
