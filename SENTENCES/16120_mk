16/06/2006
AНКАРА, Турција -- Албанскиот министер за внатрешни работи, Сокол Олдаши, во средата (14-ти јуни) ја посети Турција.
Тој се состана со својот турски колега, Абдулкадир Аксу, како и со голем број високи официјални претставници од агенциите за безбедност во земјата.
Олдаши и Аксу разговараа околу начините за интензивирање на соработката помеѓу двете земји.
Тие, исто така, разговараа за напредокот на Албанија во исполнувањето на условите за членство во НАТО.
Исто така во средата, генералниот директор на албанската Државна полиција, Бајрам Ибрај, и неговиот грчки колега, Анастасиос Димосчакис, разговараа за борбата против организираниот криминал.
Тие се фокусираа на мерките против нелегалната трговија со дрога и украдени автомобили, како и на начините за подобрување на пограничната заштита и комуникацијата помеѓу полициските сектори на двете земји.
(Албански вести - 16/06/06)
