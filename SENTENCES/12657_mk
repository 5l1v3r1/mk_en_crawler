06/02/2005
БАЊА ЛУКА, Босна и Херцеговина (БиХ) -- Министерот за внатрешни работи на Република Српска (РС) во заминување, Дарко Матијашевиќ, во петокот (4-ти февруари) потврди дека полицијата контактирала со семејството на воениот водач на босанските Срби, Радован Караџиќ, и дека се барало негово предавање пред Хашкиот трибунал на ОН за воени злосторства.
Според Матијашевиќ контактите биле регуларни и имале за цел добивање на информации за тоа каде се наоѓа Караџиќ.
Министерот додаде дека разговорите се дел од напорите на ентитетот на косовските Срби за спроведување на обврските кон Трибуналот за воени злосторства и рече дека таквите напори ќе продолжат.
Во одделна прилика, сопругата на Караџиќ, Лилјана, во петокот рече дека во декември властите на РС му понудиле на нејзиното семејство над 25.000 евра, како и правна помош, ако Караџиќ се предаде.
Таа инсистираше на тоа дека ниту таа ниту нејзините деца не се контакт со бегалецот.
Во другите вести, повеќе од 1.000 луѓе се собраа во неделата во Сараево, во знак на сеќавање на жртвите на нападот со минофрлачи на пазарот во градот пред 11 години.
Вкупно 68 лица загинаа, а 142 беа повредени кога гранатата испукана од блиските српски позиции експлодираше помеѓу народот.
(НТВ Хајат, Ројтерс, Pincom.info - 05/02/05;
ПБС БиХ, Ројтерс - 04/02/05)
