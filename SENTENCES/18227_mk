17/01/2007
НИКОЗИЈА, Кипар -- Претседателот Тасос Пападопулос во вторникот (16-ти јануари) рече дека кое и да е решение за кипарското прашање мора да се заснова на повторно обединување на островот, кое тој го опиша како единствено функционално и корисно решение како за грчката, така и за турската заедница на островот.
Пападопулос, кој беше домаќин на ручекот за дописниците на странските медиуми во Никозија, истакна дека повторното обединување мора да вклучува „територија, општество, економија и институции“.
Тој додаде дека и покрај тоа што планот со кој посредуваа ОН, отфрлен од страна на кипарските Грци во мај 2004 година, не е мртов, истиот бара измени.
(People's Daily - 17/01/07;
КНA - 16/01/07)
