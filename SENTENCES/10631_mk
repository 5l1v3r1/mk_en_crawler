13/10/2004
ИСТАНБУЛ, Турција -- Германија во вторникот (12-ти октомври) екстрадираше еден висок турски исламистички милитант и свештено лице, кому ќе му биде судено во неговата земја за обид за соборување на нејзиниот секуларен режим.
Метин Каплан, познат и како „калифот од Келн“ помина четири години во еден германски затвор поради поттикнување на своите следбеници да убијат едно свештено лице.
Турција го обвини Каплан за планирање на летот на еден мал авион преполн со експлозиви и негово удирање во Мавзолејот на Ататурк во Анкара, додека илјадници луѓе присуствувале на свеченоста по повод 75-годишнината од секуларната република.
Во другите вести, германските медиуми во вторникот објавија дека Берлин планира да й продаде на Турција стотици половни тенкови Леопард II, ако водачите на ЕУ одлучат дека земјата постигнала доволен напредок за започнување на разговорите за пристап.
Договорот, најверојатно, ќе вреди 8,6 милијарди американски долари.
(Њујорк тајмс, НТДВ - 13/10/04;
ББС - 12/10/04;
AФП, AП - 11/10/04)
