21/07/2010
Повеќе од 800 пливачи се собраа на Босфорот во неделата (18-ти јули) за да ја преминат традиционалната граница меѓу Европа и Азија. 
Трката почна од азиската страна на Истанбул, на пристаништето од општина Канлица. 
Победникот, Хасан Емре Муслоглу, преплива далечина од 700 метри на најтесната точка од Босфорот за 41 минута и 20 секунди.
***
Aлбанско-американска археолошка експедиција откопа средновековен брод потонат покрај брегот на Химара. 
Првите слики покажуваат дека бродот бил опремен со кануа на двете страни, објавија локалните медиуми во саботата (17-ти јули). 
Експедицијата предложи поставување подводен археолошки музеј по завршувањето на мисијата.
***
Косовската филхармонија е за првпат на турнеја низ Јапонија. 
Окаја беше првата станица во саботата (17-ти јули). 
Уште три концерти се планираат во рамките на турнејата, вклучително и во Токио.
***
Тенискиот турнир Истанбулски куп ќе се одржи од понеделник (26-ти јули) до 1-ви август во Арената ЕНКА. 
На истиот ќе учествуваат 57 играчи од целиот свет.
***
Српскиот ватерполо тим победи во финалето на ФИНА Ватерполо светската лига за мажи, откако ја порази Црна Гoра со 14 спрема 12 во саботата (17-ти јули) во Ниш. 
Хрватскa беше трета, поразувајќи ја Австралија со 9:7.
***
Тринаесеттото издание на Меѓународниот џез фестивал ќе се одржи во Банско, Бугаријa, од 8-ми до 13-ти август. 
Посетителите ќе имаат можност да слушнат прочуени џез-уметници од четири континенти.
***
Aлбански фестивал на народни игри и песни, Кенге Јехо, се отвори во петокот (16-ти јули) во Струга, Maкедонијa. 
Фестивалот има за цел да ја претстави културата, фолклорот и носиите на албанската заедница. 
Околу 500 етнички Албанци од Македонија, Албанија и Косовo учествуваа на настанот, кој заврши во понеделникот.
(Разни извори -- 14/07/10-21/07/10)
