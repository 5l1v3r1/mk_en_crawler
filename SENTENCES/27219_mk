03/03/2010
БРИСЕЛ, Белгија -- Европската комисија (ЕК) во вторникот (2-ри март) ги повика властите во Македонија, Црна Гора и Србија да ги предупредат граѓаните кои патуваат без визи во ЕУ дека слободниот пристап во Шенген зоната не значи оти може да бараат политички азил. 
Портпаролот на ЕК Мишел Черконе рече дека белгиските власти го информирале Брисел за приливот баратели на азил од државите кои неодамна се приклучија на безвизниот режим. 
Черконе истакна дека „големо мнозинство од овие апликации за азил се прават од економски интерес и имаат реално многу мала шанса за успех.“
Српскиот вицепремиер Божидар Ѓелиќ во вторникот рече дека српските државјани кои бараат политички азил во земјите-членки на ЕУ ќе бидат репатрирани во согласност со договорот за реадмисија, додека организаторите на шемите ќе бидат казнети. 
Во Македонија владата во вторникот одлучи да формира комисија која ќе ги следи апликациите за азил поднесени од македонските државјани во другите држави. 
(Бета, РТС, А1, Макфакс, Б92, АП - 02/03/10)
