11/04/2005
САРАЕВО, Босна и Херцеговина (БиХ) -- Членовите на претседателството на БиХ - Србинот Борислав Паравац и Бошњакот Сулејмај Тихиќ - сметаат дека на БиХ сé уште й е потребна институцијата на високиот претставник на меѓународната заедница (ВП), според нивните коментари за Радио Слободна Европа, објавени од страна на локалните медиуми. 
Тие го делат мислењето дека десет години по потпишувањето на Дејтонскиот договор, босанските институции и понатаму се премногу млади за да функционираат независно и да обезбедат целосно спроведување на мировниот договор. 
Но, Паравац и Тихиќ се согласија дека БиХ треба да усвои распоред на постепено намалување на власта на ВП, како и излезна стратегија за меѓународната заедница.
Во другите вести, локалните медиуми на крајот од минатата недела објавија дека Запад очекува Хрватската демократска заедница да остане посветена на реформите и брзо да помогне во наименувањето на новиот хрватски член на Претседателството на БиХ. 
Високиот претставник Педи Ешдаун минатиот месец го отпушти поранешниот член Драган Човиќ, поради обвиненијата за проневера на пари. 
(Независне новине - 11/04/05; Фенa - 08/04/05)
