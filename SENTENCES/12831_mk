04/05/2005
ТИРАНА, Албанија -- Завршувајќи го дводневниот состанок во Тирана во вторникот (3-ти мај) земјите-потписнички на Јадранската повелба - Албанија, Хрватска и Македонија - ги потврдија надежите за добивање покана за влез во НАТО за време на следниот самит на Пактот во 2006 година.
Во изјавите дадени по седницата министрите за надворешни работи на трите земји ја потврдија својата посветеност на соработката и одржувањето на безбедноста во регионот.
Тие, исто така, рекоа дека проширувањето на процесот на комуникација на Јадранската повелба во Босна и Херцеговина и Србија и Црна Гора ја покажува решеноста на земјите од Западен Балкан за спроведување на реформите и пристап во евроатланските структури.
Во средата министрите за одбрана на земјите од повелбата се состанаа со генералниот секретар на НАТО Јап де Хоп Шефер во Брисел.
(Албански вести, Макфакс - 04/05/05;
веб-страница на албанскиот претседател, Макфакс, А1 ТВ - 03/05/05)
