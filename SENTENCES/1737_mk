11/07/2012
Во петокот (6.
јули), рускиот министер за економија Антон Силуанов изјави за „РБЦ дејли“ дека Кипар побарала финансиска помош од Русија во износ од 5 милијарди евра.
Кипар, што исто така бараше средства од ЕУ за извлекување од кризата, веќе доби 2,5 милијарди евра од Русија во декември минатата година.
Во вторникот (10.
јули) „Дојче веле“ цитираше дека според последниот квартален извештај за Западен Балкан на Европската комисија, во Хрватска, Македонија и Србија се забележува значителен пад на БДП, за повеќе од 1 отсто од почетокот на оваа година.
Во исто време, сепак, се појавила и инфлација.
Комисијата очекува рецесија во Хрватска и негативен економски раст од 1,2 отсто оваа година.
Се очекува македонската економија да се зголеми за 1,7 отсто, црногорската за 0,4 отсто, а српската за 0,3 отсто.
Турција, Македонија и Албанија се единствените земји во регионот кои ги има во глобалниот индекс за развој на малопродажниот сектор („Глобал ритејл девелопмент индекс“), што го составува консултантската фирма „АТ Кирни“.
Турција е на 13.
место, а Македонија и Албанија се на 21.
и на 25.
Рангирањето ги вклучува триесте најдобри земји за глобално проширување на малопродажниот сектор.
Во понеделникот (9.
јули) податоци од Националниот институт за статистика покажаа дека економијата на Албанија се намалила за 0,2 отсто на годишна основа во првиот квартал од оваа година.
Во споредба со последниот квартал на 2011 година, намалена е за 1,2 отсто.
Локалните експерти сметаат дека намалувањето се должи на кризата во еврозоната и на лошите временски услови во периодот.
Романија и Хрватска одржаа бизнис-форум во Букурешт на 3. јули кој го посети хрватскиот претседател Иво Јосиповиќ.
Учесниците на настанот нагласија дека има потреба од искористување на неискористениот бизнис-потенцијал, забележувајќи дека тековната трговска размена од само 270 милиони евра е далеку од капацитетот.
На 3. јули, директорот на НИС Кирил Кравченко објави дека Српската „Нафтна индустрија Србије АД (НИС)“, во сопственост на руската група „Газпром нефт“ има намера да отвори 40 нови бензински пумпи во Романија и уште 40 во Бугарија до крајот на оваа година.
Тој рече дека компанијата ќе инвестира 500 милиони евра годишно во следните три години.
Во четвртокот (5.
јули), во Светскиот извештај за инвестиции беше наведено дека странските директни инвестиции (СДИ) во Турција достигнале 15,9 милијарди долари во 2011 година.
Ова претставува нагло зголемување од 75,7 отсто во споредба со 2010 година, истакна Озлем Озјигит од Меѓународното здружение на инвеститори на Турција.
На 3. јули, министерството за финансии објави дека Бугарија успешно продаде петгодишни владини обврзници во вредност од 950 милиони евра по каматна стапка под 5 отсто.
Обврзниците го чинат бугарскиот трезор каматен трошок од 4,25 отсто, што е помалку од 7,5 отсто од издадена обврзница што доспева во јануари 2013 година.
Оваа недела, делегација индиски бизнисмени ќе ги посетат Македонија, Босна и Херцеговија (БиХ) и Албанија за да промовираат бизнис-врски и за да го истражат потенцијалот за економска соработка.
Десетчлената група е особено заинтересирана за областите поврзани со ИТ, челик, рударство и нафта.
Во вторникот (10.
јули) постојаниот претставник на ММФ Богдан Лисоволок предупреди во интервјуто за белградскиот дневник „Политика“ дека јавниот долг на Србија е во „многу загрижувачка“ состојба.
Јавниот долг на земјата е повеќе од 45 отсто од БДП.
Економските истражувања покажуваат дека земјите во развој со ниво на долг од 40 до 45 отсто се близу до сериозни нивоа на задолженост.
(Разни извори – 03.07.2012 - 10.07.2012)
