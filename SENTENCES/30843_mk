11/03/2011
ХАГ, Холандија -- Претседателот на босанските Срби во времето на војната, Радован Караџиќ, во четвртокот (10-ти март) побара одложување за уште три недели, со цел да ги проучи илјадниците страници материјал поднесен неодамна од обвинителите во неговото судење за воени злосторства.
Судот веќе се согласи во средината на февруари да го суспендира судењето до 5-ти март.
Караџиќ е обвинет за геноцид, воени злосторства и злосторства против човештвото, во врска со неговата улога во босанскиот конфликт во периодот 1992-1995 година.
Во другите врсти, водачот на Српската радикална партија, Воислав Шешељ, во средата побара 10 милиони евра надоместок од Хашкиот трибунал и ги повтори барањата за повлекување на сите обвиненија против него, инсистирајќи дека се неосновани.
Обвинителите велат дека сите точки од обвинението се валидни.
Тој е обвинет за воени злосторства извршени врз несрпското население во Хрватска, Војводина и Босна и Херцеговина меѓу 1991 и 1993 година.
(Радио Слободна Европа, Е-Новине, Прес онлајн - 10/03/11;
Прес онлајн, Вечерње новости, Независне новине - 09/03/11)
