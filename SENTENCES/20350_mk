14/11/2007
БАЊА ЛУКА, Босна и Херцеговина (БиХ) -- Министерот за здравство на босанските Срби, Ранко Скрбиќ, во вторникот (13-ти ноември) потврди дека скоро еден тон радиоактивен отпад исчезнал од болницата во Бања Лука во текот на изминатите неколку денови. 
Материјалот, кој се чувал во оловни контејнери во подрумот, бил користен за дијагностички и терапевтски цели. 
Скрбиќ вели дека истиот не претставувал опасност за јавноста. 
Според локалните медиуми, крадците, најверојатно, ги украле оловните контејнери за да ги продадат како старо железо.
Во другите вести од вторникот, претседателството на БиХ гласаше за донирање на бомбардерот од Втората светска војна на францускиот музеј Д-Деј. 
Даглас Ц-47 беше произведен во 1944 година и учествуваше во нормандските слетувања, пренесувајќи стока и ранети војници. 
(Независне новинe - 14/11/07; РТРС, Фена, БИРН, ДПА, Ројтерс - 13/11/07)
