13/04/2004
БЕЛГРАД, Србија и Црна Гора -- Српскиот премиер Воислав Коштуница во понеделникот (12-ти април) побара од гласачите да не ја даваат својата поддршка на ултранационалистички кандидат на претстојните претседателски избори. 
Тој за Танјуг изјави дека меfународната заедница ќе реагира негативно на евентуалниот избор на Томислав Николиќ од ултранационалистичката Српска радикална партија. 
Единствени кандидати пријавени досега се Николиќ и Борис Тадиќ од Демократската партија. 
Коштуница не сакаше да каже дали неговата Демократска партија на Србија и нејзините коалициски партнери, Г17 Плус, и Српското движеoе за обнова, ќе предложат свој кандидат. 
Но, заменик-претседателот на Г17 Плус, МлаYан Динкиќ, рече дека коалициските партнери ќе се состанат в среда за да разговараат за таа можност.
Во меfувреме, Министерскиот совет на Србија и Црна Гора се состана во петокот, во обид да најде заедничка основа за реконструкција на Владата. 
Во прашаoе е дали Црна Гора ќе се согласи да й ги отстапи на Србија министерствата за одбрана и за надворешни работи, како што беше договорено со претходната српска Влада. 
(Б92, Танјуг - 13/04/04; АФП, Танјуг, Б92 - 12/04/04)
