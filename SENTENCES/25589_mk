25/09/2009
СКОПЈЕ, Македонија -- Посредникот на ОН во спорот околу името помеѓу Македонија и Грција, Метју Нимиц, во четвртокот (24-ти септември) рече дека има доволно идеи на маса за двете земји да мислат креативно во врска со решението.
Нимиц даде изјава за новинарите по состанокот во Њујорк со македонскиот претседател Ѓорге Иванов и главниот преговарач на земјата во разговорите, Зоран Јолевски.
Нимиц додаде дека очекува нова динамика во разговорите откако Грција ќе ги одржи предвремените избори на 4-ти октомври.
Преговорите ќе продолжат откако овие избори ќе завршат и ќе биде избрана влада, објасни Нимиц.
Иванов и Јолевски го увери дека Македонија ќе продолжи да работи кон решение кое ќе биде прифатливо за двете страни.
(MИA, A1, Maкфакс, Сител - 24/09/09)
