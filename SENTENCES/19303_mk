29/08/2007
АТИНА, Грција -- Русија врши притисок врз Бугарија и Грција да ги продадат своите акции во идниот нафтовод Бургас-Александрополис, објавија во вторникот (28-ми август) бугарските и меѓународните медиуми. 
Експерти од трите земји се состанаа во грчкиот главен град на разговори околу деталите за заедничкото претпријатие, кое ќе го гради и ќе управува со нафтоводот, кога Русија неочекувано издаде ново барање.
Москва сега сака секоја од трите страни да обезбеди дел од нафтата што ќе биде пренесуван преку нафтоводот пропорционален на нејзиниот удел во идното претпријатие. 
Бугарија и Грција поседуваат по 24,5 отсто од проектот, што значи дека секој од нив треба да обезбеди по 8,5 милиони тони нафта. 
Претходно беше договорено руските претпријатија да ја обезбедат целата нафта што треба да се пренесува. 
(Стандард, Дневник - 29/08/07; Дарик, Медиапул, Нетинфо, УПИ, Новините - 28/08/07)
