26/03/2009
САРАЕВО, Босна и Херцеговина (БиХ) -- Претставничкиот дом во средата (25-ти март) ги усвои предложените уставни амадмани, во врска со статусот на областа Брчко.
Tриесет и шест членови на домот ги поддржаа амандманите, додека еден гласаше против, а двајца се воздржаа.
Според овие амадмани, правниот статус на областа ќе биде заштитен со уставот, а уставниот суд на БиХ ќе ги решава сите спорови помеѓу ентитетите во врска со конечниот статус на Брчко.
Односите помеѓу областа и институциите на БиХ може понатаму да бидат водени од легислативата одобрена од парламентот.
Домот на народите се очекува да гласа за амандманите в четврток.
Решавањето на ова прашање претставува предуслов за трансформирање на Канцеларијата на високиот претставник во Канцеларија на специјалниот претставник на ЕУ.
(Дневни аваз, РТРС, СРНА, Независне новине - 25/03/09)
