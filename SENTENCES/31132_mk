06/03/2011
AНКАРА, Турција -- Илјадници луѓе -- новинари, членови на синдикатите, претставници на опозициските политички партии и невладините организации -- се собраа во петокот (4-ти март) во Анкара и во Истанбул, на протести поради притворањето на новинарите. 
Десет лица, повеќето од нив новинари, беа притворени во четвртокот како дел од т.н. 
истрага Ергенекон, во врска со сомневањата за заговор за соборување на владата. 
Меѓу уапсените се Ахмет Сик и Недим Сенер, познати по своето критичко пишување за правниот систем и полицијата. 
Во неделата судот во Истанбул им одреди притвор на двајцата. 
Комесарот за проширување на ЕУ, Штефан Фуле, во четвртокот изрази загриженост во врска со полициските дејства против новинарите во Истанбул, истакнувајќи дека слободата на изразувањето е основен принцип во демократските општества. 
(Ворлд булетин, новинска агенција Анадолу - 06/03/11; Хуријет, Заман - 04/03/11)
