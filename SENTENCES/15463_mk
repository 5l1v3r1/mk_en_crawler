26/04/2006
БЕЛГРАД, Србија и Црна Гора -- Српските власти обвинија осуммина поранешни полицајци за убиството на 48 косовски Албанци во 1999 година. 
Жртвите, скоро сите членови на едно семејство, беа однесени во една кафеана во градот Сува Река и беа убиени. 
Помеѓу убиените беше и едно 13-годишно дете и една бремена жена. 
Кога југословенските сили го напуштија Косово, властите велат дека остатоците од жртвите од Сува Река и стотици други биле однесени и закопани кај една полициска станица во близина на Белград за да се скријат доказите за злосторствата. 
Помеѓу осуммината осомничени е и поранешниот началник на полицијата во Сува Река, Радоје Репановиќ, и поранешниот заменик-командант на српската жандармерија, Радослав Митровиќ. 
Петмина од обвинетите беа во активна служба кога беа уапсени минатиот октомври.
Во другите вести, министерот за човекови права на Србија и Црна Гора, Расим Љајиќ, во вторникот предупреди дека притисокот врз Белград од САД и од ЕУ значително ќе се зголеми ако Ратко Младиќ не биде уапсен пред крајот на овој месец. 
Љајиќ, надлежен за соработката со Трибуналот на ОН за воени злосторства, ги повика српските власти двојно да ги зголемат своите напори за пронаоѓање на бегалецот. 
(Ројтерс, ББС, УПИ, РТС, Б92 - 25/04/06)
