07/12/2009
Американскиот фармацевтски гигант „Физер“ потпиша договор со хрватското претпријатие за биотехнологија „Џенера рисрч“ за купување на неговите патентни права за лек против бубрежни проблеми. 
Според договорот, вреден 1 милион американски долари, „Физер“ ќе ги преземе правата за развојот на новиот лек.
***
Српскиот вицепремиер Божидар Ѓелиќ и францускиот министер за имиграции Ерик Бесон во средата (2-ри декември) потпишаа договор за размена на млади, кој ќе им овозможи на младите од Србија да студираат, да стажираат и да бараат работа во Франција.
***
Археолозите од Институтот за заштита на културните споменици во Зрењанин започнаа ископувања во близина на српското село Ечка. 
Тие открија келтски некрополи со 18 гробници. 
Истражувањето покажува дека некрополите датираат од четвртиот или третиот век п. 
н.е.
***
Веб-страница која промовира истакнати поединци од Осиек, Хрватскa -- http://essekeri.hr -- беше отворена во понеделникот (30-ти ноември). 
Страницата содржи биографии, фотографии и видео-записи на овие жители.
***
Турскиот Одбор за информатички технологии и комуникации (БТК) побара од YouTube да ја деблокира и отвори турска верзија на неговата платформа на 30-ти ноември. 
Турскиот суд го блокираше YouTube во јануари 2008 година поради поплаките во врска со видео-снимките со навреди за Мустафа Кемал Ататурк, основачот на Турската република. 
Претставници на БТК и на YouTube разговараат околу опциите за укинување на забраната.
***
Археолозите од Универзитетот Аристотел во Солун открија исклучителна структура на тврдина која го опкружувала античкиот град Кутлеш. 
Откритието се верува дека датира од времето на владеењето на Касандер, на почетокот од 3-тиот век п.н.е.
***
Кипарската влада понуди да плати за половина од највеќе два компјутери за малите и средните претпријатија, во обид за зајакнување на развојот на страниците за е-трговија и Интернет. 
Според програмата наречена Промоција на е-трговијата во Кипар, владата одвои околу 2,7 милиони евра, рече во понеделникот (30-ти ноември) министерот за трговија Антонис Пашалидес. 
Според него, само 51,6 отсто од кипарските претпријатија имаат веб-страници, додека просечната стапка во Европа е 64 отсто.
(Разни извори – 30/11/09 - 07/12/09)
