10/09/2008
СТОКХОЛМ, Шведска -- Идниот претседавач на ЕУ, Шведска, во вторникот (9-ти септември) вети поддршка за пристапот на Србија во ЕУ. 
Иднината на Србија е во ЕУ, рече шведскиот министер за надворешни работи, Карл Билд, по состанокот со својот српски колега, Вук Јеремиќ, во Стокхолм. 
Двајцата се согласија дека Белград постигна значителен напредок кон остварувањето на таа цел. 
Билд истакна дека повеќе нема никакво сомневање за соработката на Србија со Хашкиот трибунал за воени злосторства, додавајќи дека е убеден оти Белград работи напорно на пронаоѓање и апсење на двајцата преостанати бегалци обвинети за воени злосторства, Ратко Младиќ и Горан Хаџиќ. 
Јеремиќ истакна дека еден од приоритетите на Србија е да добие кандидатски статус во ЕУ пред почетокот на претседавањето на Шведска со ЕУ во јули 2009 година. 
(Б92, Танјуг, Бета, ДПА - 09/09/08)
