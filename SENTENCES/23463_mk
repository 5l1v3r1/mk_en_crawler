27/03/2009
БРИСЕЛ, Белгија -- Европската комисија (ЕК) останува целосно посветена на преговорите за пристапување на Турција во ЕУ, рече во четвртокот (26-ти март) претседателот на ЕК, Жозе Мануел Баросо, на заедничката прес-конференција со турскиот претседател Абдула Ѓул во Брисел. 
Баросо рече дека ЕУ има долготраен стратешки интерес во своите односи со Турција, истакнувајќи дека е важно државата да ги продолжи своите политички и технички реформи со цел доближување на земјата до пристапувањето во ЕУ. 
Тој, исто така, ја повика Анкара да се воздржи од ограничување на слободата и независноста на медиумите. 
Ѓул, пак, рече дека неговите разговори со Баросо се отворени и пријателски, додавајќи дека се надева оти неговата посета на седиштето на ЕК, прва на еден турски претседател, ќе внесе нова динамика во процесот на преговори.
Во другите вести од четвртокот, шест члена на владејачката Партија на правдата и развојот беа повредени откако поддржувачите на прокурдската Партија за демократско општество ги нападнаа со палки и камења во југоисточниот град Дијарбакир. 
Полицијата пукаше за да ги растера напаѓачите. 
Меѓу повредените е и еден 80-годишен маж. 
(Заман - 27/03/09; AФП, Хуријет, МИА, БТА - 26/03/09)
