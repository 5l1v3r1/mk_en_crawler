10/01/2003
СОФИЈА, Бугарија -- Врховниот административен суд одлучи во четвртокот (9 јануари) дека владата нема право да и вети на ЕУ дека ќе ги затвори третиот и четвртиот реактор во нуклеарната централа Козлодуј во 2006 година. 
Кратко по Самитот на ЕУ во Копенхаген минатиот месец, Софија се согласи да ги затвори двата реактора доколку инспекторите на ЕУ утврдат дека тие не се безбедни. 
Но, Народното собрание усвои одлука дека реакторите би можеле да се затворат само откако Бугарија ќе биде примена во Унијата, и во четвртокот судиите изјавија дека владата била присилена да ја почитува одлуката на парламентот. 
Портпаролот на кабинетот изјави дека министрите ќе поднесат жалба на одлуката. 
Бугарија ги затвори првиот и вториот реактор на Козлодуј на 31 декември. 
(AФП, БНП, БНТ, бТВ, БТA, Meдиапул - 09/01/03)
