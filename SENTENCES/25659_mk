24/09/2009
AТИНА, Грција -- Рачно изработена бомба експлодираше во средата (23-ти септември) пред зградата во која живее пратеничката на опозициската ПАСОК Лука Кацели, предизвикувајќи помала штета. 
Таа во моментот на експлозијата не била дома. 
Нападот се случува само неколку недели пред општите избори на 4-ти октомври, на кои Кацели е кандидатка. 
Последните анкети покажуваат дека ПАСОК води со 7 отсто пред владејачката партија Нова демократија. 
Станот на Кацели се наоѓа на четвртиот кат од зградата во централната атинска област Халандри, каде што се наоѓаат неколку амбасади и министерства. 
Истата се смета за една од најбезбедните области во главниот град. 
Анонимна информација беше испратена до еден локален весник и телевизиски канал 20 минути пред експлозијата. 
Полицијата спроведе рација во областа доцна во средата, што резултираше со четири апсења. 
(Катимерини, Нафтемборики, Етнос - 24/09/09; AФП, АНА-МПА, Ксинхуа - 23/09/09)
