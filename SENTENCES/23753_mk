23/06/2009
САРАЕВО, Босна и Херцеговина (БиХ) -- Поранешниот водач на босанските Срби Момчило Крајишник во понеделникот (22-ри јуни) допатува во Пале, да го види своето семејство.
Хашкиот трибунал за воени злосторства му даде три дена за да ја посети својата болна мајка.
Во март Крајишник беше осуден на 20 години затвор за воените злосторства извршени врз несрпското население за време на босанскиот конфликт во периодот 1992-1995 година, кога се сметаше за десна рака на поранешниот политички водач Радован Караџиќ.
Во другите вести од понеделникот, поранешниот премиер на Федерацијата на БиХ Едхем Бичакчиќ и поранешниот министер за финансии Драган Човиќ се изјаснија за невини по обвиненијата за злоупотреба на службената должност.
Тие се обвинети за проневера на скоро 4 милиони евра додека биле на власт меѓу 1999 и 2000 година.
Бичакчиќ и Човиќ се меѓу 50-те функционери осомничени за нелегално купување недвижен имот.
(БХРТ, Pincom.
info, РТРС, Срна, ДПА - 22/06/09)
