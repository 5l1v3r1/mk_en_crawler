26/04/2010
САРАЕВО, Босна и Херцеговина (БиХ) -- Известувачот на Европскиот парламент (ЕП) за визната либерализација за Западен Балкан, Тања Фајон, верува дека БиХ ги исполни повеќето критериуми за визната либерализација на ЕУ.
Во интервју за дневниот весник „Независне новине“ објавено во саботата (24-ти април), таа посочи дека Европската комисија ќе поднесе предлог за укинување на визите за БиХ на крајот од мај или почетокот на јуни.
Таа не спомена никаков конкретен датум кога визната либерализација би стапила на сила, само дека истото е можно да се случи пред октомвриските општи избори.
Таа потврди дека тоа ќе зависи од политичката волја на ЕУ и нивото на подготвеност на Сараево.
(БХРТ, РТРС, Срна - 25/04/10;
Независне новинe - 24/04/10)
