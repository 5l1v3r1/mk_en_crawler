14/09/2010
БЕЛГРАД, Србија -- Обвинетиот шверцер на дрога Дарко Шариќ ја тужи Србија поради изјавата на двајца највисоки функционери кои вели дека ја прекршиле неговата презумпција на невиност. 
Адвокатот на Шариќ, Зденко Томановиќ, во понеделникот (13-ти септември) објави дека поднесол тужба, во која бара 95.000 евра надоместок. 
„Претставниците на државните тела не можат јавно да осудуваат или прогласуваат некого за виновен, вклучително не и Дарко Шариќ, пред да почне судењето“, рече Томановиќ. 
Членовите на групата на Шариќ треба да бидат судени следната недела. 
Во април тој и 19 други беа обвинети за шверц на 2,5 тони кокаин од Јужна Америка. 
Шариќ и шестмина други остануваат на слобода. 
(Бета, РТС, Танјуг - 13/09/10)
