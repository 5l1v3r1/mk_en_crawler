20/06/2007
ТРИПОЛИ, Либија -- Врховниот суд во средата (20-ти јуни) ја сослуша последната жалба за смртните казни што им беа изречени на петте бугарски медицински сестри и палестинскиот лекар за наводно инфицирање на деца во болницата во Бенгази со ХИВ.
Судот рече дека ќе ја изрече пресудата на 11-ти јули.
И покрај тоа што многумина очекуваат да биде потврдена пресудата за вина, истата би можела да го отвори патот за замена на казните за медцинските лица, за надоместок за семејствата на децата.
Во вторник, 18 новоизбрани членови на Европскиот парламент одржаа прес-конференција во Стразбур, Франција.
Тие повикаа на солидарност со медицинските сестри и континуирана поддршка на либиските деца.
(Дарик, ББС - 20/06/07;БНР, Дарик - 19/06/07)
