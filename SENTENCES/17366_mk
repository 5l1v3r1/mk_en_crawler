24/05/2007
АНКАРА, Турција -- Властите велат дека бомбаш-самоубиец го извршил нападот во вторникот (22-ри мај) во Анкара, во кој загинаа шест лица, а скоро 100 беа повредени. 
Тој е идентификуван како Гувен Акус (28), поранешен припадник на организацијата наречена Турски сојуз на револуционерните комунисти. 
Гувернерот на Анкара Кемал Онал во средата рече дека пластичните експлозиви што биле употребени во нападот во трговскиот центар биле слични на оние што ги користи терористичката Курдистанска работничка партија (ПКК), но групата негираше дека е одговорна за бомбашкиот напад. 
Властите во Адана во средата објавија дека уапсиле еден маж и една жена кај кои биле пронајдени 5 килограми експлозив. 
Се чини дека жената планирала да се разнесе себеси на некоја локација во градот.
Во другите вести, нагазна мина за која постои сомневање дека е поставена од ПКК во југоисточна Турција, уби петмина војници и рани четворица други во четвртокот. 
Војската вели дека експлозивната направа била детонирана со далечински управувач. 
(Ројтерс, Заман, Аксам, Катан, TurkishPress.com - 24/05/07; AП, Ројтерс, АФП, НТВ, ЕПA - 23/05/07)
