28/05/2008
ТИРАНА, Албанија -- Владините напори за борба против трговијата со луѓе и понатаму се незадоволителни во очите на меѓународната заедница, вели Стивен Зејт од Американската амбасада во Тирана.
„Албанија и понатаму е база за трговијата со жени и деца“, рече тој во вторникот (27-ми мај) на конференцијата во Министерството за внатрешни работи, откривајќи ја заедничката стратегија за борба против ваквата трговија.
Заменик-министерот за внатрешни работи, Ива Зајми, рече дека граничните премини се најслабата точка во борбата против трговијата со деца.
Во другите вести од вторникот, властите се состанаа со претставници на меѓународните институции кои работат во Тирана и побараа помош за градежните работи во областа Гердец, местото на смртоносните експлозии во складиштето за муниција во март.
„Никој не треба да се доближува до областа додека не добиеме сигнал дека е безбедно“, рече Хелмут Лохан, шеф на делегацијата на Европската комисија во Тирана.
(Газета шкиптаре, Шкип, Шекули - 28/05/08;
ББС, Балканвеб, ТВШ - 27/05/08)
