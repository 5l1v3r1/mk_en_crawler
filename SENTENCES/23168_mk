02/11/2008
ЗАГРЕБ, Хрватска -- Полицијата во петокот (31-ви октомври) објави дека пет лица се обвинети во врска со експлозијата на автомобилот-бомба во која загинаа двајца новинари на 23-ти ноември. 
Портпаролот на полицијата, Крунослав Боровец, рече дека пет лица се обвинети за намерно организирање и убиство на Иво Пуканиќ, поранешен главен уредник и сопственик на неделникот Национал, и неговиот маркетинг-директор, Нико Фрањиќ. 
Боровец не ги именуваше осомничените, но рече дека тројца се хрватски државјани, еден е Бошњак, а еден е Србин. 
Хрватите се во притвор, а за другите двајца во тек е потрага. 
Двајца Срби се, исто така, уапсени за наводно помагање во нивното бегство.
Хрватската национална телевизија во петокот објави дека еден од петмината обвинети за организирање на нападот со автомобил-бомба се бара за наводна вмешаност во воени злосторства за време на конфликтот во периодот 1991-1995 година. 
(MИA - 01/11/08; AФП, АП, ХРТ, Јавно, Ројтерс - 31/10/08)
