18/06/2008
AНКАРА, Турција -- Уставниот суд во вторникот (17-ти јуни) одлучи дека првата седница во судскиот процес за затворање на владејачката Партија на правдата и развојот (АКП) ќе се одржи на 1-ви јули.
АКП се соочува со забрана ако судот одлучи дека партијата го загрозува секуларниот карактер на државата.
Десетици политичари, вклучително и претседателот Абдула Ѓул, би можеле да добијат забрана да се занимаваат со политика во период од пет години.
Абдурахман Јалцинкаја, обвинител на Врховниот апелационен суд, ќе биде прв што ќе се соочи со 11-те судии на Уставниот суд, изложувајќи го својот случај против АКП.
Партијата, од друга страна, ќе ја претстави својата усна одбрана на 3-ти јули.
Потоа, известувачот назначен од Уставниот суд ќе подготви необврзувачки извештај за суштината на случајот.
(AФП, Гласот на Америка, Ројтерс, Хуријет, Заман, АП - 17/06/08)
