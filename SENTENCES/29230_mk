05/11/2010
СКОПЈЕ, Македонија -- Министерот за одбрана, Зоран Коњановски, во четвртокот (4-ти ноември) уште еднаш потврди дека членството во НАТО останува главен приоритет на Македонија.
Отворајќи го состанокот на началниците на генералштабовите на земјите-членки на Јадранската повелба, тој ја истакна потребата од спроведување на реформите неопходни за процесот на пристапување во НАТО.
Американскиот амбасадор Филип Рикер го пофали придонесот на Македонија во мировните операции во странство.
Тој рече дека македонско-американското партнерство е успешно и дека ќе продолжи.
На крајот од состанокот, учесниците усвоија заедничка изјава во која се обврзаа дека ќе ги зајакнат врските во регионот, во рамките на напорите за одржување на траен мир и стабилност.
Членки на Јадранската повелба се Албанија, Босна и Херцеговина, Хрватска, Македонија и Црна Гора.
(A1, Радио Слободна Европа, МИА, Сител - 04/11/10)
