15/03/2007
AНКАРА, Турција -- Високиот суд во земјата за борба против тероризмот, наводно, се состана доцна во вторникот (13-ти март), на разговори околу безбедносните мерки пред прославите по повод одбележувањето на Невруз следната недела. 
Прославите на 21-ви март се редовни придружувани со демонстрации на Курдите. 
Според извештаите на локалните медиуми, на состанокот присуствувале министрите за надворешни работи, правда и внатрешни работи, заедно со високи претставници на армијата и безбедноста, како и специјалниот претставник за антитероризам на Турција.
Во другите вести, турската полиција спроведе рација во канцелариите на прокурдската Партија за демократско општество, како и во приватни домови во југоисточниот град Тунчели во средата. 
Претставниците велат дека тоа било дел од владината кампања против терористичката организација Курдистанска работничка партија (ПКК). 
Шест лица беа уапсени под сомневање за врски со ПКК. 
(Заман - 15/03/07; НТВ, Агенција Анадолу - 14/03/07)
