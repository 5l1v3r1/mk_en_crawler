16/11/2006
СКОПЈЕ, Македонија -- Преговорите со ЕУ за олеснување на визниот режим ќе започнат на 30-ти ноември, според соопштението за печатот на владата во средата (15-ти ноември).
Потоа, на 1-ви декември, ќе започнат разговорите за договорите за реадмисија.
Владата одлучи да ги назначи Агнеса Руси и Антонио Санев за шефови на македонските тимови во овие преговори.
Министрите за надворешни и внатрешни работи, Антонио Милошоски и Гордана Јанкуловска, исто така, се очекува да присуствуваат на првиот круг разговори.
Исто така во средата, парламентот го изгласа Законот за следење на комуникациите.
Истиот предизвика широка јавна дебата околу условите и процесите за следење на комуникациите, како и методите и правилата за чување и користење на добиените информации.
(Вечер - 16/11/06;
MИА, А1 ТВ - 15/11/06)
