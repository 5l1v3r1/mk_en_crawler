14/10/2010
СОФИЈА, Бугарија -- Даночните власти и обвинителите употребија хеликоптер во средата (13-ти октомври), барајќи ги избегнувачите на даноци и нивните луксузни викендички на брегот на Црното Море. 
Летот откри 200 вили чии сопственици сега ќе бидат проверени за даночно затајување, објави Националната агенција за приходи. 
Претходно оваа недела, локалните телевизиски канали емитуваа хеликоптерска снимка на луксузните имоти во предградија на Софија и централниот град Пловдив, како и целосно нелегален комплекс на државно земјиште во близина на брана во Ивајловград. 
Комплексот се верува дека е во сопственост на царински функционери. 
Методот со хеликоптер е избран за да може да се види што се наоѓа зад високите ѕидови на имотите во сопственост на политичари и државни функционери од висок профил. 
Властите велат дека дел од овој имот сé уште е регистиран во државниот регистар како имот во изградба, трик што сопствениците го користат за да избегнат даноци. 
Друг дел е регистриран како сопственост на претпријатија, што значи дека трошоците може да послужат како одбитоци. 
(AФП, бТВ, Труд - 13/10/10)
