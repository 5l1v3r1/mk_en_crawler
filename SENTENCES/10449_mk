19/11/2004
ТИРАНА, Албанија -- Министерот за правда, Фатмир Џафа, во четвртокот (18-ти ноември) изрази загриженост поради тоа што некои политичари се машаат во работата на судството, додавајќи дека постојат докази за случаи на вакво мешање во секоја фаза на судскиот процес.
Тој повика на интензивирани напори за прекинување на оваа практика.
Исто така во четвртокот, албанскиот премиер Фатос Нано се состана со германскиот канцелар Герхард Шредер во Берлин.
Шредер ја пофали идејата на Нано за воспоставување на балкански Шенген.
Шредер рече дека тоа би им помогнало на земјите во регионот побргу да ги исполнат стандардите на ЕУ за слободно движење на луѓе и стока.
(Албански дневни вести - 19/11/04;
ATA, ДДП - 18/11/04)
