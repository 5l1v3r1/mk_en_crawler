29/01/2007
БРИСЕЛ, Белгија -- За време на состанокот во петокот (26-ти јануари) на земјите-учеснички во меѓународните сили предводени од НАТО за помош во безбедноста на Авганистан, Албанија, Бугарија и Хрватска, понудија да ја зголемат поддршката. 
Албанскиот министер за надворешни работи, Бесник Мустафај, ги објави плановите за двојно зголемување на бројот на војниците распоредени таму, додека неговиот бугарски колега, Ивајло Калфин, рече дека Софија ќе донира околу 500 тони вишок оружје за авганистанската армија. 
Хрватската министерка за надворешни работи, Колинда Грабар-Китаровиќ, рече дека нејзината земја, исто така, ќе обезбеди оружје, како и дека планира да го зголеми бројот на мировниците во Авганистан од сегашните 153 на 200 во 2007 и на 300 во 2008 година. 
(24 Часа - 28/01/07; Aлбански вести, Вечерњи лист - 27/01/07)
