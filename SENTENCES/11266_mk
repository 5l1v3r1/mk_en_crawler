24/06/2005
БРИСЕЛ, Белгија -- Британскиот премиер Тони Блер во четвртокот (23-ти јуни) пред Европскиот парламент изјави дека процесот на проширување дава „историска можност“ за градење на поголема и посилна Унија“.
Тој предупреди за евентуалното зголемување на национализмот и ксенофобијата во ЕУ и рече дека затворањето на вратата за новите членки нема да ги зачува работните места и бизнисите на Запад.
Блер вети дека кога Велика Британија ќе го преземе ротирачкото претседателство со ЕУ следниот месец, таа ќе работи на исполнувањето на обврските на Унијата кон земјите-кандидатки.
Исто така во четвртокот, шефот на ЕБРД од ЕУ побара таа да избегнува нејаснотии во врска со своите планови за идното проширување.
Жан Лемиер предупреди дека процесот на реформи во Источна Европа е тешко одржлив без пристап во ЕУ.
Повлекувањето на ветувањето за членство, објасни тој, ќе значи повлекување на движечката сила за промени во овие земји.
(Вјесник, ФТ - 24/06/05;
Ројтерс, Турски дневни вести, Ројтерс - 23/06/05)
