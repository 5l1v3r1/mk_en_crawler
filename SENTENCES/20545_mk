12/03/2008
САРАЕВО, Босна и Херцеговина (БиХ) -- БиХ ќе биде домаќин на воената вежба на која ќе учествуваат сите земји од програмата на НАТО Партнерство за мир (ПзМ), објави во вторникот (11-ти март) портпаролот на мисијата на НАТО во БиХ, Дерек Чапел.
Ова ќе биде прва ваква вежба што се одржува во земја од ПзМ на НАТО, рече Чапел, додавајќи дека изборот на БиХ значи потврда за напорите што земјата ги прави во одбранбените реформи.
Во другите вести од вторникот, бригадниот генерал Роберт Ловенстајн од германските воздушни сили, ја презеде од бригадниот генерал Пабло Бермудо функцијата началник на штабот на ЕУФОР во Сараево.
Ловенстајн рече дека негови главни приоритети се поддршката на властите на БиХ во борбата против организираниот криминал, пренесувањето на повеќе надлежности на армијата на БиХ, како и поддршка на Трибуналот на ОН за воени злосторства.
(Фена, веб-страница на ОХР, веб-страница на ЕУФОР - 11/03/08)
