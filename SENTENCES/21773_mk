20/06/2008
БЕЛГРАД, Србија -- Коалициите предводени од проевропската Демократска партија (ДС) и Српската социјалистичка партија (СПС) се согласија да формираат влада, објави Б92 во четвртокот (19-ти јуни).
Иако претставниците на СПС тврдат дека не оствариле разговори со ДС, а ДС вели дека сé уште нема договор, локалните медиуми јавија дека соопштението за новата влада се очекува на почетокот од следната недела.
Во интервјуто за Вечерње новости, водачот на Српската радикална партија (СРС) Томислав Николиќ рече дека верува оти водачот на СПС, Ивица Дачиќ, одлучил да застане на страната на ДС.
СПС оствари официјални разговори само со СРС и коалицијата Српска демократска партија-Нова Србија.
(Блиц, Политика, Вечерње новости - 20/06/08;
Б92, Бета - 19/06/08)
