06/01/2005
ЗАГРЕБ, Хрватска -- Локалните медиуми во средата (5-ти јануари) објавија дека се разгледува можноста за голема реконструкција на кабинетот по оставката на министерот за надворешни работи, Миомир Жужул.
Според извештаите на локалниот печат, заменик-премиерот и министер за здравство, Андрија Хебранг, исто така, би можел да поднесе оставка од здравствени причини.
Набљудувачите велат дека министрите за економија и транспорт се сметаат за најверојатни кандидати за нивна замена.
Исто така во средата, премиерот Иво Санадер и водачите на партиите во Парламентот постигнаа согласност за тимот што ќе ја претставува земјата во преговорите со ЕУ.
Главен преговарач ќе биде Владимир Дробњак, кој моментно ја предводи мисијата на земјата во ОН.
Во другите вести, хрватскиот Уставен суд го отфрли барањето за повторно пребројување на гласовите на претседателскиот кандидат Борис Микшиќ.
Судот одлучи дека тој нема уверлив доказ за евентуални нерегуларности на изборите на 2-ри јануари.
Судот, исто така, ги отфрли и одделните приговори на неколкумина други претседателски кандидати:
Дорис Коста, Славен Летица, Љубо Чешиќ и Мирослав Рајх.
(Вечерњи лист, Вјесник, Нови лист - 06/01/05;
Ројтерс, АФП, ХИНА, ХРТ - 05/01/05)
