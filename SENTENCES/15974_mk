16/08/2006
БАЊА ЛУКА, Босна и Херцеговина (БиХ) -- Припадниците на ЕУФОР во вторникот (15-ти август) го претресоа домот и автомобилот на Горан Сивац, поранешен припадник на воената полиција на Република Српска и осомничен помошник на Радован Караџиќ, во квартот Обличево во Бања Лука.
Портпаролот на ЕУФОР рече дека операцијата била насочена против мрежата поддржувачи на осомничените за воени злосторства и имала за цел собирање на информации.
Никој не беше уапсен.
Одделно, ЕУФОР спроведе рација во квартот Лаус во Бања Лука, но не објави никакви детали.
Полицијата на босанските Срби беше информирана за двете акции.
(Независне новине, Дневни аваз - 16/08/06;
Pincom.info, ПБС БиХ - 15/08/06)
