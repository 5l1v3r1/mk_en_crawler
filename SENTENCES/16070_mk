17/11/2006
СОФИЈА, Бугарија -- Бизнис заедницата бара од Министерството за труд да воведе квоти за странците кои работат во локалниот пазар на труд, почнувајќи од следната година, рече заменик-претседателот на Бугарската индустриска комора, Дикран Тебејан. 
Во изјавата од четвртокот (16-ти ноември) тој рече дека со ова ќе се избегнат ограничувањата во законот за промовирање на вработувањето, кој го ограничува бројот на странците кои работат во едно претпријатие на помалку од 10 отсто од персоналот. 
Министерството ќе ја определува големината на квотите секоја година, во соработка со големите бизнис здруженија. 
Тие велат дека квотите треба да бидат најпрво во корист на граѓаните на ЕУ, а потоа и на нерезидентните жители од бугарско потекло. 
(Сега - 17/11/06; БНР - 16/11/06)
