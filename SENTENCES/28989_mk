09/11/2010
БЕЛГРАД, Србија -- Министерот за внатрешни работи, Ивица Дачиќ, во понеделникот (8-ми ноември) потврди дека поранешниот шеф на военото разузнавање Ацо Томиќ е под истрага за помагање на воениот командат на босанските Срби од времето на војната Ратко Младиќ, да избегне апсење. 
Дневниот весник „Блиц“ објави дека Томиќ е под истрага за наводно помагање на Младиќ да се скрие во две воени касарни во Србија во 2006 година. 
Младиќ е во бегство од 1995 година, набргу откако Трибуналот на ОН за воени злосторства го обвини за геноцид, воени злосторства и злосторства против човештвото, во врска со босанскиот конфликт во периодот 1992-1995 година. 
(Бета, Б92, РТС, АП - 08/11/10)
