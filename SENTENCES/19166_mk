01/03/2007
ЗАГРЕБ, Хрватскa -- По пресудата на Меѓународниот суд на правдата (МСП) за ослободување на Србија од обвиненијата за геноцид во БиХ, адвокатот што ја претставува Хрватска во средата (28-ми февруари) посочи дека е можно Загреб да се откаже од слична судска постапка што ја покрена пред МСП во 1999 година.
Хрватска, исто така, се обрати до судот, обвинувајќи ја поранешна Сојузна Република Југославија, тогашна Србија и Црна Гора, за геноцид, извршен на хрватската територија за време на конфликтот во 1991 година и организирани убиства на околу 10.000 Хрвати.
Адвокатот Иван Симовиќ вели дека станал скептичен во врска со исходот, поради неодамнешната пресуда на МСП.
Тој препорача, наместо тоа, Хрватска да постигне вонсудска спогодба со Србија.
(Вечерњи лист - 01/03/07;
ХИНА, ХРT - 28/02/07)
