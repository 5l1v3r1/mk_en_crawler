25/02/2011
БРИСЕЛ, Белгија -- Советот на ЕУ за правда и домашни работи во четвртокот (24-ти февруари) разговараше за т.н. механизам на поствизна либерализација за земјите од Западен Балкан и одлучи да не се внесуваат измени во актуелните ситуации.
Сепак, тие посочија на воспоставениот механизам на Европската комисија, кој може да биде како систем на рано предупредување „во случај на масовен прилив на апликанти за азил“.
Детален извештај за ситуацијата ќе биде претставен во јуни.
Србија, во меѓувреме, во четвртокот формираше комисија за следење на безвизниот режим со ЕУ, која ќе се занимава со прашањата поврзани со лажните баратели на азил.
За време на истата седница, министрите на ЕУ го одобрија договорот за реадмисија со Турција, што значи дека нелегалните имигранти кои влегле во блокот преку Турција ќе се враќаат во нивната земја на влез.
Договорот нема да биде применет за барателите на политички азил.
Неговото одобрување е значајно, и сигнализира дека ЕУ може да започне во визниот дијалог со Турција.
Договорот бара официјално одобрување од Анкара.
(ЕМ портал, Б92, Ворд булетин, новинска агенција Анадолу - 24/02/11)
