19/04/2010
ЗАГРЕБ, Хрватска -- Претседателот Иво Јосиповиќ остро реагираше на критиките на премиерката Јадранка Косор во врска со говорот што го одржа во Сараево минатата недела, а во кој се извини за политиката на Хрватска кон Босна и Херцеговина (БиХ) во текот на 1990-тите. 
Локалните медиуми во саботата објавија дека тој ја повикал Косор да иницира интерпелација против него ако смета дека неговата изјава била неуставна. 
Но, ако се покаже дека не била неуставна, тој ќе бара нејзина оставка. 
Ова е прва политичка конфронтација меѓу владата и претседателот откако Јосиповиќ ја презеде функцијата во средината на февруари. 
(Пословни, Business.hr - 18/04/10; Нова ТВ, ХИНА - 17/04/10)
