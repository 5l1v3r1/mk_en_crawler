17/09/2010
ЗАГРЕБ, Хрватска -- Раководството на владејачката Хрватска демократска заедница (ХДЗ) во четвртокот (16-ти септември) одлучи да го избрка поранешниот министер за економија, Дамир Поланчец, од партијата, поради оцрнувањето на нејзиниот имиџ. 
Одлуката уследи неколку денови откако Поланчец сведочеше пред парламентарната анкетна комисија која ја испитува приватизацијата на нафтеното и гасоводно претпријатие ИНА, и како унгарски МОЛ стекнал дополнителни менаџерски права минатата година. 
Поланчец рече дека владини министри и претседателството на ХДЗ биле информирани за целиот процес на преговори. 
Партијата го суспендираше од сите должности во ХДЗ веднаш по апсењето во март во врска со сомнителната афера со локалниот производител на храна „Подравка“. 
(ХИНА, Нова ТВ, Вечерњи лист, Пословни дневник - 16/09/10)
