27/11/2006
СОФИЈА, Бугарија -- Европската комисија (ЕК) ќе испрати експертски тим во Москва во врска со загриженоста што неодамна беше искажана околу квалитетот на месните производи од Бугарија и Романија, кои ќе бидат продавани како извоз на ЕУ откако двете земји ќе влезат во Унијата во јануари. 
Филип Тод, портпарол на комесарот на ЕУ за здравје, Маркос Кипријану, во петокот (24-ти ноември) изјави за бугарската државна новинска агенција БТА дека нема основа за тоа Русија да воведе забрана за увозот на месо од ЕУ. 
Во неделата бугарскиот министер за надворешни работи, Ивајло Калфин, рече дека загриженоста на Москва во врска со квалитетот на бугарското месо е сосема неоснована. 
(Котидианул - 27/11/06; Медиапул - 26/11/06; БНР, БТА - 24/11/06)
