24/06/2009
СОФИЈА, Бугарија -- Поранешниот косовски премиер Агим Чеку беше уапсен во вторникот вечер (23-ти јуни) на граничниот премин меѓу Бугарија и Македонија.
Апсењето беше извршено врз основа на потерницата што Србија ја издаде во 2002 година.
Чеку беше уапсен додека патувал за Софија, на, како што објавија медиумите, официјален состанок со заменик-министерот за надворешни работи, Милен Керемедџиев.
Но, тој вели дека не била испратена никаква покана.
На Чеку ова не му е прво апсење:
тој беше уапсен во Словенија во 2003 година, потоа во Унгарија една година подоцна и во Колумбија претходно оваа година.
Србија го обвини Чеку за вмешаност во злосторства врз српските цивили за време на косовскиот конфликт.
(Зери, Коха Диторе, Експрес, Косова Сот, Телеграфи - 24/06/09;
Tанјуг, Б92, БТА, ДПА, Фокус - 23/06/09)
