14/02/2007
РИМ, Италија -- Премиерот Романо Проди во вторникот (13-ти февруари) го повика својот хрватски колега Иво Санадер да изрази шокираност во врска со хрватската реакција на изјавата на италијанскиот претседател Џорџо Наполитано.
Италија, исто така, ја откажа посетата на еден министер од владата, на Загреб.
Расправијата изби во саботата кога Наполитано во својот говор рече дека герилците на починатиот комунистички водач Тито убиле илјадници Италијанци во, како што го нарече, „словенскиот план за присоединување“, сличен на „етничкото чистење“.
Во понеделникот хрватскиот претседател Стипе Месиќ го обвини Наполитано за „отворен расизам, историски ревизионизам и политички реваншизам“.
Тој и Санадер повикуваат на формирање комисија за судска медицина, која ќе ги испита наводните геноцидни дејства.
Според некои историчари, помеѓу 5.000 и 15.000 Италијанци биле масакрирани во средината на 1940-тите, кога југословенските комунисти воспоставиле контрола врз пограничните области.
Тековната препирка може да создаде проблеми за кандидатурата на Хрватска за членство во ЕУ.
Досега Европската комисија се воздржува од коментар.
(Вјесник, Вечерњи лист, Фајненшал тајмс - 14/02/07;
ХИНА, ХРT, Index.hr - 13/02/07)
