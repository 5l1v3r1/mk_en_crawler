16/06/2010
ПРИШТИНА, Косово -- Во изминатата деценија, воените злосторства во Косово не се сметаа за приоритет, заклучува ОБСЕ во извештајот претставен во вторникот (15-ти јуни). 
Документот повикува на вклучување локални судии и обвинители во судењата, и поактивен ангажман на компетентни меѓународни претставници. 
Судијата на ЕУЛЕКС Џанфранко Гало истакна дека понекогаш, не сите што работат за УНМИК и ЕУЛЕКС ги исполнуваат потребните стандарди. 
„Друго прашање е тоа што многу професионалци не остануваат тука многу долго. 
Мора да останете подолго на местото за да бидете ефикасен“, рече Гало, поранешен обвинител на УНМИК. 
Во извештајот насловен како „Косовските судски процеси за воени злосторства -- Проценка десет години подоцна (1999-2009)“, ОБСЕ вели дека навременото спроведување на правдата во ваквите случаи е особено важно бидејќи истото носи ризик за перцепција на неказнетост. 
„Овој пропуст е спротивен на очекувањата на јавноста и интересите на правдата и помирувањето. 
Воените злосторства, поради нивната природа, тежина и важност за процесот на помирување, не беа разгледувани со должно внимание од судските институции.“ (Експрес, Косова Сот, Коха Диторе, Зери - 16/06/10)
