13/04/2010
Tурскиот премиер Реџеп Тајип Ердоган и ерменскиот претседател Серж Саргсјан се состанаа во Вашингтон во понеделникот (12-ти април) на маргините од нуклеарниот самит. 
На состанокот присуствуваа и турскиот министер за надворешни работи, Ахмет Давутоглу, и потсекретарот на Министерството за надворешни работи, Феридун Синирлиоглу. 
Ерменија беше претставена од министерот за надворешни работи, Едвард Налбандијан, и заменик началникот на Генералштабот на ерменскиот претседателски кабинет Виген Саргсјан. 
Властите, наводно, се согласиле да работат на усвојувањето два протоколи со цел нормализирање на врските меѓу Анкара и Ереван.
***
Хрватскиот претседател Иво Јосиповиќ је отпатува во прва посета на Босна и Херцеговинa (БиХ) на 14-ти и 15-ти април, објави неговиот кабинет во понеделникот (12-ти април). 
Истакнувајќи го пријателството и соработката, тој се очекува да изрази поддршка за евроатланските заложби на Сараево.
***
Tурскиот премиер Реџеп Тајип Ердоган ќе се состане во вторник (13-ти април) со американскиот претседател Барак Обама, на маргините од дводневниот самит за нуклеарна безбедност во Вашингтон. 
Двајцата водачи се очекува да разговараат за турско-ерменските односи, ситуацијата во Ирак и Авганистан и иранската нуклеарна програма.
***
Италијанскиот министер за надворешни работи, Франко Фратини, во понеделникот (12-ти април) во Тирана рече дека верува оти Aлбанијa ќе има корист од процесот на визна либерализација на ЕУ оваа година и ќе добие кандидатски статус за членство во ЕУ. 
„Советот на министри на ЕУ е можно да ја донесе одлуката пред ова лето, со цел да им овозможи на албанските и босанските државјани да се движат слободно без визи до на есен оваа година“, изјави Фратини на заедничката конференција со албанскиот колега Илир Мета.
***
Грчкиот премиер Јоргос Папандреу оствари разговори во Кипар со претседателот Деметрис Христофиас, со локалните политички водачи и со архиепископот Хрисостомос Втори за време на дводневната посета која почна во неделата (11-ти април). 
Пред неговата посета Папандреу се состана со кипарскиот министер за надворешни работи, Маркос Кипријану, во Атина, на разговори околу прашањата на повторното обединување на Кипар.
***
Српскиот претседател Борис Тадиќ во четвртокот (8-ми април) ги охрабри членовите на албанското малцинство да формираат Национален совет, велејќи дека е горд што Србија е меѓу неколкуте држави кои ќе им овозможат на своите малцинства да формираат вакви совети. 
Изборите за албанскиот совет ќе се одржат на 6-ти јуни.
***
Папата Бенедикт Шеснаесетти планира да оди во дводневна посета на Кипар на 4-ти јуни, со цел да сретне со државното раководство и шефот на грчката православна заедница, архиепископот Хрисостомос Втори, објави Ватикан во саботата (10-ти април). 
Посетата ќе уследи на покана на кипарскиот претсдедател Деметрис Христофиас, упатена за време на неговата посета на Ватикан во март 2009 година.
(Разни извори -- 06/04/10-13/04/10)
