28/02/2005
САРАЕВО, Босна и Херцеговина (БиХ) -- Главниот обвинител во БиХ, Маринко Јурчевиќ, во саботата (26-ти февруари) објави дека обвинителите работат на вкупно 1.264 обвиненија за воени злосторства против 10.335 поединци. 
Тој додаде дека 950 случаи се поднесени од страна на Федерацијата на БиХ, а 314 од Република Српска (РС).
Во меѓувреме, претставникот на Трибуналот на ОН за воени злосторства, Матиас Хелман, потврди дека хашките обвинители предложиле предавање на случаите против 12 поединци на босанското судство. 
Тој рече дека случаите се однесуваат на воените злосторства извршени во логорите Омарска и Кератерм за време на конфликтот во БиХ.
Во другите вести, главната опозициска партија во РС, Унијата на независни социјалдемократи (СНСД) побара формирање на целосно професионална војска во БиХ. 
Водачот на СНСД, Милорад Додик, во неделата рече дека партијата сака да се стави крај на задолжителниот воен рок, со цел да се намалат трошоците во областа на одбраната. 
(Независне новине, РТРС - 28/02/05; Pincom.info - 27/02/05; НТВ Хајат - 26/02/05)
