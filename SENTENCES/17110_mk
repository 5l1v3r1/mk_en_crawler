02/08/2006
САЛЦБУРГ, Австрија -- Канцеларот Волфганг Шисел ги поздрави позитивните промени што се случија во Југоисточна Европа (ЈИЕ), по состанокот со премиерите од регионот, што се одржа во вторникот (1-ви август) во Салцбург.
На состанокот присуствуваа:
албанскиот премиер Сали Бериша, премиерот на Босна и Херцеговина Аднан Терзиќ и хрватскиот премиер Иво Санадер, како и специјалниот координатор за Пактот за стабилност за ЈИЕ, Ерхард Бусек.
Шисел рече дека состанокот бил многу конструктивен и се фокусирал на прашањата поврзани со регионалната стабилност и соработка.
Тој ја потврди поддршката на Австрија за евроинтегративните процеси на земјите од ЈИЕ и рече дека Хрватска може особено да послужи како модел за другите.
Учесниците, исто така, разговараа за проширувањето на Централноевропскиот договор за слободна трговија, како и за косовското прашање.
(Вјесник, Дневни аваз - 02/08/06;
ХИНА, ХРT - 01/08/06)
