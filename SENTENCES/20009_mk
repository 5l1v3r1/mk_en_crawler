17/02/2008
НИКОЗИЈА, Кипар -- Кипарците се упатија кон избирачките места во неделата (17-ти февруари) за да гласаат за својот нов претседател. 
Гласањето во Кипар е задолжително и ако некој граѓанин не гласа може да биде казнет со 342 евра. 
Од вкупно деветте кандидати за местото, оној кој ќе освои повеќе од 50 отсто од вкупниот број гласови ќе стане следен претседател. 
Ако ниту еден од кандидатите не освои 50 отсто од гласовите, на 24-ти февруари ќе се одржи втор круг, помеѓу двајцата кандидати со најголем процент. 
Новиот претседател треба да положи свечена заклетва на 29-ти февруари. 
(КНА, АФП, Фокус, Ројтерс, АП - 17/02/08; Фокус, Дојче Веле, ЕРТ, Фамагуста газете - 16/02/08)
