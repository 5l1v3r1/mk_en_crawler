13/07/2005
(Разни извори -- 06/07/05 – 13/07/05)
Хрватскиот парламент ја одобри заедничката кандидатура на земјата со Унгарија за домаќини на фудбалскиот шампионат Еуро 2012. 
Кандидатурата веќе е одобрена од унгарскиот парламент. 
Ова е втор обид на Хрватска да биде домаќин на турнирот, по неуспешниот заеднички обид со БиХ за 2008 година.
***
Во седиштето на ОН во Њујорк до крајот на јули ќе биде отворена изложбата на дела на 14 уметници од Босна и Херцеговинa. 
Настанот се одржува по повод десетгодишнината од масакрот во Сребреница.
***
Уникатна бронзена статуа на легендарниот Орфеј, која датира од 1-виот до 2-риот век пред н.е., е откопана во бугарското село Татул. 
Статуата е пронајдена од страна на локалните селани и им е предадена на археолозите што работат на овој локалитет, за кој се верува дека бил еден од главните светилишта за обожувачите на Орфеј во античкиот свет.
***
Петтиот меѓународен симпозиум за античката грчка филозофија се одржа на грчкиот остров Самос и турскиот остров Ефес, додека понатамошните настани ќе се одржат на Лесбос и Мегара. 
Симпозиумот, на кој учестуваат 17 истакнати експерти од 10 европски земји и САД, е во организација на Грчкиот институт за филозофски науки.
***
На 14-ти јули во Националниот музеј на уметност во Букурешт ќе се одржи француска уметничка изложба. 
Настанот, во организација на француската и романската влада, е по повод одбележувањето на Националниот ден на Франција. 
Ќе бидат изложени околу 77 дела од големите француски уметнички гении, меѓу кои и Сезан, Матис и Пикасо.
***
Културниот летен фестивал во Бјелина започна на 7-ми јули во овој град во Република Српска. 
Настанот, кој ќе трае до 28-ми август, вклучува музички и театарски претстави, изложби на фотографии и на уметнички дела.
***
Бугарската aктерка Весела Казакова е избрана за члена на меѓународното жири за 11-тото издание на Сараевскиот филмски фестивал на крајот од август. 
Претседарел на жирото ќе биде српскиот актер Мики Манојловиќ. 
Казакова беше главната ѕвезда на „Мила од Марс“, која ја доби наградата за најдобар филм на минатогодишниот Сараевски фестивал.
***
„Комуникација со хумор“ е насловот на изложбата што е моментно во тек во галеријата Калфајан во Солун. 
Настанот вклучува дела на двајца од најпознатите грчки карикатуристи -- починатите Минос Аргиракис и Бост.
