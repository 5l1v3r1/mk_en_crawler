30/01/2013
Лили Линч за Southeast European Times во Белград – 30.01.13
Додека медиумите во Србија известуваа за пејсмејкер операцијата на осомничениот воен злосторник и актуелен хашки обвинет, Воислав Шешељ, Njuz.net, сатирична веб-страница која ја води група млади Срби, излезе со наслов:
„Во текот на операцијата за вградување пејсмејкер, пронајдено е срцето на Шешељ“.
Преку сатира, овој новински портал успеа да ги пренесе мислењата на поголем дел од младите Срби за човекот обвинет за злосторства против човештвото.
Во последниве години веб-страници како Njuz се појавија во целиот регион.
Во Босна и Херцеговина (БиХ), BalkanTajms.com, која известува сатирично за локалната и регионалната политика, станува сé попопуларна.
Хрватската веб-страницаnews-bar.hr покрива слични теми.
Дури и Црна Гора, со население од нешто повеќе од 632.000 жители, има сатиричен веб-портал rastanj.me.
Страниците се популарни меѓу младите луѓе и имаат голема видливост на социјалните мрежи.
Фејсбук-страницата на Njuzсе доближува до 100.000 „лајкови“ и неодамна отвори страница на англиски јазик нареченаThe Global Edition.
Друга заедничка карактеристика се тенденциите на страниците да ги сатиризираат политичарите.
Откако српскиот претседател Томислав Николиќ го критикуваше премиерот Ивица Дачиќ за неговиот неодамнешен состанок со хрватскиот премиер Зоран Милановиќ, велејќи дека најпрво требаше да се состанат претседателите на двете држави,News Bar објави фотографија на Николиќ со текст:
„Не е во ред, претседателе Јосиповиќ, најпрво требаше да играме криенка!“
Марко Дражиќ, кој работел за најголемите српски медиуми и е уредник на Njuz, забележува дека публиката дискутира за контроверзните теми на нешто поразличен начин во делот за коментари на Njuz отколку во традиционалните медиуми.
„Коментаторите ...
ги имаат истите дискусии и аргументи како и на традиционалните веб-страници за работите како Косово или парадата на гордоста, но некако наNjuz дискусиите не се толку сурови, луѓето се поцивилизирани во своите дебати“, рече Дражиќ за SETimes.
Иако порталите честопати поттикнуваат политички дебати, повеќето новинари на сатиричните веб-страници велат дека ги започнале од забава.
Но, сите тие ја препознаваат потенцијалната социјална вредност на сатирата за регионот.
„Одлучивме да отвориме веб-страница која ќе биде независна од какво било политичко влијание и ќе им покаже на граѓаните дека политичарите не се недопирливи, дека секој граѓанин има право да ја критикува работата на оние кои се избрани да му служат на народот“, рече Владо Лучиќ, основач на News BarзаSETimes.
Виктор Марковиќ, главен уредник на The Global Edition и новинар во Njuz, вели дека веб-страницата можеби влијае на начинот на кој луѓето во Србија читаат и размислуваат за вестите онака како што известуваат традиционалните извори.
„Мислам дека луѓето малку помалку веруваат на сето она што го читаат.
Тие можеби ги читаат ,вистинските’ вести со покритичко размислување.“
