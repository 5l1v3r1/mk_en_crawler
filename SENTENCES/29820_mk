22/04/2011
БЕЛГРАД, Србија -- Судот во Шабац во четвртокот (21-ви април) пресуди дека поранешниот политичар на босанските Срби, Божидар Вучуревиќ, може да им биде предаден или на Босна и Херцеговина (БиХ) или на Хрватска за судење, велејќи дека Министерството за правда треба да одлучи дали ќе го екстрадира поранешниот близок соработник на водачот на босанските Срби од времето на војната Радован Караџиќ.
Српската полиција го уапси Вучуревиќ на 4-ти април, на босанско-српскиот пограничен премин под обвинение за воени злосторства.
Обвинителите инсистираат на тоа дека тој треба да се соочи со судење во БиХ бидејќи е босански државјанин и е предмет на истрага за воените злосторства извршени во Требиње.
Вучуревиќ, исто така, се бара од Загреб, за воени злосторства врз цивилите, извршени за време на бомбардирањето на Дубровник во 1991 година.
(Независне новине, Прес оналајн - 21/04/11)
