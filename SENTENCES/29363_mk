03/06/2010
БУКУРЕШТ, Романија -- Штрајкот во јавниот сектор почна да се гасне, откако синдикатите во средата (2-ри јуни) решија да го прекинат дејствувањето само три дена по неговиот почеток.
Протестите продолжија во образовниот сектор, но учеството е помало од посакуваното, бидејќи наставниците одлучија да не ги одложуваат матурските испити.
Покрај ова, владата објави дека платите во ЦФР, државното железничко претпријатие, нема да бидат погодени од планираните кратења заради штедење.
Следната недела владата ќе се соочи со гласање за доверба кое самата го иницираше, барајќи поддршка за своите мерки.
Повеќето стапуваат на сила сега, вклучително и кратење од 25 отсто на платите на вработените во јавниот сектор и 15 отсто кратење на пензиите и придонесите за невработените.
(Котидианул - 03/06/10;
Meдиафакс - 02/06/10)
