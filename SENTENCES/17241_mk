31/05/2007
ПОТСДАМ, Германија -- Состанокот на министрите за надворешни работи на Г8 во Потсдам, Германија, во средата (30-ти мај) не резултираше со усогласување на позициите на САД и Русија во врска со идниот статус на Косово.
Во кусото соопштение објавено по состанокот се истакнува дека остануваат разликите и дека разговорите ќе продолжат.
Во извештај на српската државна агенција за вести Танјуг се вели дека в четврток Вашингтон ќе им ја предаде ревидираната верзија на новата резолуција за Косово на амбасадорите на земјите-членки на Советот за безбедност.
Оваа нова верзија, наводно, нуди решение за некои прашања што беа критикувани во претходниот документ.
Русија повикува на продолжување на разговорите помеѓу српските власти и властите на косовските Албанци, додека САД и некои членки на ЕУ го поддржуваат планот за решение што го предложи претставникот на ОН Марти Ахтисари.
(Данас, Вечерњи новости, Политика - 31/05/07;
Танјуг, РТС, Ројтерс, Б92 - 30/05/07)
