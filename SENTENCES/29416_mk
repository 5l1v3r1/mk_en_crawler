02/06/2010
ВИЕНА, Австрија -- Известувачот на Европскиот парламент (ЕП) за Косово, Улрике Лунацек, верува дека на Косово му треба јасна перспектива за членство, наместо ветувања во врска со неговата иднина во ЕУ.
Лунацек го претстави документот во Виена во вторникот (1-ви јуни) со осум препораки, изготвен од експертите и претставниците на косовското граѓанско општество.
„Работам на извештај за кој треба да се дискутира во ЕП во јули“, рече таа, додавајќи дека истиот ќе биде доставен и до претставниците во Брисел.
Документот на повикува ЕУ да одреди конкретни задачи за Косово, како што е „визен патоказ“.
Лунацек, исто така, ја потврди својата позиција дека членките на ЕУ мора јасно да й стават на знаење на Србија дека нема да може да пристапи во ЕУ без да го признае Косово.
(Коха Диторе, Топ њус, Кохавижн, РТК, Експрес, Б92 - 02/06/10)
