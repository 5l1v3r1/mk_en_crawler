12/01/2009
ЗАГРЕБ, Хрватска -- Претседателот Стипе Месиќ во неделата (11-ти јануари) инсистираше дека Хрватска нема да потклекне под напорите на Словенија да го блокира пристапот на земјата во ЕУ. 
Во интервју за весникот „Слободна Далмација“, Месиќ рече дека е очигледно оти некои луѓе во Словенија веруваат дека Хрватска е ранлива поради својата стратешка цел за членство во ЕУ. 
Минатиот месец Словенија го искористи долготрајниот пограничен спор помеѓу двете земји за да стави вето на отворањето нови поглавја во преговорите за пристап на Хрватска. 
Тоа ги загрози плановите за завршување на разговорите до крајот на оваа година. 
Месиќ рече дека верува оти неговата земја сега може да биде притисната да направи отстапки за кои би се сметало дека се невозможни во други услови. 
„Но, драги соседи Словенци, тоа нема да се случи“, рече Месиќ. 
Хрватска сака да го изнесе пограничниот спор пред Меѓународниот суд на правдата во Хаг. 
(MИА, Јавнo - 11/01/09)
