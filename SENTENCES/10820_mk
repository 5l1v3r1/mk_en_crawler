05/11/2004
АНКАРА, Турција -- Претседателот Ахмет Неџдет Сезер во четвртокот (4-ти ноември) испрати порака до својот американски колега Џорџ В. Буш, во која му честита за реизборот и му ветува поддршка во борбата на САД против тероризмот, која, како што рече, има за цел „да го зајакне мирот и стабилноста на една голема територија“.
Премиерот Реџеп Тајип Ердоган, пак, од своја страна, рече дека двете земји ќе работат заеднички во „борбата против тероризмот, но во име на транс-атланската соработка, регионалната стабилност и воспоставувањето на хармонија помеѓу цивилизациите“.
Во другите вести од четвртокот, Парламентот го усвои законот со кој им се олеснува на немуслиманските здруженија да се регистрираат во Турција.
Со новиот закон, исто така, се воспоставува судска полиција и се променуваат правилата на кривичната процедура.
Амандманите се однесуваат на точките кои беа наведени како проблематични во извештајот на ЕУ за напредокот на Турција.
(АФП, НТВ, Агенција Анадолу - 04/11/04)
