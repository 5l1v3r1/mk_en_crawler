27/07/2006
ЗАГРЕБ, Хрватска -- Амбасадорот на Европската комисија (ЕК) во Хрватска, Винсент Дегерт, во средата (26-ти јули) објави изјава во која го осудува етнички мотивираното каменување на куќите на српските повратници во задарското село Биљани Доњи претходниот ден. 
Предупредувајќи дека таквите инциденти ги кршат „правилата на ЕУ за владеење на правото и толеранцијата“, Дегерт истакна дека Унијата внимателно ќе ја следи ситуацијата како дел од процесот на пристап на Хрватска. 
Претседателот Стипе Месиќ, заменик-премиерот Јадранка Косор, претставници на ОБСЕ и на локалната општинска администрација во средата ги посетија српските повратници. 
Тие, исто така, го осудија инцидентот и изразија уверување дека одговорните ќе бидат казнети. 
Ќе бидат обезбедени парични средства за поправките. 
(Вјесник, Вечерњи лист - 27/07/06; ХИНA - 26/07/06)
