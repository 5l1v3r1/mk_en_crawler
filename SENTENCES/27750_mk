27/06/2010
БРИСЕЛ, Белгија -- Постојаниот комитет на претставници на ЕУ (КОРЕПЕР) во петокот (25-ти јуни) даде зелено светло за отворање на трите преостанати поглавја од преговорите со Хрватска. 
Поглавјата -- за судството, конкурентноста и надворешната политика, безбедноста и одбранбената политика -- ќе бидат дискутирани за време на меѓувладината конференција за пристапување оваа недела. 
До крајот на јуни Хрватска ќе ги има отворено сите 33 поглавја од преговорите. 
ЕУ се согласи да го отвори поглавјето за судството по последниот извештај на главниот обвинител на Хашкиот трибунал за воени злосторства, Серж Брамерц, за соработката на Хрватска со судот. 
Претходно овој месец, тој заклучи дека иако Загреб постигна само ограничен успех во лоцирањето на исчезнатите „артилериски дневници“ од операцијата Бура во 1995 година, тој верува дека потрагата ќе продолжи. 
Затворањето на поглавјето за судството ќе зависи од целосната соработка на Загреб со Трибуналот. 
(ХРТ, Кроејшн тајмс, Пословни дневник - 25/06/10)
