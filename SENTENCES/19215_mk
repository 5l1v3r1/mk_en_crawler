29/02/2008
НИКОЗИЈА, Кипар -- Деметрис Христофиас, водачот на најголемата партија во Кипар, комунистичката АКЕЛ, во четвртокот (28-ми февруари) положи свечена заклетва на претседателската функција, по неговата победа во вториот круг од изборите претходно овој месец. 
Во говорот пред парламентот Христофиас (61) рече дека неговата главна цел ќе биде повторното обединување на островот, кој веќе со децении е поделен. 
Тој вети дека ќе ги продолжи преговорите со заедницата на кипарските Турци и ќе се состане со нивниот водач, Мехмет Али Талат. 
Тој, исто така, ја покани ЕУ да заземе поактивна улога во решавањето на спорот.
Потоа Христофиас го претстави својот нов кабинет од 13 членови, кој го сочинуваа претставници на АКЕЛ и на двете помали центристички партии, Демократската партија и Движењето на социјалдемократите. 
Комесарот за здравство на ЕУ, Маркос Кипријану, оди на клучната позиција, министер за надворешни работи. 
(Фајненшал мирор, Сајпрус мејл - 29/02/08; КНА, АФП, Ројтерс, Ксинхуа - 28/02/08)
