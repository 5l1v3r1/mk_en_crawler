28/04/2010
БУКУРЕШТ, Романија -- Националната антикорупциска агенција во вторникот (27-ми април) објави дека поднесла обвиненија за корупција против пратеникот Сербан Михалеску, поранешен министер во владата на Адријан Настасе помеѓу 2000 и 2009 година.
Според обвинението, Михалеску примил девет ловечки пушки од подреден во 2002 година, но никогаш не ги добил неопходните дозволи.
Михалеску беше за првпат обвинет во мај 2006 година.
Но, во април 2008 година Високиот суд за казација го врати случајот во обвинителството тврдејќи дека Михалеску имал имунитет како член на парламентот.
Во јули 2008 година главните обвинители побараа од парламентот да го одобри почетокот на истрагата, барање кое беше одобрено во јуни 2009 година.
(Aдеварул - 28/04/10;
Реалитатеа, Hotnews.ro, Котидианул - 27/04/10)
