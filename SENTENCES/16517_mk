11/09/2006
БЕЛГРАД, Србија -- Според новата анкета на агенцијата Фактор Плус, повеќето Срби сакаат Косово да остане дел од Србија, но се песимисти за веројатноста тоа да се случи.
Според резултатите објавени во саботата (9-ти септември), 65,3 отсто од испитаниците го поддржуваат останувањето на Косово во границите на Србија, 22,7 отсто ја поддржуваат поделбата на покраината, и 12 отсто искажале поддршка за независно Косово.
Сепак, само 23,3 отсто веруваат дека Косово навистина ќе остане во Србија, додека скоро половината -- 46,5 отсто -- гледаат на независноста како на поверојатно сценарио.
Во понеделник, Контакт-групата за Косово треба да го започне дводневниот состанок во Софија, на кој ќе се дискутира за иднината на покраината.
Разговорите се фокусирани на досегашните резултати од директните разговори помеѓу Белград и Приштина, како и на чекорите кои мора да се преземат во следните месеци.
(Дарик, Данас - 11/09/06;
РТС - 10/09/06;
Taнјуг, Политика - 09/09/06)
