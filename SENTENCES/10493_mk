18/10/2004
СОФИЈА, Бугарија -- Претседателот на Унијата за слободни демократи - софискиот градоначалник Стефан Софијански - во понеделникот (18-ти октомври) објави дека неговата партија ќе ја поддржи евентуалната десно-центристичка коалиција, предводена од страна на премиерот Симеон Саксобурготски.
Според Софијански, едно такво сценарио би обезбедило доследност со политиката што досега се водеше и истовремено ќе ја освежи владејачката коалиција предводена од НМС-II, чиј имиџ е ослабнат.
Исто така во понеделникот, бугарскиот министер за надворешни работи, Соломон Паси, започна четиридневна посета на земјите од Западен Балкан.
Во својство на претседавач на ОБСЕ, Паси ќе ја посети Македонија, Србија и Црна Гора, Косово и Албанија.
(бТВ, Сега - 18/10/04;
БНР - 17/10/04)
