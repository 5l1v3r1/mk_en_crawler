09/05/2007
БРИСЕЛ, Белгија -- Комесарот за проширување на ЕУ, Оли Рен, и Али Бабаџан, главниот преговарач на Турција со ЕУ, во вторникот (8-ми мај) се согласија во Брисел дека преговори за пристап може да се отворат во уште три нови поглавја од аквисот со Турција, пред 1-ви јули.
Тогаш Португалија ќе го преземе ротирачкото претседателство на ЕУ од Германија.
Во декември Унијата одлучи да ги прекине преговорите за осум од вкупно 35 поглавја, поради одбивањето на Турција да ги отвори своите пристаништа и аеродроми за Кипар.
Моментно во тек се разговори за две области -- наука и истражување и индустриски работи.
Во говорот по повод одбележувањето на Денот на Европа, кој се прославува секој 9-ти мај, турскиот премиер Реџеп Тајип Ердоган повика на поддршка на интеграцијата на Турција во ЕУ.
(Заман, Турски дневни вести - 09/05/07;
AП, АФП - 08/05/07)
