10/09/2007
ЗАГРЕБ, Хрватска -- Претседателот Стипе Месиќ во неделата (9-ти септември) се состана со бошњачкиот член на трипартитното претседателство на Босна и Херцеговина (БиХ), Харис Силајџиќ, и го увери дека Хрватска нема да влијае на позициите на хрватските партии во БиХ за време на клучните престојни разговори за полициските и уставните реформи.
Тој додаде дека Хрватска целосно го почитува интегритетот на БиХ, истакнувајќи дека каква било поделба на ентитетите или одвојување, ќе го дестабилизираат целиот регион.
Според весникот „Вечерњи лист“, главната причина за изненадната посета на Силајџиќ на Загреб беше предложената декларација со која се бара федерализација на БиХ и создавање хрватски ентитет, која хрватските партии во БиХ планираат да го потпишат на 21-ви септември.
(Вјесник, Вечерњи лист - 10/09/07)
