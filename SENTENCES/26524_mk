11/08/2009
СКОПЈЕ, Македонија -- Водачот на опозициската Демократска партија на Албанците (ДПА), Мендух Тачи, во понеделникот (10-ти август) објави дека неговата партија ќе ја бојкотира работата на парламентот, почнувајќи од следната недела. 
Партијата е лута поради тоа што се попречуваат нејзините напори албанскиот јазик да биде втор официјален јазик во Македонија. 
Тачи, исто така, го повика помалиот партнер во владејачката коалиција -- Демократската унија за интеграција, на етничките Албанци -- да ја напушти владата. 
Тој додаде дека за време на неговиот состанок со албанскиот премиер Сали Бериша во Тирана минатата недела, сакал да побара од Албанија да стави вето на кандидатурата на Македонија за влез во НАТО, но подоцна се предомислил. 
Претходно во понеделникот, американскиот амбасадор во Македонија, Филип Рикер, ја повика ДПА да не почнува бојкот, велејќи дека тоа само ќе му наштети на нејзиниот кредибилитет. 
(Maкфакс, А1, Алсат, Сител - 10/08/09)
