11/07/2005
САРАЕВО, Босна и Херцеговина (БиХ) -- Десеттици илјади луѓе, меѓу кои и високи странски функционери и меѓународни официјални претставници, се собраа во понеделникот (11-ти јули) во Поточари на одбележувањето на десетгодишнината од масакрот во Сребреница. 
За време на церемонијата на локалните меморијални гробишта беа погребани остатоците од 610-те неодамна идентификувани жртви. 
Властите во Сараево го повикаа народот на едноминутно молчење за жртвите напладне.
Во неделата, британскиот генерал Дејвид Лики, кој командува со мировниците на ЕУ во БиХ, изјави дека се затвора мрежата околу одговорните за смртта на повеќе од 7.000 муслимански мажи и момчиња во Сребреница. 
Тој објасни дека властите ја интензивирале потрагата по информации за поддржувачите и за тоа каде се наоѓаат Радован Караџиќ и Ратко Младиќ. 
(AП, Ројтерс, АФП, СНН, ФТ, Независне новине, Дневни аваз, Вечерњи лист, ББС - 11/07/05; ФЕНА, ПБС БиХ - 10/07/05)
