20/08/2009
ЗАГРЕБ, Хрватска -- Антикорупциската канцеларија УСКОК во средата (19-ти август) започна истрага против поранешниот министер за одбрана Берислав Рончевиќ и неговиот заменик, Иво Бачиќ, во врска со т.н. 
„камионска афера“. 
Парламентарна комисија утврди дека нема потреба да му се одзема имунитетот на Рончевиќ како член на парламентот, за да се спроведе истрага. 
Обвинителите го товарат во врска со договорот од 2004 година за купување 39 воени камиони. 
Спорните услови на продажбата го чинеа буџетот скоро 4,6 милиони евра. 
(ХИНА, ХРТ, Пословни, Вечерњи лист, Вјесник - 19/08/09)
