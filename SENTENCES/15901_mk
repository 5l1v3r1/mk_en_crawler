19/06/2006
САРАЕВО, Босна и Херцеговина (БиХ) -- Тринаесеттата седница на иницијативата Игман -- која беше лансирана како регионален напор за помирување од страна на 140 невладини организации од БиХ, Хрватска, Србија и Црна Гора во 2000 година -- започна во неделата (18-ти јуни) во Сараево. 
Дводневниот форум се фокусираше на прашањата поврзани со мониторингот на медиумите во земјите-потписнички на Дејтонскиот договор. 
На форумот присуствуваат претставници на медиумите, печатот и меѓународни официјални претставници.
Во другите вести, високиот претставник Кристијан Шварц-Шилинг воведе измени во босанскиот закон за кривична постапка, продолжувајќи го максималниот период на притвор од една на три години во тешките случаи, вклучувајќи ги и воените злосторства. 
Според соопштението од канцеларијата на Шварц-Шилинг во саботата, измените биле на барање на босанските и меѓународните институции. 
(ПБС БиХ - 18/06/06; ОХР - 17/06/06)
