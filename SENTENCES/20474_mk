12/12/2007
БУКУРЕШТ, Романија -- Националниот антикорупциски оддел (ДНА) во вторникот (11-ти декември) започна истрага против поранешниот министер за животна средина, Аурел Константин Илие, во врска со договор за концесија на земјиште. 
Илие, кој беше дел од владата на социјалдемократите од 2002 до 2004 година, е осомничен дека нелегално му доделил земјиште од 183 хектари на австриско претпријатие за недвижности, и покрај фактот дека 100 законски сопственици на имотот поднеле барање за земјиштето.
Исто така ДНА објави потерници за двајца високи судии -- Димитру Георге и Георге Букур. 
Двајцата се дел од групата на шест високи судии осомничени за местење на конкурсот за назначување на шефовите на обвинителските канцеларии во Букурешт и Питести.
Во другите вести од вторникот, обвинителите поднесоа обвиненија против 21 цариник на меѓународниот аеродром во Букурешт „Хенри Коанда“. 
Тие се осомничени за 8.121 чин на корупција за една година. 
Според обвинителите, помеѓу декември 2005 и септември 2006 година, цариниците примиле мито во вкупна вредност од 23.000 евра. 
(Nine o'clock - 12/12/07; Ромпрес, Медиафакс - 11/12/07)
