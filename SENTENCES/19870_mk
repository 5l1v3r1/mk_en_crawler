24/10/2007
ПРИШТИНА, Косово, Србија -- УНМИК во вторникот (23-ти октомври) й кажа на српската влада да прекине со заплашувањето на косовските Срби кои сакаат да земат учество на општите избори следниот месец. 
Портпаролот на администрацијата на ОН во покраината рече дека според некои извештаи српски претставници и локални српски претставници се обидуваат да ги одвратат гласачите од учеството на изборите на 17-ти ноември и користат закани за да ги принудат кандидатите да излезат од трката.
Владата во Бугарија официјално ги повика Србите да ги бојкотираат изборите, инсистирајќи на тоа дека нивната ситуација во покраината не е значително подобрена. 
Српските официјални претставници одбија да помогнат во спроведувањето на изборите дозволувајќи училиштата да бидат искористени како избирачки места. 
Портпаролот на ОБСЕ вели дека мобилни тимови ќе бидат распоредени во северно Косово, каде што доминира српското население, за да им се овозможи на луѓето да гласаат. 
(Ројтерс, АП, Ксинхуа, Блиц - 24/10/07; РТС, Бета, Б92, Танјуг, АП, Ројтерс - 23/10/07)
