03/01/2008
ЗАГРЕБ, Хрватска -- ЕУ треба да го почека формирањето на новата влада во Загреб подоцна овој месец, пред да донесе одлука за мерките против Хрватска, рече во средата (2-ри јануари) словенечкиот министер за надворешни работи, Димитриј Рупел.
Тој одговараше на соопштението на Хрватска дека унилатералното прогласување на заштитена рибарска зона ќе важи за сите членки на ЕУ, вклучително и за Словенија и Италија.
ЕУ го осуди овој потег на Хрватска, тврдејќи дека истиот ги крши нејзините правила, како и претходниот договор со Загреб.
Комесарот за проширување на ЕУ, Оли Рен, предупреди дека ако не биде решено прашањето, тоа ќе има негативни последици врз кандидатурата за членство на Хрватска.
Сепак, локалните медиуми објавија дека земјата има недостаток на технички средства за примена на големата зона.
(AКИ, УПИ - 02/01/08)
