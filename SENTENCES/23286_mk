30/06/2009
TИРАНА, Албанија -- Најголемата опозициска Социјалистичка партија (СП) е во благо водство со 41 отсто од гласовите на парламентарните избори во неделата, според резултатите објавени рано во вторникот (30-ти јуни) од страна на проектот спонзориран од УСАИД, ЕКАендКРИК и Централната изборна комисија. 
Владејачката партија (ДП) има 40 отсто, со пребројани околу 73 отсто од гласовите. 
Сепак, со оглед на тоа што за првпат се користи регионален пропорционален систем, ДП е во водство во поглед на парламентарните места: 69 во споредба со 65 за СП. 
Властите, исто така, користат нова технологија на пребројување, која го прави процесот потранспарентен, но и побавен, поради што доцнат и конечните резултати.
Во понеделникот меѓународните набљудувачи дадоа генерално позитивна оценка за изборниот процес, но истакнаа дека некои проблеми остануваат и мора да се решат во иднина. 
„Постигнат е видлив напредок; сепак, останува да се стори уште многу“, рече специјалниот координатор на ОБСЕ за изборите, Волфганг Гросрак. 
(ECA & KRIK, ЦЕЦ, Шекули, Топ ченал, Ора њус, Топ њус - 30/06/09; Tоп ченал, Шекули, Клан, Алсат, Дојде Веле - 29/06/09)
