15/11/2010
БРИСЕЛ, Белгија -- Грчкиот буџетски дефицит во 2009 година достигна до 15,4% од нејзиниот БДП, што е полошо од 13,6% кои беше пријавени во април, објави во понеделник (15-ти ноември) Еуростат, канцеларијата за статистика на ЕУ. 
Ревидираните податоци ги присилија властите во Атина да ги ревидираат своите буџетски кратења на 9,4% за оваа година, наместо претходно предвидените 7,8%. 
Податоците беа објавени во време кога делегација од Европската комисија, Европската централна банка и ММФ пристигнуваат во дводневна мисија во Атина. 
Нивната цел е да го разгледаат и да го состават извештајот за напредокот на грчките остварувања во спроведувањето на мерките за ставање на својата економија под контрола и добивање на наредната транша од 9 милијарди евра од нејзиниот заем за финансиска помош од 110 милијарди евра. 
Во интервју за весникот „Прото Тема“ во неделата, Премиерот Јоргос Папандреу рече дека Грција би можела да бара повеќе време пред да започне со отплата на заемот. 
(ББС, АНА-МПА, АФП, АП, ДПА - 15/11/10)
