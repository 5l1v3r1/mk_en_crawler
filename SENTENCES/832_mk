27/04/2007
Гувернерот на албанската Централна банка, Адријан Фулани, го претстави извештајот за економскиот развој во 2006 година. 
Во него се вели дека банкарскиот систем постигнал добри резултати и обезбедил силна поддршка за економските активности. 
Сепак, Фулани истакна дека не е постигнато значително подобрување во градежништвото и земјоделскиот сектор минатата година.
***
Босна и Херцеговинa (БиХ) привлече околу 475 милиони евра во странски инвестиции во текот на првите четири месеци од оваа година, според Агенцијата за промовирање на странските инвестиции. 
Таа додаде дека бројката е можно да се зголеми за уште 630 милиони евра кога ќе стигне уплатата од „Телеком Српске“.
***
Maкедонскиот производител на челин „Макстил“ објави нова инвестициона програма од 22,5 милиони евра, чија цел е надградба на производствените капацитети и воведување на нови, еколошки технологии. 
Парите ќе бидат обезбедени преку кредитот што го обезбеди Стопанска банка и нејзиниот сопственик, грчката Национална банка.
***
Бугаријa предвреме врати околу 230 милиони евра од неподмирениот долг кон ММФ, завршувајќи ги своите финансиски обврски кон Фондот. 
По враќањето надворешниот јавен долг на Бугарија ќе се намали за скоро еден процентен поен, на 15,8 отсто од БДП, додека целокупниот јавен долг ќе изнесува околу 21,5 отсто од БДП.
***
Хрватската влада се согласи да не продава ниту едно претријатие од државните Хрватски железници без експлицитно одобрение од синдикатите, објави министерот за поморски сообраќај, туризам, економија и развој, Божидар Калмета. 
Тој рече дека нема да бидат направени понатамошни чекори во денационализацијата на несуштинските оддели на железничкото претпријатие ако не го побараат тоа синдикатите.
***
Грчкиот парламент го ратификуваше договор за изградбата на нафтоводот Бургас-Александрополис на 25-ти април. 
Документот, потпишан од Бугарија, Грција и Русија на 15-ти март во Атина, гарантира дека капацитет на нафтоводот ќе се движи помеѓу 35 и 50 милиони тони годишно, при што градежните трошоци се очекува да се движат помеѓу 700 милиони евра и една милијарда евра.
***
Романската влада одлучи да ја измени легислативата за контроверзната такса за прво регистрирање на автомобилите, по барањата од ЕУ да ги хармонизира домашните закони со оние на Унијата. 
Претходната легислатива предвидуваше даноци од 140 до 7.000 евра за старите возила, со цел да се избегне влез во земјата на претходно користени возила.
(Разни извори – 20/04/07-27/04/07)
