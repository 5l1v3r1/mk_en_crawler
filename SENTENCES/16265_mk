16/05/2006
ПРИШТИНА, Косово, Србија и Црна Гора -- Премиерот Агим Чеку го повика народот на Косово да се спротивстави на насилството и да научи да ги почитува етничките малцинства. 
Во неговото обраќање во понеделникот (15-ти мај) на радио тој рече дека сега е „време за мир, во кое проблемите се решаваат со знаење и работа“. 
Тој, исто така, предвиде дека Косово ќе добие независност за неколку месеци.
Исто така во понеделникот, специјалниот претставник на ЕУ за разговорите за статусот на Косово, Стефан Лен, ја започна посетата на Белград. 
Разговорите се очекува да се фокусираат пред сé на економските прашања. 
Неговиот престој во српскиот главен град уследи по слична таква посета на Косово минатата недела. 
(Данас - 16/05/06; УПИ, Танјуг - 15/05/06)06)
