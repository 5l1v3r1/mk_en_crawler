21/05/2007
СКОПЈЕ, Македонија -- Централниот комитет на Партијата за демократски просперитет (ПДП) на етничките Албанци во неделата (20-ти мај) едногласно ја одобри одлуката за приклучување на владејачката коалиција предводена од ВМРО-ДПМНЕ. 
Во саботата водачот на ПДП, Абдула Вејсели, се согласи со премиерот Никола Груевски, ПДП да го добие Министерството за локална самоуправа, да предложи кандидат за државен секретар на Министерството за внатрешни работи и да добие директорски места во неколку државни претпријатија. 
ПДП лобира нејзиниот поранешен партнер, Демократската унија за интеграција (ДУИ), да го прекине бојкотот на парламентот. 
Двете партии го напуштија парламентот пред неколку месеци, поради третманот на владејачката коалиција кон законите поврзани со правата на етничките Албанци. 
Во петокот ДУИ изрази задоволство од последните настани поврзани со дијалогот со владата и навести дека е можно наскоро да се врати во парламентот.
Во другите вести, најголемата македонска опозициска група, Социјалдемократскиот сојуз на Македонија (СДСМ), посочи дека владата се обидува да ги заплаши противниците преку владините институции. 
Коментарот на портпаролот на партијата Емилијан Станковиќ во неделата уследи по веста дека Управата за јавни приходи започнала проверка на финансиските активности на СДСМ. 
(Вечер, Дневник - 21/05/07; MИА, Макфакс, Канал 5, Фокус, А1 ТВ - 20/05/07
