14/12/2006
AНКАРА, Турција -- Премиерот Реџеп Тајип Ердоган повторно ја отфрли можноста за одржување на предвремени парламентарни избори, истакнувајќи во средата (13-ти декември) дека следното гласање ќе се одржи во ноември 2007 година, според закажаното. 
Неговата изјава беше одговор на извештаите во медиумите дека претседателот Ахмет Неџдет Сезер наодамна посочил дека изборите ќе се одржат во април, пред претседателските избори во мај, како резултат на, според него, влошената политичка ситуација во Турција.
Во другите вести, британскиот премиер Тони Блер, наводно, планира да ја посети Турција в петок, по самитот на водачите на ЕУ во Брисел. 
Разговорите ќе се фокусираат на односите Турција-ЕУ и кипарското прашање. 
(Аксам, Милијет, Сабах, Ватан, Хуријет - 14/12/06; Заман, НТВ - 13/12/06)
