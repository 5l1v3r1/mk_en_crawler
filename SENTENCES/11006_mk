28/04/2005
ЗАГРЕБ, Хрватска -- Ивица Рачан, претседателот на главната опозициска Социјалдемократска партија, во средата (27-ми април) изјави дека неговата партија ќе побара предвремени избори ако преговорите за пристапување во ЕУ не започнат оваа година. 
Минатиот месец ЕУ го одложи почетокот на преговорите поради тоа што Загреб не го уапси обвинетиот за воени злосторства Анте Готовина. 
Рачан изрази сомневање дека премиерот Иво Санадер ќе ја убеди новоформираната комисија на ЕУ дека Хрватска целосно соработува со Хашкиот трибунал. 
Тој, исто така, го критикуваше Санадер поради одбивањето да разговара за неодамнешните тврдења дека министерот за транспорт Божидар Калмета и пратеникот од владејачката партија Симе Пртењац му помогнале на Готовина да ја избегне правдата. 
(Вјесник, Вечерњи лист - 28/04/05; ХИНА - 27/04/05)
