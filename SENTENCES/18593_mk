08/05/2007
БРИСЕЛ, Белгија -- Европската комисија во понеделникот (7-ми мај) ги поздрави напорите на Бугарија да стигне до дното на корупцискиот скандал што веќе резултираше со разрешување на двајца заменици-министри и суспендирање на вицепремиерот Румен Овчаров. 
Премиерот Сергеј Станишев и главниот обвинител Борис Велчев ја поканија Комисијата да испрати експерт што ќе ја следи истрагата. 
Двајца официјални претставници на ЕУ, Мајкл Хемфрис и Џефри Ван Орден, во вторникот во Софија рекоа дека и покрај тоа што ЕУ може да помага во истрагата, Бугарија е одговорна за своите внатрешни работи.
Во другите вести, Станишев е во Москва на разговори околу соработката во енергетскиот сектор, вклучувајќи ја и изградбата на нафтоводот Бургас-Александрополис, нуклеарната централа Белене и начините за продолжување на договорот за пренесување руски природен гас преку Бугарија. 
(Сегa - 08/05/07; AФП, УПИ, БНР, Дарик, Медиапул - 07/05/07)
