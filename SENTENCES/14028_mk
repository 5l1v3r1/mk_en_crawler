15/12/2005
ХАГ, Холандија -- Главната обвинителка на Трибуналот на ОН, Карла дел Понте, во четврток (15-ти декември) ќе го презентира својот нов извештај со одделни оценки за нивото на соработка на поранешните југословенски републики.
На прес-конференцијата во средата, нејзиниот советник, Антон Никифоров, рече дека и во овој документ се критикува Србија и Црна Гора поради тоа што не ги уапси и екстрадираше преостанатите обвинети, меѓу кои и Ратко Младиќ и Радован Караџиќ.
Никифоров, исто така, го наведе и непостоењето на целосна соработка кога станува збор и за пристапот до документите.
Националниот совет за соработка на Србија и Црна Гора со Трибуналот на ОН за воени злосторства треба да се состане во четврток за да донесе одлука како да им го достави оригиналното воено досие на Младиќ на хашките обвинители.
Во другите вести, обвинителите објавија дека двајца високи српски судски претставници -- судијата на Врховниот суд Љубомир Вучковиќ и заменик специјалниот обвинител Милан Радовановиќ -- се обвинети за врски со организираниот криминал.
Се работи за случајот против озлогласениот мафијашки „бос“ Зоран Јотиќ.
(Данас - 15/12/05;
Бета, РТС - 14/12/05)
