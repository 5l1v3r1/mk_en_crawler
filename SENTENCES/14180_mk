13/11/2005
ЗАГРЕБ, Хрватска -- Хрватска влезе во нова фаза од врските со ЕУ и дојде време за вистински реформи, рече највисокиот претставник на Европската комисија. 
Фабрицио Барбасо, шефот на Генералниот директорат на Европската комисија за проширување, во петокот (11-ти ноември) во Загреб се состана со хрватската министерка за надворешни работи и европска интеграција, Колинда Грабар-Китаровиќ, на разговори во врска со последниот извештај за напредокот на ЕУ. 
И додека досега реформите беа доброволни, рече Барбасо, тие отсега ќе бидат задолжителни и ќе се случуваат според одреден распоред. 
Процесот на пристап е можно да биде болен, но на крајот ќе има многу позитивно влијание врз земјата, додаде тој.
Во другите вести, владејачката Хрватска демократска заедница (ХДЗ) во петокот и саботата одржа дводневен партиски состанок. 
Во своето обраќање на состанокот премиерот Иво Санадер изрази задоволство од резултатите постигнати во изминативе две години на власт. 
Тој ја отфрли можноста за предвремени избори, велејќи дека ниту ХДЗ ниту опозициските социјалдемократи не се подготвени за нив. 
(Вјесник - 13/11/05; Вечерњи лист, Хина - 12/11/05; Хинa - 11/11/05)
