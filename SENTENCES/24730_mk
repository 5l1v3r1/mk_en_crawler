05/12/2008
ЗАГРЕБ, Хрватска -- Полицијата во четвртокот (4-ти декември) објави дека поднела обвинение против полицаец, кој наводно се заканил дека ќе го убие новинарот кој пишува за воените злосторства врз српските цивили во 1990-тите.
Новинарот Драго Хедл рече дека добил порака на својот мобилен телефон минатата недела, во која му се ветува дека ќе биде убиен поради неговите написи за убиствата на Србите во источниот град Осиек за време на војната во Хрватска во периодот 1991-1995 година.
Властите не го открија името на полицаецот, но, според медиумите, се работи за Крунослав Фехир, кој беше клучен сведок во судењето на хрватскиот политичар Бранимир Главаш.
Поранешниот генерал и командант на хрватската армија во Осиек се суди за злосторства против српските цивили во 1991 година.
(AФП, ХИНА, ХРТ - 04/12/08)
