25/06/2004
(Разни извори - 18/06/04 - 25/06/04)
Преглед на деловни и економски вести од Балканот од 18-ти јуни досега:
Меfународната агенција за проценка Standard & Poor's објави дека го изменила својот преглед за Хрватска од стабилен на позитивен, припишувајќи ги промените на напредокот постигнат во структурните реформи и очекуваoата дека новата Влада ќе продолжи со истите.
Истовремено, агенцијата го потврди оценките за Хрватска и тоа:
БББ-/А-3 за странската валута и БББ+/А-2 за локалната валута.
Standard & Poor's ја зголеми самостојната оценка за Бугарија за еден поен на БББ-, со што стана првата влијателна агенција која ја унапредила инвестиционата оценка на земјата.
Изгледите за оценките се стабилни.
Агенцијата објави дека промената го одразува цврстиот економски растеж на Бугарија, потенцијалот за развој и паметната фискална политика, како и веројатноста за членство во ЕУ во 2007 година.
Македонскиот вицепремиер Радмила Шеќеринска и шефот на делегацијата на ЕК во земјата, Донато Кјарини, потпишаа финансиски договор за пакетот на ЕУ за помош за 2004 година.
Според договорот, Македонија ќе добие 47,5 милиони евра според програмата за Помош на заедниците за реконстукција, развој и стабилизација.
Средствата ќе бидат употребани за поддршка на реформите.
Владата на Босна и Херцеговина (БиХ) усвои програма за јавни инвестиции во БиХ за периодот 2004-2006, барајќи вкупно 128 милиони евра да бидат доделени за 55 проекти.
Властите на БиХ ќе финансираат три големи проекти, вклучувајќи ја и физибилити студијата и изградбата на локалниот автопат како дел од Пан-европскиот транспортен коридор Vc.
Конзорциумот предводен од српскиот инвеститор Граfевинар Краsево, објави дека ќе изгради две нови хидроелектрични централи во Врбас, Република Српска.
Владата на ентитетот се очекува да го одобри нацрт-договорот за проектот подоцна овој месец.
Светската банка и романската Влада ги објавија плановите за ко-финансираoе на проектот за иригациониот систем во висина од 102 милиони американски долари.
Од оваа сума, 80 милиони американски долари ќе бидат обезбедени како 16-годишен заем од банката, Владата ќе учествува со 20 милиони американски долари, а остатокот ќе биде обезбеден од страна на Здружението за корисници на вода.
Турската Комисија за фиксираoе на минималната плата ги објави новите плати од 245,3 евра (бруто) и 175,75 евра (нето).
Регулативите за минималните плати важат за сите работници на 16-годишна возраст и постари и ќе бидат спроведени од 1-ви јули.
Претходната минимална нето-плата изнесуваше 167,79 евра.
Турското претпријатие "Бурсел Текстил" ги објави плановите за изградба на фабрика за трикотажа, вредна 52 милиони американски долари, во Узбекистан.
Основачкиот капитал за фабриката ќе изнесува 12 милиони американски долари, а Брисел ќе придонесе со 65 отсто од сумата во кеш.
Осум отсто од производството ќе биде наменето за извоз.
Делегација експерти од Македонија замина за Вермонт да ги проучи американските државни искуства на полето на регулативите за претпријатијата за електрична енергија и природен гас.
Делегацијата ќе се состане со контролорите од Вермонт и ќе разговара за тоа како да ги трансформира државните претпријатија за енергија во пазарно ориентирани претпријатија.
