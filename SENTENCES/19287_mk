27/02/2008
БЕЛГРАД, Србија -- Националниот совет за безбедност во вторникот (26-ти февруари) имаше петчасовен состанок, како одговор на минатонеделните немири во врска со косовската независност.
Не беше објавено никакво официјално соопштение.
Сепак, Радио Б92 јавува дека Советот одлучил дека сите активности против земјите што ја признаа независноста на Косово најпрво мора да бидат разгледани за да се утврди дали имаат долгорочни економски и политички последици.
Советот, наводно, се согласил и дека сите институции поврзани со безбедноста мора да го спречат понатамошното насилство во Србија и дека носењето армиски униформи од каков било вид за време на протестите ќе биде забрането.
Националниот совет за безбедност го вклучува претседателот, премиерот, министерот за правда, за одбрана и за внатрешни работи, началниците на армијата и шефовите на различни разузнавачки служби.
(Блиц, Политика - 27/02/08;
Б92, Бета, Танјуг, РТС, АФП - 26/02/08)
