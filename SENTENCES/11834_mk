18/03/2005
ХАГ, Холандија -- Поранешниот потполковник од босанските Срби, 47-годишниот Драго Николиќ, во четвртокот (17-ти март) му се предаде на Трибуналот на ОН за да се соочи со обвиненијата поврзани со масакрот во Сребреница.
Тој е седмиот обвинет Србин што му се предаде на судот од почетокот на јануари до сега.
Исто така во четвртокот, поранешниот командант на воената полиција на босанските Срби, Мичо Станишиќ, кој подоцна стана министер за внатрешни работи на Република Српска, се изјасни невин по обвиненијата дека учествувал во отстранување, убиства и мачење на босанските Срби и Хрвати на почетокот од 1990-тите.
Тој се предаде пред една недела.
Во меѓувреме, српскиот министер за правда, Зоран Стојковиќ, рече дека Владата наскоро ќе ги замрзне средствата на воениот командант на босанските Срби, Ратко Младиќ, еден од тројцата најбарани обвинети од страна на Трибуналот.
(Ројтерс, АП, АФП, ФЕНА, ПБС - 17/03/05)
