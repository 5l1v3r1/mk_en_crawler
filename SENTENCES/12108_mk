13/04/2005
САРАЕВО, Босна и Херцеговина (БиХ) -- Командантот на штабот на НАТО во БиХ, бригадниот генерал Стивен П. 
Шук, процени дека мрежата што ги поддржува обвинетите за воени злосторства во БиХ чини околу 128 милиони евра годишно. 
Во интервјуто објавено во средата (13-ти април) во весникот „Дневни аваз“ Шук истакна дека средствата потрошени како помош за Радован Караџиќ и за другите бегалци да ја избегнат правдата се украдени од даночните обврзници во Република Српска и од програмите насочени кон подобрување на квалитетот на нивниот живот.
Во другите вести, Државната гранична служба (ДГС) на БиХ, со поддршка на војниците на ЕУФОР, во понеделникот заплени најголема досега количина на дрога во БиХ. 
Властите велат дека ДГС открила 27 килограми хероин при пребарувањето на еден авомобил во близина на мостот Павловица. 
(Дневни аваз, Независне новине - 13/04/05; ПБС БиХ, извори на ОХР - 12/04/05)
