18/12/2007
ЛОНДОН, Велика Британија -- Премиерот Гордон Браун изјави дека Велика Британија е подготвена да учествува со 80 полицајци и судски претставници во претстојната мисија на ЕУ во Косово. 
Во изјавата пред Долниот дом во понеделникот (17-ти декември), Браун истакна дека ЕУ „сериозно ја сфаќа својата посебна одговорност за стабилизација и безбедност на Балканот“. 
Изјавата беше протолкувана како уште една заложба за надгледувана независност на Косово. 
Франција, Германија и Италија, исто така, треба да одиграат клучна улога во завршувањето на процесот на статусот на Косово. 
Тие, исто така, одлучија да испратат цивилна и полициска мисија за поддршка во Косово, иако сé уште не се знае точното време на нејзиното доаѓање.
Во другите вести од понеделникот, американскиот државен помошник секретар на ОН, Даниел Фрајд, коментираше за време на церемонијата организирана од германскиот Маршалов фонд во Вашингтон дека не верува оти косовското прашање ќе биде решено во Советот за безбедност на ОН. 
Фрајд инсистираше на тоа дека решението би можело да се постигне само со тесна соработка помеѓу САД и ЕУ. 
(Гардијан, Танјуг, РТК, Телеграфи, ВОА - 17/12/07)
