21/10/2004
ХАГ, Холандија -- Главниот обвинител на ОН, Карла дел Понте, во средата (20-ти октомври) од Парламентот на Босна и Херцеговина (БиХ) побара тој да го усвои уставниот амандман со кој ќе се отвори патот за формирање на специјален суд за воени злосторства. 
„Евентуалното неусвојување на овие амандмани би значело жестоко поткопување на борбата за одговорност на воените злосторници“, рече таа во заедничката изјава со највисокиот меѓународен претставник во БиХ, Педи Ешдаун, по нивниот состанок во седиштето на Трибуналот во Хаг. 
Парламентот ќе гласа за овие амандмани в четврток.
Во другите вести, министерот за одбрана на БиХ, Никола Радовановиќ, во интервјуто објавено во средата изјави дека војската има проблеми со уништувањето на вишокот оружје од 30.000 тони. 
Тој се пожали дека топењето на резервите оружје ќе биде штетно за животната средина. 
(АФП, Дневни аваз, Вечерњи лист - 21/10/04; Извори на ОХР, ПБС БиХ - 20/10/04)
