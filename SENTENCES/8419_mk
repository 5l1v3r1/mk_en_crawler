16/08/2011
Руските Осум тенори и британскиот виртуоз на виолина Најџел Кенеди беа меѓу најпознатите уметници што ја воодушевија публиката оваа година во античкиот град Охрид, каде што се одржува еден од најпознатите културни настани во Југоисточна Европа.
Фестивалот, кој сега прави 51 година, почна во средината на јули и ќе трае до крајот на август.
Француското пијано дуо Фредерик Шовел и Марк Соле-Лерис се меѓу другите меѓународни изведувачи на настанот ова лето. 
Публиката, исто така, имаше можност да ужива во талентите на американските кларинетисти Чарлс Најдих, јапонскиот пијанист Кацура Мизумото и германскиот Алијаж квинтет.
Регионалното присуство е, исто така, силно. 
Влатко Стефановски и Стефан Миленковиќ, прогласени за едно од водечките гитарско-виолински дуа на Балканот, беа меѓу познатите музичари. 
Драмските изведби ги вклучуваат „Електра“ на Еврипид од Пулскиот театар од Хрватска, како и бугарскиот театар Сфумато со шекспировата „Зимска бајка“.
Во меѓувреме, уметничките изложби -- меѓу кои и една со дела од варшавскиот Музеј на карикатури и стрип уметност -- им донесоа уживање на познавачите.


