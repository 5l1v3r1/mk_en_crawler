20/03/2009
(Американски Стејт департмент -- 25/02/09)
Грчката влада „генерално ги почитуваше“ човековите права на своите граѓани во 2008 година, но останаа проблемите во некои области, според Годишниот извештај за човековите права на американскиот Стејт департмент  објавен минатиот месец.
Во извештајот особено се истакнува зголемувањето нa брojoт на случаите на суров третман на недокументираните имигранти, барателите на азил и припадниците на ромската заедница, од страна на полицијата.
Во истиот се истакнува и дискриминацијата на етничките малцинства, експлоатацијата на деца, обидите за спречување на слободата на говорот и религијата и несоодветната заштита на жртвите на домашното насилство.
Набљудувачките групи за човекови права утврдиле дека „барателите на азил и мигрантите се редовно тепани за време на апсењата и додека се во притвор“.
Уличните продавачи - странци, исто така, трпат „скоро секојдневно“ малтетирање.
Политичката корупција од различен вид останува проблем.
Во повеќето случаи, полицајците добиваат „благи казни“ -- намалени казни или мали парични казни -- или се ослободуваат од обвиненијата.
Бројот на затвореници се зголеми во 2008 година, достигнувајќи 11.800 во септември, што е далеку над капацитетот на системот од 7.550.
Честопати пренатрупаните и застарени „и понатаму ги држат малолетниците во исти ќелии со возрасните“ се вели во извештајот.
Иако законот забранува дискриминација заснована на раса, пол, хендикеп, јазик или социјален статус, владата „не ги заштитува конзистентно овие права во практиката“, се вели во извештајот.
Во истиот се наведува дека „жените и децата ...
хомосексуалците и етничките малцинства, особено Ромите и недокументираните имигранти“ се особено ранливи групи.
Во истиот, понатаму, се наведува дека грчките граѓани од негрчко етничко потекло генерално не можат да добијат признание како „малцинства“ или „лингвистички малцинства“.
Атина историски го признава само „муслиманското“ верско малцинство и забранува здруженијата да го користат терминот „турски“ во своите имиња, се забележува во студијата.
Ромската заедница и понатаму се соочува со широка владина и социјална дискриминација, вклучително и систематско малтретирање од страна на полицијата како што се рации, илегални протерувања и демолирања на нивните домови, се вели во извештајот.
„Грчката влада не е доследно посветена на правата и добробитот на децата“, се вели во извештајот, и се додава дека најмладите граѓани на државата „се ранливи на бездомништвото и експлоатацијата на трудот“.
Во извештајот, исто така, се наведуваат заклучоците на истражувањето, дека скоро две третини од ромските деца не одат на училиште;
90 отсто се неписмени.
Трговците со луѓе пренеле значителен број жени и деца и некои мажи во и надвор од земјата „заради комерцијална сексуална експлоатација и присилна работа“, се вели во извештајот.
Невладините организации проценуваат дека шверцерите имаат 13.000 до 14.000 жртви во секое време.
Меѓу другите проблеми што се наведуваат е и домашното насилство и сексуалното малтретирање.
Во извештајот се истакнува дека голем број малтретирани вработени жени се откажуваат од своите работни места, наместо да поднесат тужба.
