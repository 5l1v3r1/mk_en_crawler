14/01/2010
TИРАНА, Албанија -- Владата во средата (13-ти јануари) ја опиша својата реакција на двонеделните поплави како успешна и им понуди владин надоместок на погодените. 
„Ова беше успешна хуманитарна операција која ќе остане забележана во историјата“, рече премиерот Сали Берина на состанокот на владата во северозападниот град Скадар. 
Тој додаде дека јавноста беше предупредена навреме и ги отфрли тврдењата на опозицијата дека ситуацијата била погрешно водена. 
Зафатената област во Скадар сега се проценува дека покрива околу 11.400 хектари. 
Канцеларијата на државниот обвинител, пак, го испитува можното лошо раководење со хидроцентралите и браните поради поројните врнежи. 
(Шекули, Клан, Балкан веб, Топ ченал, Телеграфи - 13/01/10)
