26/11/2010
ХАГ, Холандија -- Трибуналот на ОН за воени злосторства го одби барањето на водачот на Српската радикална партија (СРС), Воислав Шешељ, да изземе двајца судии од пресудата за неговата втора судска постапка по обвинијата за непочитување на судот. 
Судот во четвртокот (25-ти ноември) објави дека иницијативата на Шешељ против судиите О-Гон Квон и Кевин Паркер е неоснована. 
Тој ги обвини двајцата дека не се непристрасни, бидејќи веќе беа дел од комисијата што го осуди на 15 месеци затвор по друго обвинение за непочитување на судот. 
Шешељ во февруари беше осуден за откривање во книга на идентитетот на 11 сведоци под заштита на неговото судење за воени злосторства. 
Тој се соочува со одделни обвиненија за воени злосторства извршени врз несрпско население во Хрватска, Војводина и Босна и Херцеговина меѓу 1991 и 1993 година. 
(Бета, Данас, Радио Слободна Европа - 25/11/10)
