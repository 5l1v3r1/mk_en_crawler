23/08/2010
Тим хрватски и странски спелеолози откри нова пештера, дел од хрватскиот систем Лукина Јама.
Експедицијата траеше три недели.
Лукина Јама е најдлабока пештера во Хрватска.
Maкедонски средношколец го освои бронзениот медал на Меѓународната олимпијада по информатика на Универзитетот Ватерлу, во Канада.
Македонија беше претставена од шест студенти за време на еднонеделниот натпревар кој заврши во саботата (21-ви август).
Околу 53 отсто, или 1,85 милиони Хрвати над 15 години користат Интернет, покажа истражувањето на агенцијата ГфК објавено во средата (18-ти август).
Бројката претставува зголемување од 4 отсто во споредба со минатата година и ја става Хрватска на исто ниво во Интернет употребата како Полска и Италија.
Земјата заостанува зад Чешка и Унгарија (59 отсто) и Словачка и Словенија (65 отсто).
Maкедонскиот министер за информатичко општество, Иво Ивановски, во четвртокот (19-ти август) ја промовираше националната стратегија за развој на дигиталната содржина, во рамките на владините напори за подобрување и модернизирање на образовниот систем.
Стратегијата одобрена од владата беше изготвена во соработка со Министерството за образование, Македонската академија на науките и уметностите и експерти од приватниот сектор.
Биста на романски атлетичар беше откриена во античкиот град Аполонија, во близина на Фиер во Aлбанијa.
Тим албански и француски археолози верува дека е можно да се работи за најзначајно археолошко откритие од ископувањето.
Само 10 отсто од античкиот град е откопан од 1950-тите.
Тим ископувачи го откри единствениот византиски манастирски комплекс од 9-тиот век Константинопол.
Откритието се наоѓа во Кучукјали Аркеопарк на азиската страна од Истанбул.
Манастирскиот комплекс се состои од црква и гробница на Патријархот Игнациј, истакната фигура во византиската историја.
Археолозите пронајдоа скелет на човек од скитинско потекло, за кој се верува дека е стар 2.500 години, за време на ископувањата во архелошкиот локалитет Бистрита-Насауд во Фантанеле, Романијa.
Скелетот беше откопан на келтски гробишта.
(Разни извори -- 16/08/10-23/08/10)
