28/11/2010
ПРИШТИНА, Косово/БЕЛГРАД, Србија -- Заменик-министерката за надворешни работи, Влора Цитаку, рече дека платформата на Приштина за престојните разговори со Србија ќе се заснова на уставот на Косово и планот на Марти Ахтисари, објавија медиумите во саботата (27-ми ноември). 
Во меѓувреме, белградските медиуми објавија дека Србија формирала преговарачки тим и одобрила платформа за разговорите. 
Истата се заснова на уставот и резолуциите за Косово усвоени од српскиот парламент. 
Државниот секретар во Министерството за Косово, Оливер Ивановиќ, во петокот за весникот Данас изјави дека деталите од платформата сега-засега нема да бидат обелоденети. 
(Taнјуг, Б92, Политика, Телеграфи, Радио Слободна Европа - 27/11/10; Б92, Данас, Бета - 26/11/10)
