03/10/2007
САРАЕВО, Босна и Херцеговина (БиХ) -- Водачите на втората по големина босанска партија, Партијата за демократска акција, и на најголемата хрватска партија, Хрватската демократска заедница БиХ, го отфрлија договорот за полициските реформи потпишан минатата недела од страна на премиерот на Република Српска, Милорад Додик, и босанскиот член на претседателството на БиХ, Харис Силајџиќ.
Сулејман Тихиќ и Драган Човиќ во вторникот (2-ри октомври) се состанаа на разговори за документот.
Тие за новинарите изјавија дека ниту содржината на документот, ниту начинот на кој тој беше претставен пред јавноста и другите парламентарни партии, се прифатливи.
Двајцата политичари, исто така, ја потврдија нивната поддршка за предлогот на високиот претставник Мирослав Лајчак.
Во говорот пред парламентот на Федерацијата на БиХ во вторникот Лајчак ги повика водачите да го задржат темпото на полициските реформи, велејќи дека 15-ти октомври е последен краен рок што може да го понуди.
(Дневни аваз, Независне новине - 03/10/07;
РТРС, НТВ Хајат, Фена - 02/10/07)
