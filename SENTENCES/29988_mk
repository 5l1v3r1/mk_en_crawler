19/04/2011
СОФИЈА, Бугарија -- Францускиот министер за внатрешни работи, Клод Гант, во понеделникот (18-ти април) рече дека неговата земја смета оти Бугарија има „способност за пристапување во Шенген областа“ и мора да го направи тоа. 
Тој во Софија се состана со премиерот Бојко Борисов и министерот за внатрешни работи, Цветан Цветанов. 
Борисов ја потврди решеноста на Бугарија за пристапување во безграничната област. 
Цветанов рече дека земјата ги исполни сите технички критериуми.
Гант, исто така, отпатува за Букурешт, каде што го увери својот колега Трајан Игас и други официјални претставници дека Франција ќе ѝ помогне на Романија да ги исполни критериумите за влез. 
„Знаеме дека властите вложија значителни напори“, рече тој. 
Игас рече дека Романија е подготвена да ги обезбедува надворешните граници на Шенген. 
(Meдиафакс, Hotnews.ro, Focus - 18/04/11)
