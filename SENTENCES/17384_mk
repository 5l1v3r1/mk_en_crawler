24/04/2007
БУКУРЕШТ, Романија -- Двата дома на парламентот во понеделникот (23-ти април) одлучија да одржат национален референдум за отповикување на претседателот Трајан Башеску на 19-ти мај, а не на 20-ти мај, како што објави актуелниот претседател Николае Вакариу.
Секретарот на Претставничкиот дом, Јоан Мунтеану, рече дека 20-ти го надминува законскиот период од 30 дена по гласањето за негово отповикување.
Пратениците ќе бидат задолжени за одобрувањето на точниот текст на гласачките ливчиња.
Истиот, најверојатно, ќе гласи:
„Дали се согласувате со отповикувањето на романскиот претседател?“ Демократската партија на Башеску планира да ја организира неговата кампања, истакнувајќи дека истата стои цврсто зад него.
Првата анкета во врска со процесот, спроведена од страна на Антена 3 телевизија, укажува дека 57 отсто од јавноста ја одобрува одлуката на Башеску да не поднесе оставка и да принуди брзи избори.
Околу 52 отсто велат дека планираат да гласаат на референдумот.
(Nine o'Clock - 24/04/07;
Ромпрес, Медиафакс, Антена 3 - 23/04/07)
