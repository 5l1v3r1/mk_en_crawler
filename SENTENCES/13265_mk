22/02/2006
ТИРАНА, Албанија -- Премиерот Сали Бериша во вторникот (21-ви февруари) потврди дека постигнувањето на членство во НАТО во 2008 година останува клучен приоритет на владата.
За време на состанокот на меѓуминистерската комисија за интеграцијата на НАТО тој рече дека потенцијалната покана од Пактот би претставувала „пасош за сигурна иднина и развој“ на Албанија.
Исто така во вторникот, осмиот албански контингент замина за Авганистан, каде што 22 војници ќе бидат ангажирани како дел од меѓународните сили за помош во безбедноста.
Албанските мировници ќе бидат распоредени под турска команда.
Во другите вести, албанскиот парламент расправа по иницијативата за интерпелација на претседателката на парламентот, Џозефина Топали, од владејачката Демократска партија.
Опозициската Демократска партија ја обвинува за неколку процедурални прекршувања.
(Албански вести, Фокус - 22/02/06;
веб-страница на албанската влада - 21/02/06)
