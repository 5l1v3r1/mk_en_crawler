24/12/2008
БУКУРЕШТ, Романија -- Според извештаите на медиумите во средата (24-ти декември) Романија ќе ги задржи војниците во Ирак до 2009 година, по одобрението на договорот од страна на ирачкиот парламент. 
Багдад побара од Романија да ги задржи своите војници до јули 2009 година, а романскиот парламент го одобри барањето. 
Претходниот договор истекуваше на 1-ви јануари.
Во другите вести од вторникот, новиот романски министер за транспорт, Раду Берчеану, рече дека планира да ги отпушти сите 24 менаџери од одделите во министерството и неговите агенции поради високите плати. 
Со оваа одлука државата заштедува 350.000 евра месечно, рече Берчеану.
Исто така во вторникот, обвинителите подигнаа обвинение против поранешниот министер за труд Пол Пакурару врз основа на обвиненијата за корупција. 
Со претседателски декрет во септември тој беше суспендиран поради наводна вмешаност во корупциски шеми. 
Според обвинението, претпријатието на неговиот син го добило договорот со едно државно претпријатие во замена за тоа Пакурару да го задржи еден од шефовите во Трудовиот инспекторат во Горѓ на позицијата. 
(Романија либера, Агерпрес - 24/12/08; Meдиафакс, Хотњус, Ројтерс)
