15/09/2005
СОФИЈА, Бугарија -- Претседателот на Европската комисија (ЕК) Жозе Мануел Баросо во средата (14-ти септември) потврди дека Бугарија ќе стане членка на ЕУ, но беше внимателен во давањето на точен датум. 
По разговорите со бугарскиот претседател Георги Парванов во Њујорк Баросо рече дека конечниот став на ЕК за подготвеноста на Бугарија за пристапување во 2007 година, според планираното, ќе се знае следната пролет. 
Активирањето на заштитната клаузула би можело да го одложи пристапувањето на Бугарија за една година во зависност од тоа дали се исполнети определените реформи.
Во другите вести, популарниот главен секретар на Министерството за внатрешни работи, Бојко Борисов, во средата поднесе оставка, наведувајќи ги како причина неодамнешните промени со кои се намалуваат неговите ингеренции. 
Во извештаите на локалните медиуми се вели дека тој си подготвува основа за да се кандидира за градоначалник на Софија подоцна овој месец. 
(Медиапул, Дневник, бТВ, Сега, Монитор - 15/09/05; Медиапул, бТВ - 14/09/05)
