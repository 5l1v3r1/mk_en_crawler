03/04/2005
САРАЕВО, Босна и Херцеговина (БиХ) -- Меѓународниот дипломатски претставник во БиХ, Педи Ешдаун, на прес-конференцијата во петокот (1-ви април) го објави официјалниот почеток на втората фаза на кампањата на полицијата за информирање на јавноста.
Втората фаза вклучува телевизиски реклами и постери во кои се истакнува дека независните, попрофесионалните полициски сили ќе ја доближат БиХ до членството во ЕУ.
Реструктуирањето на полицискиот сектор претставува главен услов за започнување на разговорите во врска со Договорот за стабилизација и асоцијација.
Во другите вести од петокот, поранешниот полициски генерал на Република Српска (РС) Љубомир Боровчанин беше пренесен во Трибуналот на ОН во Хаг за воени злосторства.
Обвинет во врска со масакрот во Сребреница во 1995 година, Боровчанин одлучи да се предаде на крајот од март по разговорите со српските власти и властите на РС.
(Независне новине - 02/04/05;
Извори на ОХР, НТВ Хајат, РТРС, ПБС БиХ, Фена, РТРС, АФП - 01/03/05)
