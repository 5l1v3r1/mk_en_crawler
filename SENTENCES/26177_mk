15/02/2010
ATИНА, Грција -- Вонредна состојба беше прогласена во неделата (14-ти февруари) во северната префектура Еврос, во Грција, каде што силното невреме ги подигна нивоата на водата во реката Марица на опасна висина.
„Сé уште не сме ја достигнале критичната точка, но има ризик да дојде до тоа“, рече вицепремиерот за внатрешни работи, Јоргос Долиос.
Властите беа принудени да ги затворат железничките мостови во регионот.
Невремето и поројните дождови, исто така, погодија делови од Турција, особено северозападниот град Едрене во саботата.
Поплавите уништија обработливо земјиште и друг имот и доведоа до затворање на патиштата и мостовите.
Снегот што се топи и обилните врнежи во последните неколку дена резултираа со масовни поплави во јужна Бугарија.
Реката Тунџа се прелеа на брегот и поплави многу куќи во југоисточниот град Јамбил, објавија во неделата претставниците на Агенцијата за цивилна одбрана.
Поплавите уништија мостови и предизвикаа лизгање на земјиштето околу градот Елхово и неговите околни села, буквало отсекувајќи ги од остатокот на државата.
Нови врнежи се прогнозираат за оваа недела.
(Дарик - 15/02/10;
AНА-МПА, СКАИ, АП, Хуријет - 14/02/10)
