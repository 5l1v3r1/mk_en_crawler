27/06/2007
САРАЕВО, Босна и Херцеговина (БиХ) -- За време на поздравната церемонија во штабот на ЕУФОР во близина на Сараево во вторникот (26-ти јуни), командантот на ЕУФОР, Ханс Јочен-Витхауер, му додели на високиот претставник Кристијан Шварц-Шилинг Медал за заслуги на ЕУ. 
Витхауер рече дека го признава придонесот на Шварц-Шилинг за БиХ и регионот. 
Словачкиот дипломат Мирослав Лајчак ќе ги преземе неговите должности в понеделник.
Во одделна изјава од вторникот, Шварц-Шилинг ја објасни својата одлука за донесување на Законот за Центарот за меморијалниот споменик и гробиштата Сребреница-Поточари, со кој управувањето со центарот й се предава на државната власт. 
Шварц-Шилинг ги негираше обвинувањата на политичките водачи на Република Српска (РС), кои рекоа дека истиот е спротивен на Дејтонскиот мировен договор. 
Специјалниот координатор на владата на РС за Сребреница, Миладин Драгичевиќ, во вторникот поднесе оставка поради овој потег. 
(Независне новине, Дневни аваз - 27/06/07; веб-страница на ОХР, Фена, НТВ Хајат, РТРС, ДПА - 26/06/07)
