09/04/2009
БУКУРЕШТ, Романија -- Пратениците во средата (8-ми април) го избраа Михнеа Константинеску за нов амбасадор во Молдавија, откако претходниот амбасадор Филип Теодореску беше протеран.
До ова дојде откако Кишињев го обвини Букурешт за мешање во домашните работи на земјата, со поддршката за немирите што избија во вторникот по изборите во неделата.
„Влијанието на Романија се чувствува многу силно овде, како и раката на романските тајни служби“, рече молдавскиот претседател Владимир Воронин.
Романскиот премиер Емил Боц го отфрли обвинувањето, додавајќи:
„Неприфатливо е комунистичките сили во Кишињев да ја префрлаат вината за внатрешните молдавски проблеми на Романија“.
Комисијата за надворешна политика во двата дома на романскиот парламент едногласно одлучи да ја поддржи номинацијата на Константинеску.
Сепак, Молдавија мора да ја одобри номинацијата на Константинеску.
Земјата му даде на Теодореску рок од 24 часа да го напушти Кишињев, заедно со претставникот на амбасадата Јоан Габореан.
(Финансиарул - 09/04/09;
AФП, Медифакс, РИА Новости, Hotnews.ro - 08/04/09)
