19/04/2007
СОФИЈА, Бугарија -- Американскиот претседател Џорџ В. 
Буш го повика либискиот водач Муамар Ал Гадафи да интервенира во случајот на шесте странски медицински лица, од кои пет се медицински сестри од Бугарија, осудени на смрт за наводно инфицирање на стотици деца со ХИВ. 
Според извештаите на медиумите во Либија и Бугарија во средата (18-ти април) Буш инсистирал на итно ослободување на петте медицински сестри и палестинскиот лекар како услов за целосно обновување на билатералните врски со Либија. 
Вашингтон, исто така, побара целосна компензација за семејствата на жртвите од бомбашкиот напад во 1988 година на авионот „Пан американ“ над Локерби, Шкотска.
Исто така, роднините на медицинските сестри се во Брисел, на разговори во четврток со членовите на Европскиот парламент (ЕП) и со бугарскиот комесар во ЕУ, Меглена Кунева.
Исто така во четвртокот, бугарскиот Врховен административен суд ја потврди одлуката на Централната изборна комисија (ЦИК), забранувајќи им на петте медицински сестри да бидат регистирани како кандидати за ЕП на претстојните избори. 
Малата Партија на редот, владеењето на правото и правдата сакаше да ги номинира нив како начин за нивно извлекување од Либија. 
Но, нивното затворање во Либија, им оневозможи престој во некоја земја-членка на ЕУ како што е предвидено со изборниот закон на Бугарија. 
(Новинар, Дневник, Novinite.com - 19/04/07; БНР - 18/04/07)
