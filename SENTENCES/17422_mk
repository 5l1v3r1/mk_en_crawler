27/02/2007
БРИСЕЛ, Белгија -- Дводневниот состанок на управниот одбор на Советот за спроведување на мирот (ССМ), високиот претставник Кристијан Шварц-Шилинг и високи функционери на БиХ, започна во понеделникот (26-ти февруари) во Брисел.
Разговорите се очекува да се фокусираат на ситуацијата во БиХ и иднината на Канцеларијата на високиот претставник (ОХР).
Портпаролот Крис Бенет издаде изјава во која се вели дека одборот на ССМ, најверојатно, ќе го продолжи мандатот на Шварц-Шилинг во БиХ за една година, до средината на 2008 година.
Тој објасни дека недостатокот од реформи ја одложи планираната трансформација на меѓународното присуство во БиХ во канцеларија на ЕУ и предавањето на нови овластувања на властите во БиХ.
(ПБС БиХ, РТРС - 26/02/07)
