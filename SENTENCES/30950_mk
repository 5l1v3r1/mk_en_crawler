09/03/2011
ПРИШТИНА, Косово -- Локалните Срби во северно Косово го блокираа главниот пат Митровица-Лепосавиќ во вторникот (8-ми март), протестирајќи поради присуството на албански полицајци во мешаните полициски патроли. 
Блокадата траеше 30 минути. 
Службените лица на косовската полиција и ЕУЛЕКС беа на располагање и немаше извештаи за инциденти. 
Од полицијата изјавија за медиумите дека сличен протест се случил во близина на граничниот премин со Србија, Јариње, каде што локалните Срби протестираа за, како што велат, неодамнешната ненајавена посета на косовскиот претседател Беџет Пацоли. 
(Косова Сот, Зери, Епока е Ре, Коха Диторе - 09/03/11)
