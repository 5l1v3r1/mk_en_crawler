11/03/2005
СОФИЈА, Бугарија -- Владата во четвртокот (10-ти март) ја одобри програмата на НАТО за инвестирање во безбедноста, која ја покрива модернизацијата на бугарските воени аеродроми пред евентуалното распоредување на американските војници во Бугарија. 
Во рамките на овој проект НАТО ќе инвестира 59 милиони евра за подобрување на аеродромската инфраструктура, создавање на повеќенаменски воздухопловен терен за транспортните авиони на аеродромот „Безмер“, како и една база за авиони со пресретнувачка борбена тактика на аеродромот „Граф Игнатиево“. 
И покрај тоа што Бугарија нема да учествува во финансирањето на овие проекти, кабинетот побара од Министерството за одбрана да ги координира активностите на државните институции кои се вклучени. 
(24 Часа - 11/03/05; Медиапул, Новините - 10/03/05)
