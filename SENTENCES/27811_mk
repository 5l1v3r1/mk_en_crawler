26/04/2010
СКОПЈЕ, Македонија -- Премиерот Никола Груевски во неделата (25-ти април) рече дека ако „Република Северна Македонија“ биде официјално предложено како име кое неговата земја би го користела на меѓународен план -- за да се реши нејзиниот долготраен спор со Грција -- истото ќе биде ставено на референдум.
Тој, исто така, рече дека лично би гласал против.
Грчките власти велат дека името ќе биде прифатливо за Атина.
Груевски рече дека очекува посредникот на ОН, Метју Нимиц, да излезе со конкретен предлог за решавање на спорот во мај, кој ќе биде прифатлив како за Македонија, така и за Грција.
Во меѓувреме, истражување на Институтот за демократија „Социетас цивилис“ покажува дека 65 отсто од Македонците се противат на промена на името заради пристапувањето во НАТО.
Нешто повеќе од 80 отсто од испитаниците велат дека би гласале за пристапување ако биде организиран референдум, во споредба со скоро 11 отсто кои би гласале против.
(Maкфакс, А1, МИА - 25/04/10;
Сител, Алсат - 24/04/10)
