14/05/2006
БЕЛГРАД, Србија и Црна Гора -- Главниот одбор на Г17 Плус одлучи во саботата (13-ти мај) партијата да остане во српската влада до 30-ти септември.
Нејзиното учество потоа ќе зависи од тоа дали случајот на Ратко Младиќ е решен и дали повторно ќе започнат разговорите за Договорот за стабилизација и асоцијација.
Оваа одлука беше донесена по судирот во партијата помеѓу заменик-претседателот на Г17 Плус и актуелен министер за финансии, Млаѓан Динкиќ, -- кој беше за тоа засега да се остане во коалицијата -- и претседателот на партијата, Мирољуб Лабус, кој побара од Г17 Плус да се повлече.
Лабус, кој поднесе оставка на местото заменик-премиер на српската влада откако ЕУ ги прекина разговорите поради случајот на Младиќ, сега се повлече и од функцијата претседател на Г17 Плус.
(Политика - 14/05/06;
Бета, РТС, Танјуг - 13/05/06)
