08/07/2008
TИРАНА, Албанијa -- Претседателот Бамир Топи во понеделникот (7-ми јули) рече дека политичките проблеми не треба да се мешаат во правниот систем. 
Топи, кој присуствуваше на состанокот на Високиот суд, го повика телото да обрне повеќе внимание на реформите. 
„Важно е да се специфицира оти државните политички проблеми во ниеден момент не влијаат на правниот систем“, рече претседателот. 
Пред неколку недели парламентот ги одби претседателските декрети за пет номинации до Високиот суд. 
Претседателот рече дека отфрлањата се политички дејства.
Во другите вести, Европската комисија (ЕК) сака Албанија да ја интензивира својата борба против организираниот криминал и корупцијата, рече во понеделникот претставникот на ЕК во Албанија Дирк Ланге. 
„Антикорупциската стратегија мора да важи со цел да се постигнат подобрувања во оваа област“, рече Ланге. 
(Шкип - 08/07/08; ВОА, Балкан веб, Топ ченал - 07/07/08)
