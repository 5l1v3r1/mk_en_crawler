18/05/2007

Tурција ќе купи 30 авиони Ф-16 Блок 50 според договорот од 1,3 милијарди евра, потпишан со „Локхид Мартин“ во петокот (11-ти мај). 
Доставувањето ќе започне во средината од 2011 година и ќе биде завршено на крајот од 2012 година. 
Авионот ќе ја надополни постојната флота на воздухопловните сили на Ф-16-ки и ќе придонесе за нивна модернизација.
***
ЕБРД во средата (16-ти мај) објави дека ќе додели заем од 14 милиони евра за албанското пристаниште Драч за изградба на нов бродски терминал и изградба на две пристаништа. 
Договорот за кредит беше потпишан помеѓу претставниците на банката и албанската влада во Тирана претходно истиот ден.
***
Премиерот на Републикa Српска (РС) Mилорад Додик во понеделникот (14-ти мај) се состана со менаџментот на Групата Л-3 Комуникациски сервис. 
Претставниците на РС и претпријатието со седиште во САД разговараа околу можноста за модернизација на аеродромот во Бања Лука и изградба на нов аеродром во Требиње.
***
Бугарскиот парламент во четвртокот (17-ти мај) го ратификуваше договорот за заем, со Европската инвестициона банка. 
Истиот ќе обезбеди 380 милиони евра за обнова и изградба на патиштата во Бугарија.
***
Странските директни инвестиции (ФДИ) во Црна Гора достигнаа 105,5 милиони евра во јануари и февруари, зголемување за 158 отсто за период од една година, според податоците на Црногорската централна банка. 
Бројките покажаа дека околу 52 отсто претставуваат странски директни инвестиции во недвижниот имот.
***
Романската Aгенција за плаќање и интервенции во земјоделството во средата (16-ти мај) објави дека повеќе од 1,2 милиони земјоделци поднесле барања за субвенции на ЕУ за нивните фарми. 
Според регулативите на ЕУ, домашните земјоделци што ги исполнуваат условите, може да добијат субвенции од 50 евра по хектар земја, покрај 30-те евра по хектар од романскиот државен буџет.
(Разни извори – 11/05/07 – 18/05/07)
