12/05/2006
БЕЛГРАД, Србија и Црна Гора -- Ратко Младиќ и понатаму ја ужива заштитата на безбедносната мрежа на приврзаниците на Милошевиќ, рече во четвртокот (11-ти мај) министерот за надворешни работи на Србија и Црна Гора, Вук Драшковиќ. 
Тој рече дека Белград сега ја плаќа цената за тоа што не успеа да ги исчисти екстремистите од власта, по падот на Милошевиќ во 2000 година. 
На состанокот на ОБСЕ Драшковиќ додаде дека нема изговор за неапсењето од страна на Белград на Младиќ и неговото непредавање на Трибуналот на ОН за воени злосторства во Хаг.
Во другите вести, министерот за локална власт, Зоран Лончар, по состанокот на владата во четвртокот рече дека е убеден оти Младиќ ќе биде уапсен во рок од неколку дена. 
Поранешниот српски шеф на тајната служба, Горан Петровиќ, сепак, искажа поинакво мислење, велејќи дека актуелните полициски операции против бегалецот се „фарса и циркус“. 
(Ројтерс, АП, дпа - 11/05/06)
