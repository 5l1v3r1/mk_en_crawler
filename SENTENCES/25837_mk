20/09/2009
БЕЛГРАД, Србија -- Единаесет лица се уапсени во врска со нападите на француските фудбалски навивачи во Белград претходно оваа недела, рече во саботата (19-ти септември) министерот за внатрешни работи, Ивица Дачиќ.
Тројца француски навивачи беа повредени во четвртокот, од кои еден критично, од страна на српските навивачи во еден белградски паб, по натпреварот помеѓу српскиот клуб Партизан и францускиот Тулуз.
Осомничениот организатор на нападот беше помеѓу уапсените, а се очекуваат и нови апсења.
Претседателот Борис Тадиќ издаде соопштение по тепачката, критикувајќи го фудбалското хулиганство и нападите врз странските државјани.
(Бета, Политика, АП, Б92 - 19/09/09)
