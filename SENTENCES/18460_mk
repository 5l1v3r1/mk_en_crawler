14/02/2007
САРАЕВО, Босна и Херцеговина (БиХ) -- Канцеларијата на високиот претставник (ОХР) во вторникот (13-ти февруари) побара мандатот на комисијата на БиХ што ги проверува изминатите барања за државјанство, да биде продолжен и по петок, кога истекува. 
Комисијата беше формирана пред една година, за да ги провери сомнителните случаи на нелегално доделени државјанства на странци. 
Портпаролот на ОХР, Олег Милишиќ, истакна дека какво било продолжување мора да биде одобрено од страна на парламентот на БиХ. 
Сепак, со оглед на тоа што неговиот горен дом сé уште не е конституиран, босанските институции мора да најдат легален начин за решавање на проблемот пред крајот на оваа недела. 
(Независне новине - 14/02/07; извори на ОХР, РТРС - 13/02/07)
