04/12/2008
ЗАГРЕБ, Хрватска -- Премиерот Иво Санадер во средата (3-ти декември) му нареди на Министерството за внатрешни работи да утврди дали полицијата ги злоупотребила овластувањата во неколкуте случаи неодамна, кога приведе поединци кои ја критикуваа владата на Интернет. 
„Никој во Хрватска не може да биде притворен или уапсен поради поразлично мислење или поради тоа што се спротивставува на мојот или другите политички ставови. 
Мојата главна задача како премиер е да го одбранам тоа право“, рече Санадер во изјавата. 
Мерката дојде неколку дена откако полицијата ги сослуша организаторите на Фејсбук групата од 80.000 членови кои планираа антивладини протести во неколку градови, вклучително и Загреб, во петокот. 
На крајот на минатата недела полицијата неколку часа испрашуваше еден младич во врска со Фејсбук групата кој тој ја основа и која се нарекува „Се обложувам дека можам да најдам 5.000 фејсбукери кои не го сакаат Санадер“. 
Полицијата вели дека тие презеле дејства поради сликата поставена на страницата на која Санадер е прикажан во нацистичка униформа, и покрај забраната за нацистички симболи во Хрватска. 
Полицијата во средата се извини за тоа апсење. 
(Ројтерс, Јутарњи лист, Дојче веле - 03/12/08)
