14/09/2007
БЕРЛИН, Германија -- Генералниот секретар на НАТО, Јап де Хоп-Шефер и германскиот министер за надворешни работи, Франк-Волтер Стајнмаер, се согласија дека присуството на КФОР останува клучно за Косово. 
Војниците треба да останат таму за да го гарантираат соживотот на албанското мнозинство и српското малцинство, рече Де Хоп Шефер по состанокот во Берлин, каде што разговараше за глобалните воени мисии. 
Стајнмаер изрази надеж дека тековните преговори помеѓу Белград и Приштина, со посредство на тројката ЕУ-Русија-САД, ќе резултираат со компромис за конечниот статус на Косово.
Во другите вести од четвртокот, претседателите на Србија и Унгарија се состанаа во градот Суботица, Војводина, каде што живеат голем број етнички Унгарци. 
Борис Тадиќ и неговиот унгарски колега Лажло Шољом, разговараа околу можноста за двојно државјанство, што ќе го олесни патувањето за Унгарија. 
(Балканвеб, Телеграфи, РТК, Танјуг, Б92 - 13/09/07)
