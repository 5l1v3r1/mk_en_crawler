27/03/2008
БАЊА ЛУКА, Босна и Херцеговина (БиХ) -- Неколку стотици инвалидизирани воени ветерани се судрија со полицијата во Бања Лука во средата (26-ти март), во последниот протест за барање повисоки пензии и подобра заштита на нивните права.
Ветераните, од кои многумина беа во инвалидски колички или со патерици, се обидоа да влезат во владата на Република Српска (РС).
Кога полицијата презеде дејства, еден од демонстрантите беше полесно повреден.
Претседателот на локалното здружение на воените ветерани, Горан Костиќ, вели дека неговата група е подготвена да спроведе штрајк со глад ако премиерот на РС Милорад Додик не се согласи да се состане со нив.
(Дневни аваз, Фена, РТРС, СРНА, Ројтерс - 26/03/08)
