28/05/2007
ПОДГОРИЦА, Црна Гора -- Периодот на јавна дебата за нацрт-уставот на земјата заврши во понеделникот (28-ми мај). 
Откако започна на 4-ти април, околу 70 поединци и институции предложија измени, според Слободан Драговиќ, секретар на парламентарната уставна комисија. 
По јавната дебата комисијата ќе го усвои конечниот предлог за новиот устав, кој потоа ќе биде ставе на гласање во парламентот, во рок од 15 дена. 
Составувањето на уставот беше клучна задача откако републиката прогласи независност минатото лето.
Во другите вести, министерот за одбрана, Боро Вучиниќ, во неделата објави дека неговото министерство ќе поднесе важен пакет нацрт-закони, вклучувајќи и нова одбранбена стратегија, на одобрување до владата. 
Тој рече дека тие се од суштинска важност за трансформирањето на армијата, во согласност со кандидатурата за евроатланска интеграција. 
(Вијести - 28/05/07; Побједа - 27/05/07; РТЦГ, Мина - 26/05/07)
