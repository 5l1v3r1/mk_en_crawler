14/08/2005
БАЊА ЛУКА, Босна и Херцеговина (БиХ) -- Премиерот на Република Српска (РС) Перо Букејловиќ, за в среда (17-ти август) закажа нова рунда разговори за прашањето на полициските реформи во БиХ, објави владата на РС во петокот. 
Состанокот се очекува да вклучи високи претставници на централната власт и властите на ентитетите. 
Последната конвенција за полициските реформи резултираше со договор дека преговорите ќе бидат пренесени од политичко на институционално ниво, како и дека меѓународните претставници ќе земат учество само во случај на конкретно барање и во случај на неопходност од техничка помош. 
Постигнувањето на договор за клучните полициски реформи во БиХ претставува главниот услов на ЕУ за започнувањето на разговорите околу Договорот за стабилизација и асоцијација со БиХ. 
(веб-страница на владата на РС, РТРС - 12/08/05)
