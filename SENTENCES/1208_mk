06/08/2008
Црна Гора ќе биде домаќин на „Лајв фест“, каде како ѕвезди ќе настапат Лени Кравиц, Дино Мерлин, Здравко Чолиќ и Горан Бреговиќ од вторникот (5-ти август) до четврток. 
Вукиќ Распоповиќ, директор на фестивалот, рече дека околу 100.000 луѓе се очекува да учествуваат на настанот.
***
Србијa освои два златни медали на 35-тото Европско јуниорско првенство во пливање кое се одржа во Белград од 28-ми јули до неделата (3-ти август). 
Иван Лендјер освои злато во категоријата пеперутка на 100 метри за 17 и 18 годишни момчиња. 
Чаба Силаџи освои злато во грбно пливање на 100 метри за 17 и 18 годишни момчиња.
***
Српското село Гуча ќе биде домаќин на натпреварот на самоуки трубачи од среда (6-ти август) до недела. 
Натпреварот, чиј победник ќе добие награда Златна труба, исто така, ќе опфаќа и изложби, спортски настани и традиционална свадбена парада и разновидна локална храна.
***
Косовското Министерство за култура, млади и спорт ќе добие дополнителни 2,3 милиони евра по ревизијата на буџетот на земјата. 
Министерството планира да ги искористи дополнителните средства за да продолжи со археолошките ископувања, конзервирање и реставрација на музеи.
***
Мерсад Бербер, Сафет Зец, Јиржи Андрле и други уметници ќе учествуваат на овогодишнешното Меѓународно биенале на портрети и графика од 25-ти август до 25-ти октомври во Меѓународната галерија за портрети во Тузла, Босна и Херцеговинa. 
Повеќе од 200 уметници од 50 земји во Европа, Азија, Африка, Соединетите Држави и Австралија се очекува да учествуваат на настанот.
***
„Алфиос ривер“ музички и еко фестивал со познати грчки пејачи ќе се одржи во јужна Грција од среда (6-ти август) до недела. 
Фестивалот промовира систем на доброволци посветени на спасувањето, заштитата и еко-развојот на речниот басен и управувањето со водните ресурси.
***
Петтото издание на Меѓународниот фестивал на независен филм „Анонимул“ ќе биде отворено на 11-ти август во Сфанту Георге, Романијa. 
Фестивалот ќе вклучува одделни натпревари за долгометражни и краткометражни филмови. 
Оваа година делот за краткометражен филм вклучува преку 300 анимирани и играни филмови од повеќе од 40 земји, како и 26 романски краткометражни филмови. 
Во делот за долгометражни филмови ќе бидат прикажани девет филма.
(Разни извори – 30/07/08-06/08/08)
