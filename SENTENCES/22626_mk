07/08/2008
ПРИШТИНА, Косовo -- Нема тајни преговори помеѓу шефот на УНМИК, Ламберто Заниер, и Белград за прашањата што ги предложи генералниот секретар на ОН, Бан Ки-Мун, рече портпаролот на УНМИК, Александар Иванко, во средата (6-ти август). 
Истакнувајќи ја транспарентноста на УНМИК, Иванко ја отфрли загриженоста на властите во Приштина и рече дека УНМИК не преговара „зад ничиј грб“.
Исто така во средата, најголемата опозициска партија, Алијансата за ново Косово (АКР), го обвини УНМИК дека се обидува да ги легализира српските паралелни структури во Косово. 
„Заниер треба да си оди дома ако продолжи вака. 
Тој треба да седне и да го прочита уставот на Косово, а не да го прекршува.“ (Лајм, Зери, Коха Диторе - 07/08/08)
