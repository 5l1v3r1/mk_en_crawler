12/10/2007
AНКАРА, Турција -- Наби Сенсој, турскиот амбасадор во САД, беше повлечен на консултации во четвртокот (11-ти октомври), откако комисијата на американскиот Претставнички дом ја одобри резолуција во која масовните убиства на Ерменците во Турција, во текот на Првата светска војна, се опишани како геноцид.
Министерството за надворешни работи вели дека Сенсој ќе остане во Анкара уште околу една недела, пред да се врати во Вашингтон.
НТВ телевизија објави дека турскиот поморски командант Метин Атак ја откажа планираната посета на САД во знак на протест поради резолуцијата за геноцидот, додека премиерот Реџеп Тајип Ердоган размислува дали да ја откаже посетата на земјата следниот месец.
Со некарактеристично силен јазик, претседателот Абдула Ѓул, исто така, го критикуваше гласањето и предупреди дека истото би можело да им наштети на билатералните односи.
(Заман, Сабах - 12/10/07;
НТВ, АФП, АП - 11/10/07)
