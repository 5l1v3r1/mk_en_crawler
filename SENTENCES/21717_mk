20/08/2008
ТИРАНА, Албанијa -- Водачите на опозициското Социјалистичко движење за интеграција (СМИ) во вторникот (19-ти август) го критикуваа премиерот Сали Бериша поради тоа што не ги реализирал ветените изборни реформи. 
„Бериша лаже во врска со процесот на изборните реформи и неодговорно го доведува во прашање идниот процес на парламентарните избори“, рече водачот на СМИ, Илир Мета. 
Според заменик-претседателот на СМИ, Пељумб Џуфи, Бериша ветил дека процесот на изборните реформи ќе биде завршен пред самитот на НАТО минатиот април во Букурешт, но истиот сé уште е во тек. 
Џуфи, исто така, ја криткуваше најголемата опозициска партија, Социјалистичката партија, за соработката со владејачката Демократска партија во овие напори. 
(Балканвеб, Топ ченал, Газета шкип - 19/08/08)
