13/04/2011
БАЊА ЛУКА, Босна и Херцеговина (БиХ) -- Парламентот на Република Српска (РС) ќе одржи специјална седница во среда (13-ти април), на која ќе расправа околу валидноста на судот и обвинителството на БиХ.
Претседателот на РС Милорад Додик се очекува да предложи одржување референдум за тоа дали овие институции треба да постојат во сегашната форма.
Тој тврди дека РС никогаш не ја дала својата согласност за формирањето на овие институции, формирани од високиот претставник.
Босанските Срби се незадоволни од работата на судот и обвинителството на БиХ во врска со случаите на воени злосторства кои се однесуваат на Србите.
(БХРТ, РТРС, Независне новине - 12/04/11)
