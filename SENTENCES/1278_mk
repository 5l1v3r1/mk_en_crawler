20/03/2009
Американскиот производител на автомобили, Форд, ќе почне со производство на напредни мотори за автомобили со мал капацитет во Крајова, Романијa, од следната година, објави претпријатието во понеделникот (16-ти март). 
„Форд“ ќе инвестира околу 1,2 милијарди евра во проектот. 
„Транзит конект“ ќе биде првиот модел на „Форд“ произведен во Крајова. 
Претпријатието веќе побара од Европската инвестициона банка заем од 600 милиони евра за проектот.
***
Грција започна нов проект за експлоатација на нафта вреден 146 милиони евра, во северниот Залив Кавала, објави на 14-ти март министерот за развој, Костис Хацидакис. 
Проектот има за цел експлоатација на слоевите фосилно гориво во зоната на Северен Принос. 
Кавала оил и Енергиаки С.А. 
го спроведуваат истражувањето.
***
Tурција ќе се приклучи на Форумот за финансиска стабилност, објави во неделата (15-ти март) министерот за економија, Мехмет Шимшек. 
Форумот се состои од големи национални финансиски тела: министри за финансии, централни банки и меѓународни финансиски тела. 
Истиот беше основан во 1999 година за промовирање на меѓународната финансиска стабилност.
***
Светската банка одвои дополнителни 3,7 милиони евра за финансирање на Проектот за социјални услуги на Aлбанија. 
Дополнителните средства ќе бидат наменети за административните реформи на албанскиот пензиски систем и ќе помагаат во подигнувањето на јавната свест.
***
Словенечките бизнисмени ќе го зголемат своето присуство во Косово, рече во вторникот (17-ти март) претседателот на Словенечката економска комора, Само Хрибар Милиќ, на состанокот со претседателот на Косовската стопанска комора, Бесим Беќаи.
***
Хрватскиот конзорциум на Конструктор Инжењеринг, Институт Градевинарства Хрватске и Техника, се рангираше на првото место на тендерот за изградба на автопатот Бар- Бољаре, објави <b>црногорската</b> влада во средата (18-ти март). 
Концесијата од 30 години предвидува проектирање, финансирање, изградба, работење и одржување на еден или повеќе делови од автопатот.
***
Српски Tрајал, производител на гуми од Крушевац, ќе отпушти скоро 400 работници и ќе го намали персоналот на 2.042 луѓе, објави во средата (18-ти март) претседателот на синдикатот на претпријатието, Милослав Вукојчиќ. 
Трите синдикати на Трајал го прекинаа производството во првото тримесечје од оваа година поради недостаток на суровини.
***
Фискалната ситуација во Федерацијата на Босна и Херцеговина (ФБиХ) е полоша отколку во Република Српскa вели шефот на мисијата на ММФ за БиХ, Костас Христу. 
Говорејќи во понеделникот (16-ти март), тој ова го припиша на недостатокот на приходи од приватизацијата од 2007 година и прекумерните социјални трошоци за време на политичката кампања во 2006 година.
(Разни извори – 13/03/09-20/03/09)
