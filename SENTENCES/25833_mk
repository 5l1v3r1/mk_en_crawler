20/09/2009
БЕЛГРАД, Србија -- Геј парадата која требаше да се одржи во недела (20-ти септември) во Белград, е откажана поради опасноста од насилство, објавија организаторите во саботата. 
Одлуката беше донесена откако Министерството за внатрешни работи објави дека не може да загарантира оти маршот ќе помине без инциденти. 
Организациониот комитет на парадата се состана со премиерот Мирко Цветковиќ рано во саботата и го отфрли неговиот предлог настанот да биде префрлен од центарот на Белград во паркот Ушче. 
Тие рекоа дека Србија „капитулираше пред насилството“. 
Неколку радикални групи, вклучително и фудбалски навивачи, ветија дека ќе го попречат настанот. 
Неделната парада ќе беше прва од 2001 година, кога учесниците беа претепани од ултранационалисти, фудбалски навивачи и скинхедси. 
(Бета, ДПС, Б92 - 19/09/09)
