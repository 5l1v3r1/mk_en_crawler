07/03/2010
ПРИШТИНА, Косовo -- Полицијата на ЕУЛЕКС во петокот (5-ти март) приведе уште едно лице во рамките на истрагата за политички мотивираните убиства во Косово.
Шпресим Ука беше сослушан во приштинскиот Окружен суд.
Иако ослободен, тој ќе мора да им се јавува на властите секоја недела.
Ука се верува дека бил поранешен член на Косовската информативна служба, разузнавачка агенција за која има сомневање дека е поврзана со владејачката Демократска партија.
Тој е осомничен за убиство, обид за убиство и учество во организиран криминал.
ЕУЛЕКС ја започна својата истрага по наводите на поранешниот агент Назим Блаца -- кој е веќе во притвор -- дека Ука учествувал во неколку убиства и уцени против „непријателите на државата“.
Блаца даде јавни изјави во ноември 2009 година, со детали за настаните што следеа по конфликтот во Косово во 1999 година.
Блаца инсистираше на тоа дека се вклучени неколку високи државни, партиски и полициски претставници.
(РТС, Танјуг, РТРС, Б92 - 06/03/10;
Експрес - 05/03/10)
