01/09/2006
Од Balkanblogs заrSoutheast European Times – 01/09/06
Георги од Бугарија на http://georgi.unixsol.org/ ја започна оваа недела со прилична доза на потрошувачка лутина.
„Почнав да ги читам етикетите на различни прехранбени производи во последно време и сум далеку од задоволен со она што го наоѓам.
Едвај има какви било информации за калориите, маснотиите, соленоста и за производителот.
Сето ова е многу важно бидејќи сакам да знам што купувам, особено ако го ставам во мојот стомак.“
За Тонев на http://evropata.blogspot.com/ неговиот бугарски банкарски сектор е нешто што неговиот стомак тешко може да го поднесе.
„Како и многу други работи тука, тој е далеку од пријателски.
Јас, навистина се чудам што некој треба да стори за да биде пречекан со отворени раце.
Повеќето врати се затворени за оние кои се обидуваат да добијат скромен заем за да купат нешто.“
Од Романија упаѓа http://luminescent.weblog.ro/ .
„Јас сум искрено задоволен кога банките прават нешто повеќе за да создадат различни методи на плаќање кои ќе ги спасат нивните клиенти од патување до банката и чекање во редици.
Проблемот се појавува кога ќе воведат ваков систем и ќе ме донесат на работ на нервен слом кога ќе ми кажат дека морам да платам 17.400 евра до ...
пред три дена или ќе ми испратат имејл со секакви бројки на сметката, кодови, адреси ...
нешта што јас морам да ги знам кога плаќам, но заборавиле да ми кажат колку имам да платам.“
Другите блогери ги критикуваат самите блогови -- особено нивната содржина.
„Блоговите стануваат како две зрна грашок во мешунка ...
секој втор блог што го посетив имаше ист дизајн, а секој трет имаше иста тема“, пишува http://amerz.blogger.ba.
Зошто би испраќале детали од вашиот живот во сајберпросторот за сите на Интернет да ги видат?
Луѓето одлучуваат да пишуваат дури и за најинтимните работи и го изнесуваат тоа пред целата „блогерска нација“, бидејќи имаат потреба од непристрасно и искрено мислење“, вели http://argentaria.bloger.hr/.
„Некој случаен посетител веднаш ќе каже што мисли.“
По неодамнешниот натпис во www.setimes.com, насловен како „Политички цунами ја тресе Романија“, LlTako отвори дискусија на peshkupauje за обелоденувањето на досиејата на поранешната албанска тајна служба.
Влоњати вели „Во Романија е лесно да се обелоденат досиеја и навистина да се откријат соработниците на комунистичката тајна служба, но во случајот на Албанија, тоа е премногу комплицирано бидејќи сите полтички партии што доаѓаат на власт ги бришат досиејата на нивните водачи.
Според тоа, во Албанија ова би било бескорисно.“
На поведра тема, размислете за прошетка или возење вечерва.
Од Романија, Еми Гал на http://emi.brainient.com/ вели, „Народната палата е сигурно најубаво осветлената зграда во Букурешт.
Калеа Виториеи, со својата комбинација на нови и стари градби, некои суптилно осветлени, е ...
магична.“
Тоа е сé за оваа недела.
Придружете ни се следниот петок за нова блогерска магија.
