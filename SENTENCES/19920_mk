19/09/2007
AНКАРА, Турција -- Турција треба да ја укине забраната за носење исламски шамии на колеџите и универзитетите, како дел од новиот устав, рече во вторникот (18-ти септември) премиерот Реџеп Тајип Ердоган.
Тој инсистираше на тоа дека промената ќе го зајакне секуларниот карактер на турската држава, со оглед на тоа што забраната неправично го ограничува пристапот до високото образование за некои девојки.
Но, критичарите на предложениот чекор стравуваат дека укинувањето на забраната постепено ќе води до тоа сите жени во Турција да бидат принудени да носат шамии на главата.
Исто така во вторникот, Ердоган на студентите на полициската академија во Анкара им рече дека владата е посветена на отпочнувањето општа војна против тероризмот.
Тој додаде дека терористите претставуваат закана за секоја земја во светот, поради што е неопходен обединет фронт против тероризмот.
(Фајненшал тајмс, Ројтерс, Ксинхуа, Анатолија - 18/09/07)
