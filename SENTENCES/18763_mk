09/01/2007
СОФИЈА, Бугарија -- Роднините на петте бугарски медицински сестри, осудени на смрт во Либија во контроверзниот случај со ХИВ инфекцијата, заминаа за Триполи со дозвола да ги посетат медицинските сестри во затворот таму. 
Во понеделникот (8-ми јануари) бугарското министерство за надворешни работи соопшти дека на роднините ќе им бидат дозволени посети секој ден до 17-ти јануари. 
Планираната посета од бугарскиот заменик-министер за правда Маргарит Ганев е одложена заради немање дозвола од Триполи.
Во меѓувреме, Државната федерација на белгиски медицински сестри соопшти дека собрала 16 000 потписи досега во петиција да се поништат смртните казни за петте медицински сестри и палестинскиот доктор. 
(Веб-страница на бугарската влада, БНР, Дарик - 08/01/07)
