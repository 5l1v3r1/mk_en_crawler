22/07/2007
ЊУЈОРК, САД -- Западните спонзори на новата предлог-резолуција за Косово во петокот (20-ти јули) објавија дека нема да го стават на гласање текстот во Советот за безбедност на ОН. 
Русија веќе го отфрли документот. 
Спонзорите -- САД, Велика Британија, Белгија, Италија, Германија и Франција сега й го предаваат прашањето на иднината на Косово на постојната Контакт-група, на која е членка и Русија. 
Има планови да се дозволат уште 120 дена разговори помеѓу Белград и Приштина -- со посредство на Контакт-групата -- пред да се донесе одлука што да се прави понатаму.
Русија и Србија го пофалија потегот, додека косовскиот премиер Агим Чеку ги опиша обидите на ОН за решавање на кризата како „неуспех“. 
Тој посочи дека е можно косовското собрание да прогласи независност на 28-ми ноември. 
(Њујорк тајмс, АП, АФП, Ројтерс, ДВ, Фајненшал тајмс, А1, Макфакс, МИА, Фена, Бета, ДПА, Нетинфо, РТРС - 21/07/07; RИА-Новости, СРНА, Ројтерс, Танјуг - 20/07/07)
