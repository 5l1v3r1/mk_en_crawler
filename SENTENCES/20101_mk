16/09/2007
САРАЕВО, Босна и Херцеговина (БиХ) -- Главниот заменик висок претставник, Рафи Грегоријан, во петокот (14-ти септември) рече дека премиерот на Република Српска Милорад Додик и бошњачкиот член на претседателството, Харис Силајџиќ, се согласиле оти полициските окрузи не треба да ги надминуваат етничките линии.
Ова би сигнализирало промена на позицијата на Силајџиќ и Бошњаците, кои претходно инсистираа на тоа дека новите полициски окрузи треба да се одраз на регионите во земјата, а не на сегашниот систем од два ентитета.
Исто така, во интервјуто за „Дневни аваз“ во саботата, Силајџиќ потврди дека актуелната структура од два ентитета на БиХ е нефункционална и повика на мултиетничка БиХ, врз основа на регионите.
Во другите вести од саботата, Розмари Ди Карло, американскиот заменик помошник секретар за европски и евроазиски прашања, предупреди за сериозните последици ако не биде постигнат напредок во клучните области на реформите, особено полициските реформи.
(РТРС, СРНА, Независне новине, Дневни аваз - 15/09/07;
НТВ Хајат - 14/09/07)
