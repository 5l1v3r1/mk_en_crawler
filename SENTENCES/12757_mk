04/02/2005
САРАЕВО, Босна и Херцеговина (БиХ) -- Мандаторот на Република Српска (РС), Перо Букејловиќ, ќе му го претстави својот владин концепт на Парламентот на 15-ти февруари.
Претседателството на Собранието одлучи за датумот во четвртокот (3-ти февруари).
Коментирајќи во врска со веста, Букејловиќ инсистираше на тоа дека го обезбедил неопходното мнозинство за поддршка на неговата влада.
Политичката криза во РС трае веќе неколку недели и ја попречува и работата на Министерскиот совет на БиХ.
Во другите вести од четвртокот, политичките директори во Управниот одбор на Советот за спроведување на мирот во Брисел се состанаа со високиот претставник Педи Ешдуан, со главниот обвинител за воени злосторства, Карла дел Понте, претседателот на Министерскиот совет на БиХ Аднан Терзиќ и претседателот на РС Драган Чавиќ.
Тие разговараа за напредокот на БиХ по есента 2004 година, како и за агендата на економијата и безбедносните реформи.
(Независне новине - 04/02/05;
РТРС, ФЕНА, Соопштение за медиумите на ОХР - 03/02/05)
