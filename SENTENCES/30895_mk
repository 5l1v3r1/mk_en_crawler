09/01/2011
ЗАГРЕБ, Хрватска -- Владата одобри амандмани на законот за спречување спортско насилство, со цел да се применуваат заострени мерки против хулиганизмот.
Одлуката, донесена на владината седница во петокот (7-ми јануари), беше поттикната од неодамнешните инциденти за време на фудбалските натпревари.
Еден од најсериозните се случи минатиот мај за време на натпреварот меѓу Динамо (Загреб) и Хајдук (Сплит), кога еден полицаец го загуби окото во немирите меѓу двата традиционални фудбалски ривали.
Амандманите им забрануваат на навивачите да носат маски и да консумираат алкохол.
Тие, исто така, забрануваат продажба на алкохол во спортските објекти и предвидуваат казни за Хрватите кои извршиле чин на хулиганизам на спортски настани надвор од земјата.
(ХРТ, Хина, Радио Слободна Европа, tportal.hr - 07/01/11)
