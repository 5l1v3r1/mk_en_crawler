20/04/2007
САРАЕВО, Босна и Херцеговина (БиХ) -- Командантот на ЕУФОР, вицеадмиралот Ханс-Јохен Витехауер, и министерот за сообраќај и комуникации на БиХ, Божо Љубиќ, во петокот (20-ти април) беа во Париз, за да го потпишат протоколот со кој командата на воздушниот простор во БиХ им се предава на локалните власти за првпат по 12 години.
Преземањето на контролата над воздушниот простор претставува уште еден доказ дека БиХ постигнала значителен напредок од Дејтон, рече Витхауер.
БиХ ќе ја преземе контролата над своето средно небо (3.000 - 8.000 метри), но како резултат на недостатокот од соодветна опрема, ќе продолжи да й плаќа на Србија помош за контрола на своето високо небо (над 8.000 метри).
Во другите вести, Министерството за безбедност на БиХ, во четвртокот објави дека сите оние на кои им беа одземени босанските државјанства според одлуката на владата објавена минатата недела мора веднаш да ја напуштат земјата или ќе се соочат со депортација.
Владата им го одзеде државјанството на повеќе од 300 луѓе, од кои повеќето муџахедински војници на кои им беше доделено државјанство под сомнителни околности во текот на конфликтот 1992-1995 година.
(РТРС, ПБС, Ројтерс, АП - 19/04/07)
