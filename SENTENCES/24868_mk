03/05/2009
AНКАРА, Турција/АТИНА, Грција -- Десетици луѓе беа повредени, меѓу кои и најмалку 21 полицаец, а повеќе од 100 беа приведени во судирите меѓу демонстрантите и полицијата за време на митинзите што се одржаа по повод Денот на трудот низ цела Турција во петокот (1-ви мај), објавија властите. 
Полицијата употреби солзавец и водени топови за да ги растера демонстрантите, кои фрлаа камења и молотови коктели во истанбулскиот централен плоштад Таксим.
Во Атина избија судири откако повеќе од 6.000 луѓе се собраа во центарот на градот на традиционалните митинзи по повод Денот на трудот. 
Полицијата употреби солзавец за да ја растера групата од 300 демонстранти, кои запалија најмалку еден автомобил. 
Нема извештаи за евентуални повредени или уапсени. 
(Новинска агенција Анадолу, Хуријет, АФП, АП, Ројтерс, АНА-МПА, In.news, EРT - 01/05/09)
