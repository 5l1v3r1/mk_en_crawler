31/10/2008
СКОПЈЕ, Македонија -- Претседателот Бранко Црвенковски вели дека гаранцијата од страна на ОН на македонскиот идентитет и јазик ќе му помогне на Скопје да постигне компромис со Грција во нивниот долготраен спор околу името, објавија медиумите во четвртокот (30-ти октомври). 
„Ако ОН гарантираат дека името на нашиот народ е македонски и нашиот јазик е македонски -- клучни точки во националниот идентитет на секој човек -- тогаш ние ќе можеме да постигнеме договор“, рече Црвенковски на јавната дискусија во југоисточниот град Струмица. 
Во средата македонските претставници му го претставија на специјалниот претставник на ОН Метју Нимиц одговорот на Скопје на неговиот последен предлог за решавање на спорот околу името. 
Македонските дипломати цитирани во „Дневник“ рекоа дека Скопје имал цел пакет забелешки за Нимиц. 
(БИРН, МИА, А1, Дневник - 30/10/08)
