13/06/2008
ЊУЈОРК, САД -- Генералниот секретар на ОН Бан Ки-Мун во четвртокот (12-ти јуни) ги обелодени плановите за реструктуирање на УНМИК, со префрлање на надлежностите на силите на ЕУ, ЕУЛЕКС, и покрај силното противење на сојузникот на Србија, Русија.
Планот е детално претставен во извештајот што Бан му го предаде на Советот за безбедност на ОН и во писмата испратени до косовскиот претседател Фатмир Сејдиу и српскиот претседател Борис Тадиќ.
Советот ќе расправа за истиот следната недела.
„Верувам дека Обединетите Нации се соочуваат со нова реалност во Косово, со оперативни последици“ за мисијата на ОН во Косово што мора да бидат земени предвид, вели Бан во извештајот.
„Ако не биде направено тоа, ќе се зголеми тензијата со Косово, вклучително и помеѓу косовските заедници.“ Москва инсистира на намалено присуство на УНМИК во полицискиот сектор, потег кој во основа има за цел да обезбеди можност за преземање на ингеренциите од страна на ЕУЛЕКС, за кој е потребно одобрение од 15-те членки на Советот за безбедност на ОН.
(Коха Диторе, Зери, Експрес, Лајм - 13/06/08;
AФП, Ројтерс, ББС, АП -12/06/08)
