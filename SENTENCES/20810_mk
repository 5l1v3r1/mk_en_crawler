07/10/2007
ХАГ, Холандија -- Здравствената состојба на обвинетиот за воени злосторства од босанските Срби, Здравко Толимир, се влошува бидејќи тој одбива да ги прима препишаните лекови за неговиот висок крвен притисок и мозочниот анеуризам, објави во петокот (5-ти октомври) Трибуналот на ОН за воени злосторства. 
Толимир е обвинет за геноцид и други злосторства во врска со масакрот во Сребреница во 1995 година. 
Властите велат дека од неговото префрлање во Хашкиот затвор на 1-ви јуни поранешниот командант на босанските Срби одбива да соработува со лекарите. 
Толимир, исто така, ги објави плановите самиот да се брани во судскиот процес, што може уште повеќе да ја искомплицира неговата здравствена состојба.
Во другите вести, водачот на Српската радикална партија, Воислав Шешељ, кој е обвинет за злосторства против Хрватите и босанските муслимани во 1990-тите, во петокот пред Трибуналот изјави дека нема да бара привремено ослободување за погребот на неговата мајка в понеделник во Белград. 
(Maкфакс, Б92 - 06/10/07; РТРС, СРНА, Бета, АП, Ројтерс, РТС, ОНАСА - 05/10/07)
