24/03/2006
БЕЛГРАД, Србија и Црна Гора -- Српските власти уништија околу 347.456 копии на нелегално снимена музика, филмови, игри и софтвер во јавната акција без преседан, чија цел беше искоренување на пиратството на компакт-дисковите. 
Дисковите беа однесени во една локална фабрика во Белград за рециклирање, објави новинската агенција Бета во четвртокот (23-ти март), цитирајќи го министерот за трговија Бојан Димитријевиќ. 
Србија доби закана за казнени мерки од страна на Меѓународната агенција за заштита на интелектуалната сопственост, најголемата светска организација за заштита на авторските права. 
Пиратството на цедеа се смета за голем извор на пари за мрежите на организиран криминал низ цела Источна Европа и Балканот. 
(AФП, РТС, Танјуг, веб-страница на српската влада - 23/03/06)
