21/04/2009
ЗАГРЕБ, Хрватска -- Властите се загрижени во врска со наводната вмешаност на двајца хрватски Боливијци во заговорот за атентат врз боливискиот претседател Ево Моралес, објавија во понеделникот (20-ти април) локалните и српските медиуми. 
За заговорот објавија медиумите на крајот од минатата недела, кога Моралес рече дека четворица членови на банда платеници, вклучително и мажи со хрватско потекло, планирале напади врз него и неколку други официјални претставници. 
Тројца мажи загинаа во престрелката со цел растурање на бандата минатата недела, вклучително и еден Романец и еден Ирец. 
Полицијата го уапси Боливиецот со хрватско потекло, Марио Франциско Тадиќ, заедно со еден Унгарец. 
Двајцата се бореле во Хрватска за време на конфликтот во периодот 1991-1995 година. 
Локалните медиуми ја поврзуваат бандата со боливискиот опозициски водач Бранко Маринковиќ, кој има, исто така, хрватско потекло. 
Боливиските медиуми ги опишаа хрватските имигранти како „обучени терористи“, „екстремисти и фашисти“. 
(AКИ, Вјесник, Блиц - 20/04/09)
