14/08/2008
БЕЛГРАД, Србија -- Торбата и лаптопот пронајдени во Белград на почетокот на неделава му припаѓале на поранешниот водач на босанските Срби, Радован Караџиќ, соопштија извори на полицијата за српскиот весник Прес во средата (13-ти август), наведувајќи ги резултатите од ДНК анализата. 
Полицијата ќе им ги предаде сите предмети пронајдени во торбата на адвокатите на Караџиќ во четврток, додаде изворот, истакнувајќи дека содржината покажува оти Караџиќ знаел дека агентите му се доближуваат. 
„Денес можеме со сигурност да кажеме дека тој бил свесен за подготовките на негово апсење. 
Се чини дека знаел оти специјалните агенти го следат и се обидел брзо да избега“, рече изворот. 
Во средата адвокатот на Караџиќ, Светозар Вујачиќ, рече дека откривањето на работите на Караџиќ било монтирано. 
(Прес - 14/08/08; Б92 - 13/08/08)
