02/04/2009
САРАЕВО, Босна и Херцеговина (БиХ) -- Високиот претставник и специјален претставник на ЕУ, Валентин Инзко, ја истакна важноста на дијалогот и компромисот на својот прв состанок со членовите на претседателството на БиХ, Небојша Радмановиќ, Жељко Комшиќ и Харис Силајџиќ, во вторникот (31-ви март).
„Нема алтернатива за политичките преговори, колку и да се тешки.
Минатонеделното комунике на Советот за спроведување на мирот (ПИК), исто така, јасно го поздравува принципот на договор и компромис, суштинските принципи на кои се заснова ЕУ, што мора да биде водечки принцип за БиХ да напредува и да пристапи во ЕУ“, рече Инзко по разговорите.
Тој потврди дека ЕУ сака да ја трансформира Канцеларијата на високиот претставник во мисија на ЕУ, веднаш штом властите на БиХ ќе ги исполнат сите услови што ги одреди ПИК.
(РТРС, СРНА, Независне новине, Дневни аваз - 31/03/09)
