01/09/2009
TИРАНА, Албанија -- Новиот парламент ќе ја одржи својата прва седница на 7-ми септември, според декретот на претседателот Бамир Топи, објавен во понеделникот (31-ви август).
Вкупно 140 пратеници беа избрани со четиригодишен мандат на крајот од јуни.
Водачот на опозициската Социјалистичка партија (СП), Еди Рама, ги заостри критиките во врска со изборите, обвинувајќи ја владата за манипулирање со резултатите, со тоа што им дозволи на затворениците да гласаат на денот на изборите за противничката Демократска партија.
Тој рече дека СП размислува за бојкот на новиот парламент бидејќи „не може да толерира влада заснована на криминал“.
Во понеделникот медиумите објавија листа на затвореници осудени за сериозни кривични дела, кои излегле на гласање.
(Шекули, Ора њус, Газета шкиптаре - 01/09/09;
Старт, Топ ченал - 31/08/09)
