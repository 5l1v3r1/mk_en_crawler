14/11/2007
ПРИШТИНА, Косово, Србија -- По нивниот редовен неделен состанок во вторникот (13-ти ноември) косовскиот претседател Фатмир Сејдиу и шефот на УНМИК, Јоаким Рикер, ја пофалија предизборната кампања досега, пред локалните и парламентарните избори во сабота. 
Двајцата истакнаа дека кандидатите се однесуваат според демократските вредности. 
Околу 1,5 милиони гласачи имаат право на глас, вклучително и 160.000 што за првпат ќе гласаат. 
Во вторникот Мисијата на ОБСЕ во Косово одржа специјален семинар за да ја запознае јавноста со изборните процедури.
Исто така во вторникот, радикалното движење Ветевендосја (Самоопределување) ги повика гласачите на бојкот на изборите, велејќи дека нивните гласови ќе бидат искористени за зајакнување на амбициите на одделни политичари, наместо на покраината. 
Исто така, Белград го повика српското малцинство во Косово да не учествува на изборите. 
(РТК, Телеграфи, Косовалајв - 13/11/07)
