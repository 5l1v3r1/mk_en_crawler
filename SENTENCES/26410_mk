12/02/2010
БАЊА ЛУКА, Босна и Херцеговина (БиХ) -- Високиот претставник Валентин Инцко во четвртокот (11-ти февруари) во Бања Лука се состана со политичките водачи на босанските Срби, во врска со тековниот политички ќор-сокак и прашањата поврзани со државниот и воениот имот.
Тој предупреди дека партиите што го поддржаа новиот закон за референдуми во Република Српска (РС) ќе се сметаат за одговорни за неговите последици.
Инцко рече дека во врска со ситуацијата во БиХ, секој референдум би се сметал за провокативен и би можел да ги загрози основните принципи на Дејтонскиот мировен договор од 1995 година, како и меѓународното право.
(РТРС, Дневни аваз, Срна, Онаса, Фена - 11/02/10)
