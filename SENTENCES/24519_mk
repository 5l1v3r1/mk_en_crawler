10/06/2009
TИРАНА, Албанија -- ОБСЕ во вторникот (9-ти јуни) ги повика политичките партии во Албанија да ја зголемат взаемната доверба и да овозможат слободни и фер избори подоцна овој месец, во согласност со меѓународните стандарди.
Волфганг Гросрак, специјален координатор на ОБСЕ за парламентарните избори на 28-ми јуни, во вторникот се состана со министерот за внатрешни работи, Бујар Нишани, при што му рече дека е оптимист оти властите ќе ги комплетираат подготовките навреме.
Нишани, од своја страна, истакна дека неговото министерство објавило електронски регистар на гласачи, во согласност со препораките на ОБСЕ и Европската комисија.
Во меѓувреме, во извештајот од вторникот, Трансперенси интернешнал во Албанија ги критикуваше властите за тоа како се составени изборните листи и -- одделно -- политичките партии, за необелоденување на трошоците, што ги прави сомнителни финансирањата.
(Клан, Њус 24, Вижн +, Ора њус, Старт - 09/06/09)
