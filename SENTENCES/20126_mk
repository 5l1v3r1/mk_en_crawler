15/02/2008
БРИСЕЛ, Белгија -- Европскиот суд на правдата (ЕСП) им нареди на авиопревозниците „Олимпик ерлајнс“ и „Олимпик ервејс“ да вратат 500 милиони евра од помошта што им ја обезбеди државата помеѓу 1990 и 2004 година. 
Пресудата од четвртокот (14-ти февруари) се заснова на одлуката на Европската комисија од септември 2005 година дека финансиите што им биле обезбедени на претпријатијата претставувале „нелегална и некомпатибилна државна помош“. 
Во тоа време регулаторното тело за конкурентност на ЕУ им нареди на фирмите да вратат стотици милиони евра, но Грција не го почитуваше тоа. 
Задолжениот „Олимпик ерлајнс“ акумулираше 2,4 милијарди евра долг и грчката влада активно бара начини да го спаси претпријатието. 
(Скај, АНА-МПА, АФП, Томсон фајненшал - 14/02/08)
