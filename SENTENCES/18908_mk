05/01/2007
СКОПЈЕ, Македонија -- Најголемите опозициски партии во земјата, Социјал Демократскиот Сојуз на Македонија (СДСМ) и Демократската Унија за Интеграција (ДУИ), повторно ја одбегнуваат средбата на партиските лидери која премиерот Никола Груевски ја закажа за петок (5-ти јануари).
Во четвртокот, лидерот на СДСМ Радмила Шеќеринска рече дека ќе присуствува на средбата само ако владата ги повлече измените во изборниот законик, изготвени без учество на опозицијата.
Груевски вели дека не може да повлече еден предлог-закон кој не е одобрен дури ни од кабинетот, а камоли поднесен до парламентот.
Шеќеринска и лидерот на ДУИ Али Ахмети не присуствуваа на слична средба на партиските лидери одржана на крајот од декември.
Во другите вести, министерството за одбрана одржа церемонија за испраќање на 126 македонски војници во мисијата на НАТО во Авганистан.
Ова е втора ротација;
таму се веќе ангажирани 90 војници.
(Дневник, Утрински весник - 05/01/07;
Макфакс, А1 ТВ, Телма ТВ - 04/01/07)
