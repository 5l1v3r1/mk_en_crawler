17/04/2003
ТИРАНА, Албанија -- Главните партии во Парламентот во средата (16-ти април), постигнаа консензус за извештајот на ЕУ за Албанија. 
По два дена напорна расправа, пратениците на владејачката партија и на опозицијата се договорија да подготват заедничка резолуција. 
Документот ќе ги утврди чекорите кои ќе бидат преземени во согласност со заклучоците и препораките на ЕУ за напредокот на Албанија во Процесот на стабилизација и асоцијација. 
Парламентарната комисија за надворешни работи ќе подготви нацрт резолуција и ќе ја поднесе за расправа в четврток. 
(Шекули, Коха јоне - 17/04/03; ATA - 16/04/03)
