18/03/2005
БАЊА ЛУКА, Босна и Херцеговина (БиХ) -- Шефот на делегацијата на Европската комисија (ЕК) во БиХ, Мајкл Хемфрис, и холандскиот амбасадор во БиХ, Роберт Бошер, во четвртокот (17-ти март) во Бања Лука се состанаа со претседателот на Република Српска (РС), Драган Чавиќ, и со новиот премиер на РС, Перо Букејловиќ.
Состанокот се фокусираше на реформите потребни за исполнување на барањата на физибилити студијата на ЕУ, особено реформите на полицијата и соработката со Трибуналот на ОН за воени злосторства.
Дипломатските претставници на ЕУ истакнаа дека единствено сили на ниво на државата би можеле ефикасно да се борат против организираниот криминал и побараа од РС да продолжи со реформите.
Чавиќ се согласи со принципот, но рече дека РС нема да се согласи со никакви промени на уставната структура на РС на ниво на ентитетот.
(ФЕНА, ПБС, РТРС - 17/03/05)
