17/10/2008
Претставници од поранешните југословенски држави присуствуваа на дводневната меѓународна конференција на берзите во средата (15-ти октомври) и четвртокот во Виена. 
На конференцијата присуствуваа делегати од Maкедонија, Србијa, Словенијa, Република Српска, Црна Гора, Босна и Херцеговина и Хрватскa. 
Конференцијата имаше за цел запознавање на најголемите издавачи на хартии од вредност во регионот со пазарите на капитал и да привлече меѓународни инвеститори.
***
ЕУ ќе инвестира 4 милиони евра во проект за соларна енергија во северен Кипар. 
Се очекува истиот да произведува 1,5 милиони киловатчасови електрична енергија секоја година. 
Проектот ќе добие финансии од Регулативата за финансиска помош на ЕУ и заедницата на кипарските Турци. 
Експертите за енергија се обидуваат да ја пронајдат најдобрата локација за новата централа.
***
Романијa ќе воведе државни гаранции од 50.000 евра за сите приватни депозити во локалните банки, објави во средата (15-ти октомври) гувернерот на Националната банка на Романија. 
Гаранциите на банкарските депозити ќе бидат зголемени од сегашните 20.000 евра како одговор на светската финансиска криза.
***
Бугарскиот премиер Сергеј Станишев официјално го отвори Одделот 3 од термоцентралата Марица Исток на 13-ти октомври. 
Одделот 4 од централата ќе започне со работа до крајот на 2008 година, по реновирањата, ако сé се одвива според планираното. 
Двата оддели заедно ќе обезбедат дополнителни 350 мегавати за енергетската мрежа на земјата, рече Станишев.
***
Tурскиот авиопревозник „Тркиш ерлајнс“ отвори тендер за купување 105 авиони, вклучително и опциите за 30, до 2023 година, објави претпријатието во средата (15-ти октомври). 
Претпријтието објави дека ги поканило „Боинг“ и „Ербас“ да учествуваат.
***
Во јули невработеноста во Грција се намали на 7 отсто, во споредба со 7,8 отсто во јули минатата година, според податоците објавени на 13-ти октомври од страна на Националниот статистички сервис. 
Невработеноста постојано опаѓа од 2004 година.
***
Поштенската служба на Република Српскa Поште Српске на 10-ти октомври објави дека ќе формира сопствена банка и дека поднесла барање до Банкарската агенција на РС. 
Банката треба да започне со комерцијалното работење следната година. 
Проектот предвидува Поште Српске да го задржат мнозинското сопствеништво за најмалку пет години, нудејќи й ги малцинските акции на јавноста.
(Разни извори – 10/10/08-17/10/08)
