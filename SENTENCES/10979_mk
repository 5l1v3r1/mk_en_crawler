30/12/2004
АНКАРА, Турција -- Владата во средата (29-ти декември) објави дека 75-мина Турци и понатаму се водат за исчезнати по брановите Цунами кои ја погодија јужна Азија во неделата.
Министерството за надворешни работи објави дека се обидува да ги открие судбините на 41 турски државјанин во Тајланд, петмина во Малезија, седуммина во Индија, четворица во Мианмар и Шри Ланка, петмина во Малдивите, двајца во Сингапур и седуммина во Индонезија.
Анкара, исто така, вети дека ќе донира 1 милион американски долари за земјите најтешко погодени од катастрофата.
Грција се обидува да пронајде најмалку десетмина свои државјани кои се водат за исчезнати во истите овие области, додека за шестмина е потврдено дека се повредени.
Хрватска објави дека еден нејзин државјанин загинал, а деветмина се повредени.
Властите во Софија велат дека двајца од вкупно шест Бугари кои биле на одмор во Тајланд сé уште се водат за исчезнати.
Двајца Романци кои првично беа на листата на исчезнати се пронајдени живи и здрави.
(AФП - 29/12/04)
