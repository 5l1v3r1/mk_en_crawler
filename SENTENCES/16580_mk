10/09/2006
СКОПЈЕ, Македонија -- Пратениците на Демократската унија за интеграција-Партијата за демократски просперитет (ДУИ-ПДП) на етничките Албанци, во петокот (8-ми септември) присуствуваа на одбележувањето на 15-годишнината од независноста на државата.
Ова беше нивно прво појавување во парламентот последниов месец, како резултат на бојкотот што е во тек против новата влада на премиерот Никола Груевски.
Водачот на ДУИ, Али Ахмети, истакна дека пратениците присуствувале за да покажат почит кон празникот, но не го измениле својот став во однос на владата.
Тој, сепак, додаде дека пратениците на ДУИ-ПДП ќе присуствуваат на седниците кога ќе се гласа за значајни прашања, како што се на пример полициските реформи.
(Вест, Утрински весник - 09/09/06)
