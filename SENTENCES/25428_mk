26/03/2010
AНКАРА, Турција -- Вицепремиерот Булент Аринч вели дека владата е решена да го усвои својот пакет уставни реформи, најпрво во парламентот, а потоа ако биде потребно и на јавен референдум. 
Аринч во четвртокот (25-ти март) рече дека временската рамка за референдумот е некаде во јуни, ако сé се одвива според планираното. 
Главната опозициска Републиканска народна партија (ЦХП) се противи на овој чекор, и вели дека ќе побара од Уставниот суд да даде свое мислење ако претседателот Абдула Ѓул ги одобри амандманите.
ЦХП можеби ја чека тешка битка. 
Венецијанската комисија, која го советува Советот на Европа и Европскиот парламент, во средата објави дека нема проблем со ниту еден од предложените амандмани. 
Турските медиуми објавија дека владејачката Партија на правдата и развојот ќе може да убеди доволно пратеници да го поддржат пакетот, правејќи го со тоа референдумот непотребен. 
(Заман - 26/03/10; Чумхуријет, Заман, Чихан, Ватан, новинска агенција Анадолу, Хуријет - 25/03/10)
