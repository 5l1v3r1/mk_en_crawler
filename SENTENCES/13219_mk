25/09/2005
БРИОНИ, Хрватска -- Министрите за внатрешни работи на земјите од Западен Балкан -- Албанија, Босна и Херцеговина, Хрватска, Црна Гора и Србија и Црна Гора -- во петокот (23-ти септември) ја одобрија регионалната стратегија против економскиот и организираниот криминал. 
Договорот, исто така, го потпиша и заменик специјалниот претставник на УНМИК за полиција и правда во Косово, Жан Дусур. 
Стратегијата, дел од проектот спонзориран од ОН за борба против криминалот во регионот, беше одобрена на состанокот на хрватскиот остров Бриони. 
Истата предвидува мерки за подобрување на финансиската истрага, механизми за заштита на сведоците, анализа на криминалот, користење на специјални истражни методи и прекугранична соработка. 
(веб-страница на СоЕ, Хина - 23/09/05)
