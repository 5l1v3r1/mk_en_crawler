29/10/2008
ТИРАНА, Албанија -- Високиот суд на правдата разреши тројца судии од судот во Драч кои го прогласија Михаи Делијорѓи, поранешен менаџер на претпријатието Перпарими, за невин во финансиската измама во 2007 година, објавија медиумите во вторникот (28-ми октомври). 
Заменик-претседателот на Високиот суд на правдата, Крешинк Спахиу, рече дека судиите направиле процедурални прекршоци. 
Делијорѓи се соочуваше со обвиненија за предизвикување финансиска штета во висина од повеќе од 900.000 евра на царината во Драч, но судиите го ослободија од сите обвиненија. 
Тој моментно се наоѓа во притвор во врска со смртоносните експлозии на 15-ти март во Гердец. 
Во времето на експлозиите, тој беше менаџер на претпријатието „Алба Демил“, кое беше кооперант на договорот за уништување на старата армиска муниција. 
(Aлсат, Балканвеб, Шекули, Телеграфи - 28/10/08)
