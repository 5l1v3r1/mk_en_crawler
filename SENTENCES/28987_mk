09/11/2010
ТИРАНА, Албанија/САРАЕВО, Босна и Херцеговина (БиХ) -- Tирана беше местото на еуфорично-патриотски прослави во понеделникот (8-ми ноември), откако министрите за внатрешни работи на ЕУ официјално одлучија да ги укинат визните режими за Албанија и Босна и Херцеговина. 
Огномет следеше по вечерниот концерт. 
На прес-конференцијата претходно, политичките водачи ги подвлекоа остварувањата, велејќи дека истите покажуваат оти Албанија му припаѓа на континентот.
Босанските официјални претставници, исто така, ја поздравија одлуката на ЕУ, велејќи дека истата ги потврдува напорите на властите и испраќа охрабрувачки сигнал до јавноста. 
Шефот на преговарачкиот тим на БиХ за визната либерализација, Бакир Даутбашиќ, ги предупреди граѓаните да ги почитуваат стриктните правила при влегувањето во земјите-членки на ЕУ, или во спротивно ќе се соочат со санкции. 
Тој, исто така, предупреди за евентуалното барање азил, како што беше случајот со некои граѓани од Србија и Македонија откако добија безвизен режим минатиот декември. 
Министерот за безбедност, Садик Ахметовиќ, потврди дека БиХ ќе ја оправда довербата на Брисел. 
Високиот претставник Валентин Инцко рече дека одлуката на ЕУ за укинување на визниот режим означува едно ново време за земјата во поглед на нејзиниот однос со ЕУ. 
Безвизното патување во земјите на ЕУ почнува од 15-ти декември. 
(РТРС, БХРТ, Фена, ОХР, Топ ченал, НОА, ББС, ВоА, Шекули - 08/11/10)
