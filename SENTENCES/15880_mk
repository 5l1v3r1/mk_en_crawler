17/08/2006
ВАШИНГТОН, САД -- Портпаролот на Стејт департментот Гонзало Гаљегос во средата (16-ти август) предупреди дека неодамна откриената снимка на која, наводно, се гледаат воените злосторства против Србите, не смее да биде искористена за политички цели во поранешна Југославија.
„Злосторства беа извршени од сите страни во конфликтот, со различни нивоа на планирање и организација, и ние го осудуваме секој обид за искористување на овие трагедии за политички цели“, рече тој.
Гаљегос понатаму рече дека земјите во регионот треба да се дистанцираат од колективизацијата на вината и наместо тоа треба да се фокусираат на казнување на одговорните за злосторствата.
(AФП, Вашингтон фајл - 16/08/06)
