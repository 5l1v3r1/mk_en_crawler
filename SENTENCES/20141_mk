15/02/2008
САРАЕВО, Босна и Херцеговина -- Советот на министри (СоМ) ги одобри клучните закони за полициските реформи за време на вжештената седница во четвртокот (14-ти февруари), во која српските и хрватските министри успеаја да ги надгласаат министрите од главните босански партии, Партијата за БиХ и Партијата за демократска акција.
Предлог-законите за Директоратот за координација на полициските тела и агенции и независните и надзорни тела на полициските структури на БиХ, беа доставени до парламентот за одобрување.
Претседавачот на МС, Никола Шпириќ, за новинарите изјави дека владата го почитува она што е постигнато од страна на работната група за полициските реформи и рече дека се надева оти парламентот набргу ќе го усвои пакетот, со оглед на тоа што се работи за процесот на интеграција на БиХ во ЕУ.
Земјата се соочи со крајниот рок на 15-ти февруари за подготвување на пакетот.
(Независне новине, Дневни аваз - 15/02/05;
РТРС, НТВ Хајат - 14/02/08)
