31/05/2007
AНКАРА, Турција -- Претседателот на Уставниот суд, Тулај Тугчу, во средата (30-ти мај) рече дека е можно да биде поднесена тужба против премиерот Реџеп Тајип Ердоган за навреда на судот. 
Се работи за телевизиското интервју на Ердоган од вторникот, во кое тој ја критикуваше одлуката на судот која ги оневозможи претседателските избори претходно овој месец. 
Тој ја нарече одлуката „срам за правосудството“.
Тугчу возврати велејќи дека Ердоган ги преминал „границите на почитта“. 
Главната опозициска партија ЦХП се согласи, велејќи дека Ердоган заслужува жесток одговор. 
Но, тој има имунитет од судење, и неговата владејачка партија АКП има доволно места во парламентот за да ги блокира сите евентуални обиди за укинување на тој имунитет. 
(Сабах, Заман, Хуријет, Милијет - 31/05/07; AП, ББС - 30/05/07)
