07/11/2010
ПОДГОРИЦА, Црна Гора -- Адвокатите за девет лица обвинети за депортирање на бошњачки цивили од Црна Гора во 1992 година, во петокот (5-ти ноември) побараа да се повикаат премиерот Мило Ѓукановиќ и вицепремиерот Светозар Маровиќ како сведоци.
Во тоа време Маровиќ беше генерален секретар на владејачката Демократска партија на социјалистите.
Обвинителите не се спротивставија на барањето, оставајќи го судот да одлучи за тоа.
Претходно оваа недела владата го ослободи поранешниот претседател Момир Булатовиќ од неговата обврска да чува државни тајни додека сведочи на судењето.
Деветмина полицајци се обвинети за злосторства врз цивили, во врска со предавањето на преку 79 Бошњаци на босанските Срби.
Поголем дел од муслиманите, кои избегаа во Црна Гора за време на конфликтот во периодот 1992-1995 година, подоцна беа убиени од рацете на Србите.
(Блиц, Танјуг, Фонет, ТВ Вијести - 05/11/10)
