17/06/2010
ЗАГРЕБ, Хрватска -- Парламентот во средата (16-ти јуни) ја одобри серијата уставни амандмани која овозможува комплетирање на преговорите за пристапување во ЕУ. 
Гласањето заврши со 133 наспрема 4 гласа и еден воздржан. 
Ова е четврт пат уставот да се измени од 1990 година. 
Амандманите овозможуваат одржување референдум за пристапување во ЕУ, зајакнување на судската независност и им даваат на локалните судови овластување директно да го аплицираат правото на ЕУ. 
Исто така, има и амандмани неповрзани со ЕУ, вклучително и оној за гласањето на иселениците, што ќе биде дозволено само во дипломатските и конзуларните претставништва, и три парламентарни места ќе бидат доделени за Хрватите што живеат во странство. 
Покрај тоа, изборот на судиите на Уставниот суд ќе бара двотретинско мнозинство гласови во парламентот, наместо просто мнозинство. 
Измените, исто така, ќе й дозволат на Хрватска да ги екстрадира своите државјани во други држави и да бидат судени за воени злосторства. 
(ХРТ, Пословни дневник, ХИНA, Јутарњи лист, ДПА - 16/06/10)
