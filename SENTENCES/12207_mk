14/01/2005
САРАЕВО, Босна и Херцеговина (БиХ) -- Членот на Претседателството на БиХ, Сулејман Тихиќ, и претседавачот на Министерскиот совет на БиХ, Аднан Терзиќ, кои се, исто така, претседател и заменик-претседател на главната босанска партија, СДА, во четвртокот (13-ти јануари) се состанаа со претставниците на партијата во Националното собрание на РС на разговори во врска со најновите настани во српскиот ентитет. 
Претседателот на РС, Драган Чавиќ, изјави дека ниту една босанска партија нема да биде поканета да му се приклучи на новиот кабинет. 
Водачите на СДА велат дека ситуацијата во РС почнува да се радикализира и дека неподготвеноста на српските партии за соработка со Трибуналот на ОН за воени злосторства им штети на напорите на земјата за пристап во евро-атланските структури.
Во другите вести од четвртокот, Владата на РС во заминување наименува осумчлена оперативна група за спроведување на заклучоците од конечниот извештај на Комисијата за Сребреница. 
Работната група мора да ги идентификува оние чии имиња се појавуваат во деловите од извештајот кои претставуваат тајна и кои и понатаму се наоѓаат на владиниот платен список. 
(Дневни аваз - 14/01/05; ФЕНА, АФП - 13/01/05)
