26/09/2008
САРАЕВО, Босна и Херцеговина (БиХ) -- Експертите по судска медицина во четвртокот (25-ти септември) објавија дека ексхумирале 360 тела -- жртви од масакрот во Сребреница во 1995 година -- од масовна гробница во близина на источното село Каменица. 
Експертите велат дека ова е втора гробница: убијците ги пренесле телата за да ги прикријат трагите од злосторството. 
Ова е десетта ваква гробница пронајдена долж патот од Сребреница до Каменица, област позната како „Долина на смртта“. 
Властите ексхумираа околу 3.370 тема досега од другите девет гробници. 
(AП, Ројтерс, Радио Слободна Европа, Б92, Фонет, АФП - 25/09/08)
