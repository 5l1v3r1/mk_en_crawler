26/05/2008
АНКАРА, Турција -- Трговскиот договор на Организацијата за економска соработка (ЕКОТА) ќе стапи на сила од 2009 година, рече во неделата (25-ти мај) турскиот државен министер Курсад Тузмен.
ЕКОТА постепено ќе ги намалува царинските давачки од 80 отсто за производите што се тргуваат помеѓу Турција, Авганистан, Иран, Пакистан и Таџикистан.
Првата транша од намалувањата ќе биде минимум 10 отсто за скоро 500 производи.
ЕКОТА ќе биде вториот преференцијален трговски договор, по царинската унија помеѓу Турција и ЕУ, која стапи на сила во декември 2005 година.
Првично, сите десет членки на Организацијата за економска соработка -- Авганистан, Азербејџан, Иран, Казахстан, Киргистан, Пакистан, Таџикистан, Турција, Туркменистан и Узбекистан -- се согласија да учествуваат во ЕКОТА, Но, на крајот договорот го ратификуваа само пет парламенти.
(Хуријет - 26/05/08;
Aгенција Анадолу - 25/05/08)
