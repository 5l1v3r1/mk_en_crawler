31/08/2010
Британскиот секретар за надворешни работи Вилијам Хаг пристигна во Белград во вторникот (31-ви август) за разговори со високи официјални лица во врска со нацрт-резолуцијата на Србија за Косово.
Велика Британија ја критикуваше иницијативата на Белград, а српските официјални претставници - меѓу кои и претседателот Борис Тадиќ - велат дека се подготвени да разговараат за компромис со западните земји, особено со членките на ЕУ.
Тајландскиот министер за надворешни работи Касит Пиромаја беше во посета на Црна Гора во понеделникот (30-ти август) на разговори со неговиот колега, Милан Рочен.
Потоа, Рочен, им изјави на новинарите дека Црна Гора не добила барање за екстрадиција од Тајланд во врска со поранешниот тајландски премиер Таксин Шинаватра, кој има црногорски пасош.
Шинаватра, кој беше соборен во воен удар во 2006-та година, а потоа осуден во отсуство за корупција и злоупотреба на службената должност, се бара во својата родна земја под сомнение за помагање на организирањето на смртоносни анти-владини немири.
Албанија сака да ја зајакне економската соработка со Кина со тоа што ќе донесе повеќе инвестиции во земјата, јавија официјални лица во понеделникот (30-ти август).
Премиерот Сали Бериша се состана во Тирана со Лиу Јуншан, директор на пропагандниот оддел на централниот комитет на Комунистичката партија на Кина.
Бериша потврди дека извозот во Кина се зголемил за 600 отсто во првите шест месеци од 2010-та година и ги повика кинеските компании да инвестираат во енергетиката, туризмот и индустриски паркови.
Јуншан ги пофали односите со Албанија, додавајќи дека кинеските лидери се заинтересирани за зголемување на соработката.
По Бериша, Јуншан се сретна со претседателот Бамир Топи.
И Бериша и Топи ја покренаа темата за Косово, барајќи од Кина да помогне да се добијат повеќе признанија за самопрогласената држава и да одиграат конструктивна улога во Советот за безбедност на ОН.
Албанскиот министер за надворешни работи Илир Мета започна турнеја во Јужна Америка во понеделникот (30-ти август), за да лобира повеќе земји да ја признаат независноста на Косово пред седницата на Генералното собрание на ОН следната недела.
Мета е првиот албански дипломат кој ќе ги посети Гватемала, Ел Салвадор и Хондурас.
Американска конгресна делегација пристигна во Белград во понеделникот (30-ти август) на дводневна посета.
Делегацијата, предводена од Вилијам Делахант (демократ од сојузната држава Масачусец ), ќе се состане со високи официјални претставници, претставници од приватниот и граѓанскиот сектор, како и пратеници.
Разговорите се очекува да се фокусираат на американско-српските односи, евро-атлантскиот кандидатурата на Србија, и демократските и економските случувања во земјата.
Српскиот министер за надворешни работи, Вук Јеремиќ, беше во Јужна Африка во понеделникот (30-ти август) да се сретне со министерот за меѓународни односи и соработка Маите Нкоана-Машабане.
Тие разговараа за зајакнување на политичките, економските и културните односи и олеснување на идентификацијата на приоритетните области за соработка.
Белгискиот министер за надворешни работи Стивен Ванакер изрази солидарност на неговата земја со Грција во нејзините напори да излезе од економската криза.
„Силата лежи во единството.
Колку сме повеќе обединети, толку побрзо ќе видиме резултати", рече Ванакер по средбата со грчкиот алтернативен министер за надворешни работи Димитрис Друцас во Атина во средата (25-ти август).
Претходно во попладневните часови, Ванкер се состана со премиерот, Јоргос Папандреу и разговараа за економските прашања, начините за зајакнување на деловните односи, како и европската перспектива на Турција и кипарското прашање.
Ванакер беше во Никозија во четвртокот.
Српскиот министер за Косово Горан Богдановиќ и визитинг шефот на УНМИК, Ламберто Заниер се согласија во средата (25-ти август) дека е неопходен дијалог за да се решат отворените прашања на Косово.
Тие, исто така се согласија дека улогата на мисијата на ОН треба да биде зајакната во северниот дел на Косово и другите области со српско мнозинство.
УНМИК треба да обезбеди сигурност и гаранција за слободно движење на сите, рече Богдановиќ.
Додека пак во Белград, Заниер се состана и со министерот за внатрешни работи Ивица Дачиќ, кој рече дека УНМИК треба да остане во Косово задржувајќи го својот статус на неутрална позиција.
(Разни извори -- 24/08/10-31/08/10)
