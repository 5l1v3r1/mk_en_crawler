07/06/2013
Ивана Јовановиќ за Southeast European Times во Белград -- 07.06.13
Србија постигна напредок во поттикнувањето на комуникацијата меѓу бројните националности во земјата и експертите сметаат дека може да се очекуваат и нови придобивки.
Близу 17 отсто од населението во Србија од вкупно 7,2 милиони жители не се Срби и припаѓаат на 20-те различни националности;
Унгарците, кои бројат 300.000 се најбројното малцинство, по што следат Бошњаците и Ромите.
Подобрувањето на односите може да се припише на неколку фактори, според Небојша Марјановиќ, претседател на Сојузот на војводинските Унгарци во Белградскиот општински совет.
„Отсуството на национална војна во затворена средина која вклучуваше етнички тензии;
активизмот на невладиниот сектор, кој значително го промени односот [меѓу] народите;
комуникацијата меѓу граѓаните;
и процесот на интеграција во ЕУ ...
во кој мултиетничноста и мултикултурализмот се важни делови, се меѓу елементите што ја донесоа промената“, рече Марјановиќ за SETimes.
Советот организира состаноци со националните и верските заедници и владини претставници за унапредување на меѓуетничкиот дијалог и подобро запознавање со унгарската култура.
Mеѓуетничкиот дијалог може да се подобри со користење на стандардните механизми, правна рамка за санкционирање на оние кои промовираат омраза и преку образованието, според Александар Гаон, заменик-претседател на белградската еврејска заедница.
„Бројот на оние кои се осудени за вакви кривични дела е навистина мал.
Но, образовниот систем има најразлични недостатоци.
На пример, нема можност еврејските деца да учат за нивната религија, па дури и децата на рабините.
За холокаустот треба да се учи на два часа или 90 минути ...
Но, овие [работи] можат да се променат и значително да придонесат за подобра меѓуетничка и меѓуверска комуникација тука“, рече тој за SETimes.
Белградскиот народен правобранител, Душанка Гачeша, рече дека во текот на изминатите шест години се поднесени само две жалби за дискриминација врз национална основа и во двата случаи, рече таа, „беше докажано дека немало таква дискриминација“.
Гаон рече дека интернетот, исто така, дава еднакви можности.
„Лесно можете да најдете онлајн листа на Евреи во Србија во негативен контекст во блоговите, колумните, форумите ...
[но и] спротивна, која ги негира негативните детали и ги објаснува фактите“, рече тој.
Меѓу проектите што ги поддржуваат малцинските традиции е и „Заљубете се во Нови Пазар“, спонзориран од градот на бошњачкото мнозинство, Нови Пазар, и програмата на Европското партнерство со општините, ЕУ напредок.
„Овој проект покажува дека Нови Пазар е место на хармонија во различноста, место каде што неколку народи и религии живеат заедно, што може да биде добар пример за сите и да развие уште подобри односи меѓу народите на државно ниво“, рече за SETimes Садетин Мујезиновиќ, член на градскиот совет на Нови Пазар.
Според Александар Милутиновиќ, висок член на владејачката Српска напредна партија, напредокот е најзабележителен во Белград, каде што живеат 15.000 Албанци во српскиот главен град од 2 милиони жители.
Идре Сефери (29) од Пеќ во Косово, кој живее во Белград, вели дека немал никакви секојдневни проблеми во контактите со Србите или другите националности.
„Но, Сeфери рече дека се сомнева оти неговото албанско име можеби било проблем за властите кога се обидувал да закаже интервју за медиумот во кој работи.“
„Политичарите треба отворено да говорат со малцинствата како интегрален дел од општеството, да бидат вклучени во нивните проблеми и да го промовираат нивното учество во политичкиот живот, за да управуваат со прашањето на мултикултурализмот кое е заедничко за целиот Балкан“, рече Сафери за SETimes.
Какви иницијативи можат да го поттикнат меѓуетничкиот дијалог во вашата земја?
Кажете ни во коментарите долу.
