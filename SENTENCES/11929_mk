18/01/2005
ХАГ, Холандија -- Трибуналот на ОН за воени злосторства во понеделникот (17-ти јануари) им изрече пресуда на двајца босански Срби, за нивното учество во масакрот во Сребреница. 
Видоје Благојевиќ, командантот на бригадата „Братунац“ доби 18 години затвор за помагање и поттикнување на геноцид. 
Судот пресуди дека неговата улога била ограничена на помош за присилно пренесување на Муслиманите. 
Драган Јокиќ, главниот инженер на бригадата „Зворник“ доби девет години затвор за воени злосторства и злосторства против човештвото. 
Јокиќ, велат судиите, ги обезбедил ресурсите за копање на масовните гробници за жртвите од Сребреница. 
Обвинителите бараа поголеми казни за секој од нив. 
(Дејли телеграф - 18/01/04; AП, АФП, Ројтерс, Веб-страница на ОН, ПБС БиХ, Pincom.info - 17/01/05)
