17/09/2010
ТИРАНА, Албанија -- Премиерот Сали Бериша во четвртокот (16-ти септември) одговори на коментарот на грчкиот колега Јоргос Папандреу, во врска со заштитата на грчкото малцинство во Албанија. 
По некои инциденти од страна на националистите, Папандреу рече дека ваквите дејства може да создадат сериозни проблеми во односите меѓу двете земји, и покрај поддршката за интеграцијата на Албанија во ЕУ. 
Како одговор на тоа, Бериша во четвртокот рече: „Не мислам дека Грција може да заземе позиција на блокирање на интеграцијата, бидејќи ги поддржува сите процеси на интеграција во регионот“. 
Тој беше во Брисел, каде што присуствуваше на самитот на Европската народна партија. 
(Лaјмифундит, Алсат, Клан, Балкан веб - 16/09/10)
