25/07/2008
САРАЕВО, Босна и Херцеговина (БиХ) -- Високиот претставник Мирослав Лајчак започна разговори со партиските водачи во БиХ за голем број прашања, како што се спроведувањето на Договорот за стабилизација и асоцијација (ДСА), во обид да се постигне консензус и да се осигури напредок во месеците што следат. 
Тој во четвртокот (24-ти јули) се состана со Сулејман Тихиќ, водач на Бошњачката партија за демократска акција, со кого разговараше за назначувањето на народен правобранител на БиХ и голем број други проекти. 
Тихиќ, наводно, се согласил дека состанокот на водачите од партиите во владејачката коалиција на државно ниво ќе обезбеди побрз напредок на патот кон пристапот во ЕУ. 
(веб-страница на ОХР, Фена - 24/07/08)
