18/01/2006
(Разни извори – 11/01/06 – 18/01/06)
Хрватската скијачка Јаница Костелиќ ја постигна својата права победа на супер-ге трките, со што стана третата скијачка - по Пернила Виберг од Шведска и Петра Кронебергер од Австрија - што победила на сите пет натпревари на Светскиот куп. 
Костелиќ постигна време од 1 час, 9 секунди и 41 стотинка, а второто место го поделија австриските скијачки Михаела Дорфмајстер и Александра Мајсницер со резулатат 1 час, 9 секунди и 51 стотинка.
***
Изложбата посветена на античката илирска цивилизација и култура, која вклучуваше дела на студентите од Албанската уметничка академија, беше отворена минатата недела во Националниот музеј на Тирана. 
Aлбанскиот скулптор Фатос Кола е кустосот на изложбата, на која се прикажани 70 скулптури од 48 студенти. 
Настанот ќе трае до крајот на јануари.
***
Триесетипетгодишнината од основањето на Уметничката галерија на Бања Лука, претходник на денешниот Музеј на современа уметност на Република Српска, беше прославена во Бања Лука со серија настани минатата недела. 
Програмата вклучува изложба на француската уметност организирана Француската амбасада во Босна и Херцеговина, како и тркалезна маса на експерти за уметност од регионот.
***
Овогодинешната, четиринаесетта по ред, церемонија на доделување на престижните награди за современа уметничка критика „Лазар Трифуновиќ“ се одржа во Културниот центар на Белград на 14-ти јануари. 
Зоран Гавриќ ја доби наградата на жирито за уметничка критика, додека годинешните награди на Српската асоцијација на историчари на уметноста отидоа во рацете на Бранислав Димитријевиќ, Мике Хануле и Небојша Миленковиќ.
***
Филмот на режисерот Георги Ѓулгеров „Лејди Зи“ ја освои наградата за најдобар бугарски филм за 2005 година на првата годишна церемонија на доделување филмски награди во Националниот кино центар во Софија. 
Наградата за најдобар документарец му беше доделена на Андреј Паунов за „Георги и пеперутките“, додека „Тик-так“ на Борис Деспотов ја освои наградата за најдобар цртан филм.
***
Патувачката меѓународна архитектонска изложба насловена како „Земја на чудата“ моментно е прикажана во Домот на Хрватското здружение на уметници во Загреб. 
Десетдневната изложба, која беше отворена на 14-ти јануари, пристигна во хрватскиот главен град откако беше прикажана во девет други европски држави.
