06/01/2005
ПРИШТИНА, Косово, Србија и Црна Гора -- Шефот на УНМИК, Сорен Јесен-Петерсен во средата (5-ти јануари) потврди дека разговорите за статусот на Косово се очекува да бидат започнати во 2005 година, но изрази неверување дека истите ќе бидат завршени до крајот на оваа година. 
Одговарајќи на новинарски прашања во Приштина, Јесен-Петерсен рече дека e сé уште рано да се разговара за крајни рокови. 
Тој истакна дека главната задача во првата половина од оваа година ќе биде спроведување на меѓународно одредените стандарди за Косово.
Во другите вести од средата, портпаролот на косовската Влада, Арбен Ќирези, го негираше извештајот дека премиерот Рамуш Харадинај добил обвинение од Трибуналот на ОН за воени злосторства. 
Наводите беа објавени во црногорскиот дневен весник „Дан“. 
(Танјуг, Бета, Б92, Дан, Данас Бета - 05/01/05)
