24/08/2010
AНКАРА, Турција -- Владата одлучи да ги отстрани Русија, Иран, Ирак и Грција од листата држави кои се сметаат за закана за националната безбедност на Турција, објави во понеделникот (23-ти август) Милијет, цитирајќи анономни извори.
Според весникот, одлуката за ажурирање на т.н. Црвена книга на држави кои претставуваат закана по безбедноста ќе биде усвоена на седницата на Националниот совет за безбедност во октомври.
Со ова, четирите држави повеќе нема да се опишуваат како „закана“, туку како сојузнички држави врз основа на соработката и „споделената визија“.
Последната ревизија на Црвената книга беше во 2005 година.
Во другите вести, адвокатот кој го претставува независниот американски новинар уапсен во Истанбул во средината на август за наводни врски со терористичката Курдистанска работничка партија (ПКК) во понеделникот изјави дека неговиот клиент бил депортиран во САД во петокот.
Џејк Хес (25), независен новинар од Њу Хемшир, известуваше за лошиот третман на Курдите и работеше како преведувач на организација за човековите права во Дијарбакир.
(AП, Хуријет, Милијет, АФП, Блумберг - 23/08/10)
