07/04/2005
ПРИШТИНА, Косово, Србија и Црна Гора -- Германскиот министер за надворешни работи Јошка Фишер изрази оптимизам во врска со идните разговори за конечниот статус на Косово, повикувајќи на преговорите во „духот на помирувањето“ и активно учество на сите засегнати страни. 
Изјавата на Фишер, која германските медиуми ја цитираа во средата (6-ти април) дојде за време на неговата посета на Приштина. 
За време на разговорите со претставниците на косовските привремени власти и локалните српски водачи, Фишер потврди дека спроведувањето на меѓународно одредените стандарди претставува клучен услов за започнување на разговорите во врска со статусот. 
(Die Welt - 07/04/05; Дојче веле, Косова лајв - 06/04/05)
