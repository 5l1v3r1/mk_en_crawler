15/07/2007
БРИОНИ, Хрватскa -- Говорејќи на регионалниот состанок во Бриони во петокот (13-ти јуни), главната обвинителка на Трибуналот на ОН, Карла дел Понте, повика на поголема соработка помеѓу судствата со цел отстранување на сите преостанати пречки во процесуирањето на случаите на воени злосторства.
На седницата присуствуваа обвинителите за воени злосторства од Босна и Херцеговина, Хрватска и Србија.
Според портпаролката на Дел Понте, Олга Кавран, сите учесници се согласија дека ниту едно злосторство не смее да остане неказнето, како и дека регионалните судства ќе треба да преземат поголема одговорност за следните случаи, со оглед на планираното затворање на Хашкиот трибунал.
Кавран, исто така, рече дека хашките обвинители се противат на какво било условно ослободување на обвинетиот хрватски генерал Анте Готовина, кој го чека судењето во Трибуналот.
За ова прашање беше разговарано за време на одделниот состанок на Дел Понте во петокот со хрватскиот премиер Иво Санадер и претседателот Стипе Месиќ.
(Вечерњи лист, Вјесник, Танјуг - 14/07/07;
ХРТ, АП, Бета, Б92 - 13/07/07)
