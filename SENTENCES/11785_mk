19/06/2005
СКОПЈЕ, Македонија -- Финалниот извештај на Канцеларијата за демократски институции и човекови права на ОБСЕ (ОДИХР) за локалните избори оваа пролет ја истакнува потребата од политичка волја за зајакнување на изборниот процес. 
Извештајот, објавен во петокот (17-ти јуни) ги содржи заклучоците од набљудувачката мисија на ОДИХР во врска со спроведувањето на изборите, како и серија препораки за отстранување на проблемите. 
Меѓународните експерти истакнаа дека извршителите на изборните прекршувања треба да бидат санкционирани за да се врати владеењето на законот и довербата во изборниот процес. 
Тие, исто така, повикаа на спроведување на владиниот план за реформата на изборната законска регулатива, како резултат на широкиот политички консензус помеѓу локалните партии. 
(веб-страница на ОБСЕ, А1 ТВ - 17/06/05)
