20/08/2008
Градот Стругa, во Maкедонијa, ќе биде домаќин на 47-мото издание на Струшките вечери на поезијата, од четврток (21-ви август) до недела.
На настанот ќе учествуваат 120 поети, вклучително и 70 странски уметници.
Централната плажа во Бургас, Бугаријa, беше домаќин на меѓународен музички фестивал, Духот на Бургас, од петок (15-ти август) до недела.
На првото издание од фестивалот настапија светски познати уметници, како што се „Систерс оф мрси“, „Ејжн даб фондејшн“, „Кредл оф филт енд кошин“, меѓу другите.
Грчката канцеларија на јавниот обвинител прелиминарно ги испитува атлетичарите Фани Халкија и Тасос Гусис, чии позитивни резултати на допинг тестовите ги спречија да учествуваат на Олимпијадата во Пекинг.
Нивните тренери, исто така, ќе бидат испитани.
Изложбата на стари семејни фотографии од градот Зуљана на хрватскиот полуостров Пељешац ќе биде дел од уметничката работилница „Лазарети“ в четврток (21-ви август).
Изложбата „Фотографии од фиоките“ е проект на Борис Цвјетановиќ.
Дваесет и петото издание на меѓународниот Џез фестивал Нишвил, се одржа од 14-ти август до понеделникот (18-ти август) во Ниш, Србијa.
Повеќе од 200 изведувачи од 18 земји учествуваа на настанот, кој привлече повеќе од 15.000 џез вљубеници.
Четвртото издание на Меѓународниот музички фестивал Цикладес беше отворен во вторникот (19-ти август) во Ермуполис на островот Сирос, во Грција.
Фестивалот на класична музика завршува на 30-ти август.
(Разни извори – 13/08/08-20/08/08)
