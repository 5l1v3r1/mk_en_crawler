21/11/2004
ТИРАНА, Албанија -- Aлбанија обезбеди заем во висина од 44 милиони евра од Германија за поврзување на електричната мрежа со Црна Гора и остатокот од Југоисточна Европа.
Парите, обезбедени од страна на германската владина банка КфВ, ќе бидат искористени за врската од 128 километри до границата со Црна Гора.
Овој проект претставува дел од планот за поврзување на електричните мрежи на сите земји во регионот до 2005 година, заради пазарната либерализација.
Исто така во петокот, Владата ја одобри Националната стратегија за миграции.
Таа има за цел подобрување на економската, социјалната и политичката ситуација на албанските емигранти преку зголемената соработката со земјите-домаќини.
Во другите вести од петокот, албанскиот министер за надворешни работи, Кастриот Ислами, рече дека Владата се надева оти ќе го потпише Договорот за стабилизација и асоцијација со ЕУ следната година.
Тој, сепак, истакна дека оваа цел не се базира на никакво ветување на ЕУ, како и дека нејзиното остварување ќе зависи во голема мера од тоа како ќе се спроведат општите избори во 2005 година.
(Албански дневни вести, ATA - 20/11/04;
ATA - 19/11/04)
