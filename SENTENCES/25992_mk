16/10/2009
TИРАНА, Албанија -- Европската комисија (ЕК) очекува поголем напредок за Албанија во владеењето на правото и функционирањето на државните институции, рече во четвртокот (15-ти октомври) портпаролот на ЕК Амадеу Алтафај, еден ден по објавувањето на извештајот на ЕУ за напредокот на Западен Балкан. 
Алтафај потврди дека ЕК очекува подобри резултати во овие области, настрана од позитивните резулати во организирањето на изборите на 28-ми јуни. 
Тој додаде дека сите земји од Западен Балкан ќе ѝ се приклучат на ЕУ кога условите ќе бидат исполнети.
Исто така во четвртокот, комесарот за проширување на ЕУ, Оли Рен, го претстави извештајот за напредокот пред Европскиот парламент. 
Во својот говор Рен истакна дека слободата на говорот избила на површина како итен проблем оваа година. 
(Шкип, Шекули - 16/10/09; ББС, Топ ченал, Алсат - 15/10/09)
