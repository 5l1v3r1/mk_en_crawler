27/05/2011
AТИНА, Грција -- Преку 5.000 луѓе се собраа во центарот на Атина во четвртокот (26-ти мај) на вториот ден од протестите против мерките на штедење наметнати од владата. 
Митинзите беа организирани преку Фејсбук и беа инспирирани од неодамнешниот бран протести во Шпанија.
Претходно истиот ден полицијата се судри со лекарите и болничките работници кои протестираа во центарот на главниот град. 
Полицијата употреби бибер-спреј за да ја растера толпата, по краткотрајните судири со демонстрантите кои се обидоа да влезат во зградата на Министерството за здравство. 
Нема извештаи за повредени или уапсени.
Во меѓувреме, претседателот Каролос Папуљас во петокот свика итен состанок на водачите на главните политички партии, во обид за обезбедување на потребниот консензус за понатамошните реформи предложени од ЕУ, заради добивање поголема помош. 
Премиерот Јоргос Папандреу не успеа да обезбеди поддршка од опозицијата за острите мерки претходно овој месец. 
(AНА-МПА, Катимерини, Нафтемборики, Имерсиа, Елефтеротипија - 27/05/11; Сигма лајв - 26/05/11)
