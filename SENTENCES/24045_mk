18/12/2008
СОФИЈА, Бугарија -- Премиерот Сергеј Станишев во четврток (18-ти декември) заминува во официјална посета на Европската комисија (ЕК), за да побара политички отстапки во врска со престојната одлука за активирање на заштитната клаузула во правниот сектор. 
Крајниот рок на ЕК е 9-ти јануари за постигнување одреден напредок во борбата против корупцијата и организираниот криминал, особено за пресудите во некои случаи од висок профил. 
Со оглед на тоа што некои од овие судски процеси сé уште не започнале, активирањето на заштитната клаузула е многу веројатно. 
Извори велат дека Станишев ќе има приватен состанок со претседателот на ЕК, Жозе Мануел Баросо, во обид за постигнување компромис. 
(Сега, Дарик, БНТ, Нетинфо, Дневник - 18/12/08)
