28/01/2010
AНКАРА, Турција -- Обвинителите во средата (27-ми јануари) поднесоа обвиненија против 17 лица, во рамките на тековната истрага за т.н. организација Ергенекон.
Групата е осомничена дека планирала државен удар против владата на владејачката Партија на правдата и развојот.
Последните обвиненија се поврзани со скриеното оружје пронајдено во Истанбул минатиот април.
Обвинителите, наводно, бараат доживотни казни за петмина од осомничените -- двајца потполковници, двајца мајори и еден пензиониран мајор.
Локалните медиуми во четвртокот објавија дека обвинението на 300 страници е прифатено од страна на цивилниот суд во Истанбул.
Сепак, со неодамнешната одлука на Уставниот суд беше поништен законот кој овозможуваше воен персонал да биде суден во цивилните судови.
Повеќе од 200 лица се уапсени откако започна истрагата за Ергенекон пред две и пол години.
(Бианет, Јени Сафак, Хуријет, Милијет, Ватан - 28/01/10;
Ројтерс, Ворлд булетин, новинска агенција Анадолу - 27/01/10)
