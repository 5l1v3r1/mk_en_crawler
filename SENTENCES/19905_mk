20/11/2007
БРИСЕЛ, Белгија -- Грчкиот министер за надворешни работи, Дора Бакојани, во понеделникот (19-ти ноември) предложи ЕУ да им понуди кандидатски статус на сите земји од Западен Балкан.
Таа го претстави планот од пет точки на состанокот на Советот за надворешни односи на Унијата, во Брисел.
Предлогот, кој ја покрива Албанија, Босна и Херцеговина, Србија, Црна Гора и Македонија, препорачува потпишување Договор за стабилизација и асоцијација помеѓу секоја од овие земји и ЕУ.
Бакојани, исто така, предложи сите земји да добијат датум за почеток на предпристапните разговори, откако тие ќе се обврзат дека ќе ги следат принципите на соседските односи, а потоа да добијат кандидатски статус до следната есен.
Таа предложи евентуално укинување на визите за граѓаните на овие земји, што ќе овозможи патување во рамките на ЕУ.
Покрај тоа, таа предложи дополнителни финансии за овие земји.
(Нафтемпорики, Катимерини - 20/11/07;
AНА-МПA - 19/11/07)
