10/12/2004
ТИРАНА, Албанија -- ОБСЕ во Тирана во четвртокот (9-ти декември) издаде изјава во која се изразуваат пофалби за напорите на албанскиот народ, државните и политичките сили во нивната борба против корупцијата. 
Изјавата беше дадена по повод Меѓународниот ден за борба против корупцијата, кој за првпат беше одбележан во Албанија. 
Истиот ден, сепак, стотици луѓе се собраа на централниот плоштад во Тирана, протестирајќи поради, како што тие ја опишаа, сеприсутната корупција. 
Еден од организаторите, Крешник Спахиу, пред насобраните демонстранти рече дека митото „не е само проблем на Владата ... 
тоа стана начин на размислување“. 
И покрај изјавата на ОБСЕ, Транспаренси интернешнал ја рангира Албанија помеѓу земјите со сé уште еден од највисоките степени на корупција во светот. 
(ATA, Соопштение за медиумите на ОБСЕ, Ројтерс, АФП - 09/12/04)
