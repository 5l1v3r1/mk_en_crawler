12/02/2007
БУКУРЕШТ, Романија -- Во одделни изјави, високи претставници на ЕУ и САД изразија поддршка за критикуваната романска министерка за правда, Моника Маковеи, која се соочува со гласање за недоверба во парламентот во вторник (13-ти февруари). 
Опозиционите партии ја обвинуваат дека не успеала да го реформира судството во земјата, додека нејзините поддржувачи велат дека таа има важна улога во искоренувањето на корупцијата и дека помогна да се загарантира членството на Романија во ЕУ. 
Изминатиот викенд заменик-претседателот на Европската комисија (ЕК) и комесар за правда, Франко Фратини, за „Дојче веле“ изјави дека ги цени напорите на Маковеи. 
Истакнувајќи дека гласањето претставува внатрешно прашање, Фратини рече дека се надева оти парламентот ќе ја донесе вистинската одлука.
Исто така, во саботата „Романија либера“ го цитираше американскиот амбасадор во Букурешт, Николас Таубман, дека од клучно значење за земјата е да продолжи со судските реформи и борбата против корупцијата. 
Тој го пофали придонесот на Маковеи во двата процеси. 
(Зиуа, Nine o'clock - 12/02/07; Meдиафакс, Романија либера - 11/02/07)
