20/07/2009
СОФИЈА, Бугарија -- Националниот совет на Бугарската социјалистичка партија (БСП) во саботата (18-ти јули) одлучи да го задржи премиерот во заминување Сергеј Станишев како водач на партијата, објавија локалните медиуми. 
Станишев повика на гласање за доверба откако партијата изгуби на парламентарните избори на 5-ти јули од десничарската партија Граѓаните за европски развој на Бугарија (ГЕРБ). 
БСП успеа да привлече само 18 отсто од гласовите.
Во другите вести, новоизбраниот претседател на парламентот Цецка Цачева во неделата рече дека новиот парламент ќе работи на укинување на имунитетот за членовите од судско гонење. 
Во моментов, најмалку двајца пратеници се имуни на судско гонење за измама: поранешниот градоначалник на Софија Стефан Софијански и Волен Сидеров, водачот на ултранационалистичката партија Атакa. 
(БНР, Софија ечо - 19/07/09; БГНЕС, Софиска новинска агенција, Дарик, Медиапул, бТВ - 18/07/09)
