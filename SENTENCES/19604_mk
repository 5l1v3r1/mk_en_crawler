26/12/2007
БАГДАД, Ирак/ТИРАНА, Албанија -- Албанскиот претседател Бамир Топи -- во придружба на министерот за одбрана, Фатмир Медиу, и началникот на Генералштабот, генерал-полковник Луан Хоџа -- во неделата (23-ти декември) беа во изненадна посета на Ирак.
Групата го посети албанскиот контингент во Мосул и ги награди 71 албански војник, кои беа стационирани во база на американските воздухопловни сили, со медал Златен орел за нивната „храброст, смелост и извонреден професионализам“.
Топи, исто така, се состана со ирачкиот премиер Нури ал Малики, како и со командантот на мултинационалните сили во Ирак, американскиот генерал Дејвид Петреус.
Албанскиот претседател ја искажа подготвеноста на неговата земја за учество со повеќе војници во Ирак.
(Ксинхуа - 25/12/07;
MИА, веб-страница на албанскиот претседател - 23/12/07)
