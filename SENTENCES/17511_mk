21/05/2007
ТИРАНА, Албанија -- Владата работи напорно на добивање покана за пристап во НАТО следната година, соопшти портпаролот на владата Мајлинда Брегу за време на прес-конференцијата на крајот од минатата недела. 
Таа рече дека министрите подготвуваат пакет реформи кои ќе имаат за цел забрзување на подготовките, покрај официјалниот Акционен план. 
Премиерот Сали Бериша се очекува наскоро да го посети Брисел, за да поднесе извештај за реформите поврзани со интеграцијата во НАТО.
Во другите вести, владејачката Демократска партија (ДП) во неделата (20-ти мај) објави дека претседателот на парламентот од ДП, Јозефина Топали, е можно привремено да ја врши функцијата претседател на земјата, ако различните партии не успеат да изберат консензуален наследник на претседателот Алфред Мојсиу, чиј мандат истекува на 24-ти јули. 
Заменикот на Топали, Фатос Беја, истакна дека во уставот јасно стои дека кога функцијата останува испразнета, истата привремено ја презема претседателот на парламентот. 
(Шекули, Кохајонe - 21/05/07, Tоп-ченал, Балканвеб, 24-oрe - 20/05/07)
