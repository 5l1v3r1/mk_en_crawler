10/06/2005
БУКУРЕШТ, Романија -- Италијанскиот Парламент наскоро ќе ги ратификува спогодбите за пристап на Романија и Бугарија, потврди во четвртокот (9-ти јуни) во Букурешт италијанскиот министер за надворешни работи, Џанфранко Фини.
На состанокот со романскиот премиер Калин Попеску-Таричеану, Фини рече дека се во тек завршните процедури за Парламентот да расправа за спогодбите.
Тој додаде дека, според него, резултатите од референдумите во Франција и Холандија за Европскиот устав не треба да влијаат на напорите на двете земји за интеграција во ЕУ.
Таричеану, од своја страна, истакна дека Романија ќе ги исполни сите обврски кон Унијата за да стане полноправна членка на 1-ви јануари 2007 година.
(Ромпрес - 09/06/05)
