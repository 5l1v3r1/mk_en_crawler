03/11/2008
СОФИЈА, Бугаријa -- Tри политички партии -- партијата ЛИДЕР основана од бизнисменот Христо Ковачки, националистичката Внатрешно македонска револуционерна организација (ВМРО) и Бугарскиот земјоделски национален сојуз -- формираа нова централно-десничарска партија во неделата (2-ри ноември) наречена Движење Напред.
На конференцијата во Софија партиските водачи повикаа на нов пристап кон политиката.
Ковачки, кој е неформален водач на ЛИДЕР, вели дека целта на коалицијата е Бугарија да стане просперитетна држава и вредна членка на ЕУ.
Тој вети поекспертски ориентиран и технократски пристап кон владините прашања.
Во поглед на економската политика, фокусот беше ставен на обединувањето на Дунавско-Црноморскиот регион, при што Бугарија ќе ја преземе водечката улога, рече Ковачки.
Новата коалиција вели дека, исто така, ќе го охрабри бизнис и економскиот раст, соодветните субвенции за земјоделските производители, висококвалитетното образование, достапниот и ефикасен здравствен систем и ефикасното судство.
(Софиска новинска агенција, Дарик, БНР, БТА, Медиапул - 02/11/08)
