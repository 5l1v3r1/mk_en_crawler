13/02/2005
САРАЕВО, Босна и Херцеговина (БиХ) -- Високиот претставник во БиХ, Педи Ешдаун, на прес-конференцијата во петокот (11-ти февруари) објави дека побарал од претседателот на Уставниот суд на БиХ, Мате Тадиќ, и министерот за правда, Слободан Ковач, да формираат работна група која би предложила нов модел за тоа како да функционира највисокото судско тело во земјата. 
Извештајот на експертскиот тим би се очекувал за период од три месеци. 
Ешдаун рече дека неговата иницијатива би можела да доведе до намалување на должностите на високиот претставник и зголемување на оние на Уставниот суд на БиХ. 
Тој, исто така, рече дека судот би можел да добие овластувања за проценка на одлуките на високиот претставник. 
(Извори на ОХР, Pincom.info, ПБС БиХ - 11/02/05)
