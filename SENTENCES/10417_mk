21/11/2004
САРАЕВО, Босна и Херцеговина (БиХ) -- Владата на БиХ во петокот (19-ти ноември) одлучи да преземе мерки за спречување на бегалците обвинети за воени злосторства да имаат пристап и да го користат својот имот во земјата.
Премиерот Аднан Терзиќ рече дека оваа одлука се однесува на 21 обвинет од страна на Трибуналот на ОН за воени злосторства, чии средства се замрзнати од страна на ЕУ.
На листата се наоѓаат:
водачите на босанските Срби од времето на војната Радован Караџиќ и Ратко Младиќ, хрватскиот генерал Анте Готовина, четворица српски генерали и 14 босански Срби.
Во другите вести, полицијата на БиХ затвори еден Пакистанец под сомнение дека им се заканувал на меѓународните обвинители во БиХ, кои ги испитуваат организираниот криминал и корупцијата.
Локалните медиуми го идентификуваа како Ахмед Истихар од Зеница.
(Независен новине, Дневни аваз, АФП - 20/11/04;
ФЕНА, СРНА, ХИНА - 19/11/04)
