29/03/2011
БРИСЕЛ, Белгија -- Вториот круг од дијалогот Приштина-Белград се одржа во Брисел во понеделникот (28-ми март), и се фокусираше на граѓанскиот регистар и катастарските податоци. 
Во изјавата по дијалогот, ЕУ соопшти дека страните одлучиле да формираат работна група предводена од ЕУЛЕКС, која ќе се занимава со практичните прашања околу внесувањето на податоците во граѓанскиот регистар. 
Медиумите објавија дека шефицата за надворешна политика на ЕУ, Кетрин Ештон, накусо присуствувала на состанокот, охрабрувајќи ги двете партии да најдат практични решенија за сите прашања. 
Шефицата на тимот на Приштина, Едита Тахири, рече дека нејзината страна инсистира на добивање на оригиналната катастарска документација, но може да прифати и копија од граѓанскиот регистар. 
Пред состанокот Тахири го покрена прашањето за мешањето на српскиот систем на телекомуникации и енергија во Косово, со што му се прави штета на квалитетот на услугите. 
Шефот на белградскиот тим, Борислав Стефановиќ, рече дека постои напредок во врска со катастарските книги и регистри, како и во врска со снабдувањето со енергија. 
Следниот состанок се очекува во средината на април. 
(Коха Диторе, Косова Сот - 29/03/11; Клан Косова, РТК, Кохавижн - 28/03/11)
