16/11/2010
АТИНА, Грција -- Властите издадоа меѓународна потерница во понеделникот (15-ти ноември) за поранешниот шеф на локалното претставништво на Сименс, кој се верува дека избегал од земјата за да избегне судење за корупција.
Волкер Јунг (71) не се појави во полициската станица на егејскиот остров Парос на почетокот од ноември, како што беше обврзан да стори за да избегне предсудски притвор.
Осомничениот не смееше да ја напушти земјата.
Обвинителите во Атина наредија истрага во понеделникот за тоа како тој успеал да избега.
Јунг, германски државјанин, е највисок од седуммината поранешни претставници на Сименс обвинети минатата година за мито и перење пари, во врска со договорот од 1990-тите со водечкото телеком претпријатие ОТЕ.
Другите двајца осомничени, исто така, избегаа во странство.
(AП, АФП, ДПА - 15/11/10)
