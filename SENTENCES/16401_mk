10/08/2006
СКОПЈЕ, Македонија -- Три инциденти беа пријавени за време на протестите во средата (9-ти август) во Скопје.
Демонстрациите беа организирани од страна на Демократската унија за интеграција на етничките Албанци (ДУИ) и Партијата за демократски просперитет (ПДП), чии поддржувачи веќе трет ден протестираат против исклученоста на партиите од новата влада.
Полицијата вели дека демонстрантите нападнале три автомобили -- од кои во два имало и возачи.
Тие не се повредени, но автомобилите се оштетени.
Поддржувачите на ДУИ-ПДП, исто така, го блокираа сообраќајот 30 минути во средата на автопатот во северозападна Македонија.
Потпретседателот на ДУИ, заменик-премиерот во заминување Муса Џафери, вели дека партијата ќе продолжи со протестите до петок, кога ќе бидат објавени понатамошните чекори.
(Дневник - 10/08/06;
Mакфакс, Телма ТВ - 09/08/06)
