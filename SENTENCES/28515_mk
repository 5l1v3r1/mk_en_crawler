15/11/2010
ПРИШТИНА,Косово -- Властите во Приштина предупредуваат дека косовските граѓани е можно наскоро да почнат да добиваат пасоши во Албанија за да може да патуваат без визи во Шенген зоната.
Министерот за интеграција во заминување, Бесим Беќај, во саботата (13-ти ноември) рече дека министерството не ја отфрла можноста за злоупотреби во врска со режимот на визната либерализација.
Потврдувајќи го преседанот, Беќај рече дека е „јавна тајна“ оти Косоварите се регистрираат под лажна адреса во Србија за да добијат биометрички пасоши и да патуваат во Европа без визи.
Албанскиот амбасадор во Приштина, Ислам Лаука, рече дека Косоварите мора да докажат три години жителство за да добијат пасош или да исполнат еден од седумте други критериуми.
Европската комисија пред една недела одлучи да го укине визниот режим за Албанија и Босна и Херцеговина од 15-ти декември.
(Коха Диторе, Експрес, Телеграфи, Арта ТВ - 14/11/10)
