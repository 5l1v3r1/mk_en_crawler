11/10/2006
БРИСЕЛ, Белгија -- Комесарот за проширување на ЕУ, Оли Рен, во вторникот (10-ти октомври) рече дека Косово мора да добие „јасен правен статус“.
Тоа, според него, ќе й овозможи на ЕУ да ги дефинира односите со Косово, со оглед на тоа што Унијата мора да има партнер кој правно ќе биде во можност да преговара и евентуално да ја потпише Спогодбата за стабилизација и асоцијација.
Таквиот договор се смета за прв чекор кон интеграцијата во ЕУ.
Рен, исто така, рече дека номинацијата на специјалниот претставник на ОН, Марти Ахтисари, за Нобелова награда за мир оваа година, испраќа силна политичка порака во врска со одржливото решение за прашањето на статусот.
Победникот ќе биде објавен в петок.
Во Приштина, водачите на косовските Албанци во вторникот инсистираа на тоа дека независноста претставува единствениот исход кој тие ќе го прифатат.
Премиерот Агим Чеку рече дека Косово постигнало значаен напредок во спроведувањето на меѓународно определените стандарди и мора да ја стекне својата сувереност следната година.
(Бета, Косовалајв, Танјуг - 10/10/06)
