13/10/2010
ПРИШТИНА, Косово -- Заменик претседателот Јакуп Красниќи во вторникот (12-ти октомври), пред посетата на американската државна секретарка Хилари Клинтон на Приштина, рече дека Косово ќе инсистира на тоа Соединетите Држави да бидат меѓу посредниците на престојните разговори со Србија.
По состанокот со претседателството на парламентот, Красниќи, кој е истовремено и претседател на парламентот, додаде дека наскоро ќе го објави датумот за предвремените избори, по оставката на претседателот Фатмир Сејдиу минатиот месец.
Тој истакна дека оптималното време за одржување предвремени избори е првата половина од февруари.
Со тоа, директните разговори меѓу Белград и Приштина е можно да започнат во март, откако новата косовска влада ќе ја преземе власта, рече тој.
(Taнјуг, Б92, Фонет, Блиц, Коха Диторе - 12/10/10)
