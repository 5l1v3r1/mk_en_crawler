15/09/2005
БРИСЕЛ, Белгија -- По третпат овој месец земјите-членки на ЕУ во средата (14-ти септември) не успеаја да постигнат согласност околу изјавата која треба да биде одговор на одбивањето од страна на Турција да го признае Кипар.
Амбасадорите на европските држави повторно ќе се состанат во текот на неделава на разговори околу ова прашање.
Според францускиот весник „Ле фигаро“ ако разговорите следната недела не вродат со плод министрите за надворешни работи на ЕУ би можеле да имаат специјален состанок на 26-ти септември.
Портпаролот на британското претседателство на ЕУ рече дека спорот не би требало да го спречи започнувањето на разговорите за пристапување со Анкара на 3-ти октомври.
Исто така во средата, турскиот премиер Реџеп Тајип Еродоган ја критикуваше ЕУ за, како што ја опиша, дипломатската непримерна постапка и обидот за промена на условите за интеграцијата на земјата во последен момент.
Ердоган повтори дека Анкара работеше напорно за исполнување на критериумите за отпочнувањето на разговорите за членство.
(ЕУ Обсервер - 15/09/05;
Блумберг, НТВ, TurkishPress.com, Ројтерс - 14/09/05)
