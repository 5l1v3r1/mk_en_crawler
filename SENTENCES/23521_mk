26/03/2009
БРИСЕЛ, Белгија -- Комесарот за проширување на ЕУ, Оли Рен, во средата (25-ти март) понуди нов предлог за решавање на пограничниот спор помеѓу Хрватска и Словенија.
Тој се состана со министрите за надворешни работи на двете земји и потоа изјави дека очекува брзи одговори од владите со цел повторно да се состанат следната недела.
Словенија го отфрли претходниот предлог на Рен за потпишување заедничка изјава, тврдејќи дека ниту еден одделен документ не го одредува пограничниот спор.
Неспособноста на Хрватска и Словенија за компромис во врска со ова прашање го попречи процесот на пристапување на Хрватска во ЕУ.
Во другите вести од средата, хрватскиот парламент со големо мнозинство ја ратификуваше спогодбата со НАТО, отворајќи го патот за пристапувањето.
Хрватска е на пат да учествува на самитот на НАТО следната недела како полноправна членка.
Во другите вести, уставниот суд на Словенија во средата го отфрли барањето на Словенечката народна партија, која побара референдум за влезот на Хрватска во НАТО.
Со одлуката на судот беше отстранета и последната пречка за пристапувањето на Хрватска во НАТО.
(Javno.com, СТА, ХРТ, Ксинхуа, ХИНА, Бета - 25/03/09)
