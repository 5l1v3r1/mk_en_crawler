13/03/2007
ПРИШТИНА, Косово, Србијa -- Припадниците на косовската полиција и полицијата на УНМИК во понеделникот (12-ти март) уапсија двајца функционери -- советникот на премиерот Агим Чеку за безбедност и политички прашања, Јахја Лука, и генералниот директор на „Каса банка“, Миљазим Абази -- под сомневање за перење пари. 
Тие беа уапсени за време на рацијата во седиштето на Алијансата за иднината на Косово во Приштина, партија на поранешниот косовски премиер Рамуш Харадинај, кому му се суди во Хашкиот трибунал за воени злосторства. 
Според извештаите во локалните медиуми, Лука и Абази -- двајцата блиски соработници на Харадинај -- се осомничени во врска со фондот за одбрана што беше основан за него во март 2005 година. 
(Aлбански вести, Политика - 13/03/07; Косова лајв, РТС, Танјуг, ДПA - 12/03/07)
