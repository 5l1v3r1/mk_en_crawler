22/11/2005
БЕЛГРАД, Србија и Црна Гора -- Поранешниот началник на Генералштабот на Југословенската армија Небојша Павковиќ во понеделникот (21-ви ноември) се врати во Белград откако Трибуналот на ОН за воени злосторства го одобри неговото барање за условно ослободување. 
Тој ќе остане во Србија до почетокот на својот судски процес за наводните воени злосторства извршени во Косово за време на конфликтот во периодот 1998-1999 година. 
Тој се предаде во април.
Во другите вести, српските медиуми во понеделникот објавија дека осомничениот за воени злосторства Душко Вучковиќ е пронајден мртов во неговата затворска ќелија во Белград. 
Причината за неговата смрт сé уште се испитува. 
Поранешниот припадник на српската паравоена единица „Оси“ го очекуваше почетокот на судскиот процес против него во Белградскиот окружен суд, обвинет за воени злосторства против бошњачките цивили во Зворник во 1992 година. 
(Бета, Танјуг, РТС, Б92 - 21/11/05)
