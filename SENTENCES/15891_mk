22/05/2006
НИКОЗИЈА, Кипар -- Парламентарните избори во неделата (21-ви мај) во Кипар покажаа дека е зголемена поддршката за центристичката Демократска партија (ДИКО) на претседателот Тасос Пападопулос, кој се закани дека ќе ги блокира напорите на Турција за влез во ЕУ.
Според официјалните резултати, излезноста изнесуваше 89 отсто од вкупно 501.024 лица со право на глас.
ДИКО доби поддршка од 17,91 отсто од гласачите, ниво на поддршка кое е за 3 процентни поени повисоко од минатите парламентарни избори во 2001 година.
И покрај тоа што ДИКО беше всушност на третото место -- по комунистичката партија АКЕЛ со 31,16 отсто и десничарската ДИСИ со 30,33 отсто -- партијата ќе добие едно дополнително место во парламентот од 56 члена.
(Катимерини - 22/05/06;
EРТ - 21/05/06)
