08/09/2006
БРИСЕЛ, Белгија -- Комесарот за проширување на ЕУ, Оли Рен, во четвртокот (7-ми септември) повторно ја повика Турција да го забрза темпото на реформите пред извештајот со проценка што треба да го објави Европската комисија на 24-ти октомври.
На состанокот во Брисел со турскиот главен преговарач со ЕУ, Али Бабаџан, Рен предупреди дека Унијата е многу чувствителна во однос на некои прашања, како што се правата на верските малцинства, и дека Анкара треба да обезбеди напредок во овие области.
Бабаџан, од своја страна, предупреди дека ако пропаднат разговорите за пристап на Турција, тоа би можело да има „катастрофални“ последици.
Во меѓувреме, во Атина, грчкиот министер за надворешни работи, Дора Бакојани, разговараше околу кандидатурата на Турција за пристап во ЕУ со својот дански колега, Бернард Бот.
Бакојани рече дека процесот зависи од тоа колку добро Анкара ќе ги исполни своите предпристапни обврски кон Унијата, вклучувајќи го и проширениот договор за царинска унија од 2005 година, кој ја обврзува да го отвори својот воздушен и поморски простор за авионите и бродовите на кипарските Грци.
(Заман, Нафтемпорики, Фајненшал тајмс - 08/09/06;
НТВ, АНА-МПА - 07/09/06)
