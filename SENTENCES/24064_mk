18/01/2009
AНКАРА, Турција -- Армијата во петокот (16-ти јануари) ги критикуваше сé пошироките истраги за т.н. 
организација Ергенекон, која е осомничена за заговор против владата. 
„Основните човекови права и правни принципи се прекршени“, вклучително и презумпцијата на невиност и правото на фер судење, рече на прес-конференција бригадниот генерал Метин Гурак, портпарол на Генералштабот. 
Ова беше прв коментар на армијата од апсењата минатата недела на уште 40 лица во врска со случајот. 
Вкупно 86 лица, вклучително и пензионирани армиски офицери, политичари и адвокати, се обвинети за вмешаност во активностите на организацијата.
Во другите вести, полицијата во саботата објави дека се запленети рекордни 3,9 тони хашиш во југоисточното село Јалаза, северно до Дијарбакир. 
Властите велат дека истиот требало да се продаде за да се финансираат терористите на Курдистанската работничка партија.
Исто така во саботата, земјотрес со јачина од 4,5 степени според Рихтеровата скала ја потресе југоисточна Турција. 
Епицентарот беше во градот Османије. 
Земјотресот предизвика мала материјална штета, но повредени ненаше. 
(РБК, Хуријет, новинска агенција Анадолу - 17/01/09; Ројтерс, АП - 16/01/09)
