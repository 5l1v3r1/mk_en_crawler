06/10/2004
СТРАЗБУР, Франција -- Парламентарното собрание на Советот на Европа (ПССЕ) побара во резолуцијата од вторникот (5-ти октомври) завршување на суштинските уставни реформи во Србија и Црна Гора.
Ова беше прва проценка на ПССЕ за Србија и Црна Гора, по влезот на земјата во Советот на Европа минатата година.
Во резолуцијата се вели дека лабавата заедница се движи во вистинска насока со формалните обврски пред пристапот, но уште многу останува да се направи во однос на демократизацијата и уставните слободи.
Резолуцијата повикува на повеќе напори од страна на двете републики за финализирање на реформите во главниот закон.
Исто така во вторникот, САД потпишаа договор со Србија, нудејќи 12,8 милиони американски долари во вид на техничка помош за поддршка на судските реформи во текот на следните три години.
Средствата ќе ја поддржат работата на судовите формирани пред неколку месеци.
Во другите вести, комесарот за надворешни односи на ЕУ, Крис Патен, и шефот за безбедност на ЕУ, Хавиер Солана, во вторникот во Белград се состанаа со највисоките официјални претставници.
Тие разговараа за предложениот „двонасочен“ пристап, кој има за цел забрзување на интеграцијата на Србија и Црна Гора во ЕУ.
(Веб-страница на ПАЦЕ, Б92, Танјуг, Б92 - 05/10/04)
