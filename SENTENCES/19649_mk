23/01/2008
СТРАЗБУР, Франција -- Парламентарното собрание на Советот на Европска (ПАЦЕ) во вторникот (22-ри јануари) ја потврди загриженоста дека Косово може да стане „буре-барут и на крајот замрзнат конфликт на Балканот“. 
За да го спречи тоа, ПАЦЕ го повика Советот за безбедност на ОН да стори сé што може за надминување на разликите и да постигне компромис. 
Во резолуцијата усвоена во вторникот, ПАЦЕ повика на продолжување на преговорите за Косово, за да се најде взаемно прифатливо решение.
Во другите вести од вторникот, Романија ја потврди својата поддршка за Србија во врска со Косово и интеграцијата во ЕУ. 
Министерот за надворешни работи, Адријан Чиориану, му рече на својот српски колега во посета на земјата, Вук Јеремиќ, дека Романија верува оти иднината на Косово треба да се реши во согласност со принципите на меѓународното право, додавајќи дека ако тоа не се случи, Романија нема да го признае независно Косово. 
Тој, исто така, рече дека Романија е подготвена да обезбеди експертска поддршка за Србија во спроведувањето на реформите поврзани со ЕУ. 
Јеремиќ истакна дека во текот на Евро-интегративниот процес Србија ќе станува се повеќе кредитоспособна и стабилна. 
(Политика - 23/01/08; веб-страница на СоЕ, РТС, ФЕНА, Танјуг, Бета, Ромпрес, АП, Ксинхуа - 22/01/08)
