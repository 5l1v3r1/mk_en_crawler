18/02/2008
ЊУЈОРК, САД -- Русија и Кина, членките на Советот за безбедност на ОН со право на вето, изразија силна загриженост поради прогласувањето независност од страна на Косово од Србија.
Двете земји повикаа на разговори помеѓу Белград и Приштина, со цел изнаоѓање прифатливо решение за нивниот спор.
Советот за безбедност одржа седница зад затворени врати откако Косово ја објави својата независност во неделата (17-ти февруари).
Советот од 15 членки ќе се состане повторно во понеделник за да ги продолжи разговорите, и ќе го сослуша српскиот претседател Борис Тадиќ.
Во интервјуто за ББС во неделата, шефот на УНМИК, Јоаким Рикер, рече дека сé уште ги чека насоките од Њујорк за тоа како да продолжи.
Запрашан во понеделникот од страна на СНН за можноста Србија да воведе економски санкции врз Косово, Рикер рече дека народот започна подготовки за евентуално ембарго.
(Кохајоне, Шекули, Фокус, ББС -18/02/08, РТК, РФЕ, Телеграфи, Ксинхуа, Интерфакс, РИА Новости, бТВ - 17/02/08)
