24/09/2004
САРАЕВО, Босна и Херцеговина (БиХ) -- БиХ не е подготвена за одржување на судски процеси за воени злосторства во согласност со меѓународните правни стандарди, напиша заменикот на високиот претставник, Бернард Фасие, во писмото до Трибуналот на ОН за воени злосторства во четвртокот (23-ти септември).
„Секое прерано предавање на судските процеси на БиХ пред јануари би можело дури и да ги поткопа сегашните напори за создавање на судски систем способен за спроведување на судски процеси за воените злосторства“, предупреди тој.
Фасие одговараше на барањето на главната обвинителка на ОН, Карла дел Понте, за предавање на случаите на четворица Срби на судството во БиХ.
Во другите вести од четвртокот, експертите за судска медицина изјавија дека откриле остатоци од 249 жртви од Сребреница во една масовна гробница во Блечева.
Телата првично биле закопани на друго место, но потоа биле пренесени во Блечева за да се прикријат доказите за злосторството.
(AП - 24/09/04, AФП - 23/09/04)
