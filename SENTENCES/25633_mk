21/08/2009
БУКУРЕШТ, Романија -- Полицијата во Букурешт во четвртокот (20-ти август) објави дека е разбиена педофилска мрежа во регионален директорат за заштита на деца. 
Мису Николае (41), поранешен претставник во 3-тиот сектор на директоратот во Букурешт, беше уапсен за наводно регрутирање деца во владини институции и нивно „продавање“. 
Тој е, исто така, обвинет за сексуални односи со деца. 
Две други лица се, исто така, осомничени во случајот. 
Полицијата започна истраги откако повеќе социјални работници во директоратот пријавија дека деца исчезнуваат од институциите. 
Инспекторите открија дека меѓу декември 2008 и јуни 2009 година, педофилската мрежа прошверцувала петмина малолетници, на возраст меѓу 14 и 15 години, на кои им биле понудени пари, мобилни телефони и други предмети. 
(AП, Адеварул, БТА - 20/08/09)
