05/05/2006
БРИСЕЛ, Белгија -- Европската комисија (ЕК) во четвртокот (4-ти мај) се согласи да препорача започнување на преговори со Македонија, чија цел е олеснување на добивањето визи за кус престој и реадмисијата. 
Македонија ќе биде прва земја од Западен Балкан што ќе започне преговори за ваков договор. 
Заменик-претседателот на ЕК, Франко Фратини, планира да го поднесе предлогот на министерската конференција што е во тек во Виена. 
Министрите за внатрешни работи на Македонија, Албанија, Босна и Херцеговина, Молдавија, Романија и Србија и Црна Гора, им се придружија на нивните колеги од земјите-членки на ЕУ на конференцијата за безбедноста, која се фокусира на борбата против тероризмот, организираниот криминал и корупцијата, како и на азилот и имиграциските прашања. 
(Макфакс, МИА, ЕУ - 04/05/06)
