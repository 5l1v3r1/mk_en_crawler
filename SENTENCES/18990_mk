04/01/2007
ЗАГРЕБ, Хрватска -- Во средата (3-ти јануари) претседателот Стипе Месиќ се сретна со претставници на Советот на српскиот народ (ССП) и претставници на Здруженијата на српски бегалци во Хрватска со цел да разговараат за проблемите со кои се соочува српското малцинство во земјата.
Претседателот на ССП Милорад Пуповац вели дека разговорите биле фокусирани врз реконструкцијата, реинтеграцијата на бегалците, правата на поранешните сопственици, случаите на воени злосторства и исчезнатите лица.
Претставникот на Здруженијата на српски бегалци Милојко Будимир рече дека тие побарале забрзување на активностите поврзани со ексхумирање и идентификување на жртвите кои се исчезнати уште од конфликтот.
(Пословни дневник, Вечерни Лист, Весник - 04/01/07;
ХИНА, Бета - 03/01/07)
