12/01/2009
НИКОЗИЈА, Кипар -- Специјалниот британски претставник за Кипар, Александар Даунер, ги повика кипарските водачи да ја одржат сегашната динамика на разговорите за повторно обединување, објавија локалните медиуми во саботата (10-ти јануари).
По состанокот во петокот со кипарскиот претседател Деметрис Христофиас, Даунер рече дека се спротивставува на поставувањето „вештачки рокови“ за завршување на разговорите и предупреди дека ваквите рокови може само да предизвикаат криза.
Тој, исто така, истакна дека идното решение треба да дојде од Кипраните, а не од „странците“.
„Ова не е процес кој ќе го поседува Велика Британија или меѓународната заедница“, рече тој.
Христофиас и водачот на кипарските Турци, Мехмет Али Талат, ќе се состанат в понеделник, на 15-ти круг директни разговори за повторно обединување, откако започнаа преговорите во септември.
(Фамагуста газете, новинска агенција Анадолу - 11/01/09;
КНА, Филелефтерос - 10/01/09)
