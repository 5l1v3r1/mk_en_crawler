28/01/2009
АНКАРА, Турција -- Истанбулскиот кривичен суд побара од обвинителите да ја испитаат тајната секуларистичка група Ергенекон и да ја побараат можната поврзаност со убиството во 2007 година на турско-ерменскиот новинар Хрант Динк, објавија медиумите во вторникот (27-ми јануари). 
Судот сака обвинителите да ги испитаат телефонските разговори и банковните сметки на полковникот Али Оз, кој беше надлежен за провинциската жандармерија во градот Трабзон кога вооружениот напаѓач го уби Динк. 
Оз и поранешниот директор на канцеларијата за разузнавање, потполковник Метин Јилдиз, се под истрага за занемарување на своите должности пред убиството на Динк пред канцелариите на неговиот весник во Истанбул на 19-ти јануари 2007 година. 
Групата Ергенекон, наводно, планирала да предизвика хаос за да поттикне државен удар против владата на Партијата на правдата и развојот. 
(Хуријет, Тркиш викли, Радикал - 27/01/09)
