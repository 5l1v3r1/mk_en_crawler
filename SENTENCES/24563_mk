08/03/2009
БЕЛГРАД, Србија/ЗАГРЕБ, Хрватска -- Aлбанија, Босна и Херцеговина (БиХ), Македонија, Црна Гора и Србија во петокот (6-ти март) потпишаа во Белград министерска декларација за погранична безбедност во регионот. 
Петте држави изразија подготвеност за исполнување на потребните стандарди за пристап во ЕУ и Шенгенскиот договор и ја истакнаа важноста на пограничната безбедност како еден од клучните услови за полноправно членство во ЕУ.
Во другите вести, министрите за одбрана од земјите од Југоисточна Европа се собраа во петокот во Загреб, на разговори околу соработката во регионот, проширувањето на НАТО и предизвиците по глобалната безбедност. 
Министрите за одбрана од Албанија, БиХ, Хрватска, Грција, Унгарија, Македонија и Турција, како и државните секретари од Бугарија, Италија, Црна Гора, Романија и Србија, присуствуваа на еднодневниот состанок. 
Сите држави во регионот ја сметаат евроатланската интеграција за единствен начин за стабилизација на Југоисточна Европа, рече хрватскиот министер за одбрана, Бранко Вукелиќ. 
(Taнјуг, Бета, РТС, Радио Србија, Макфакс, АКИ, Ксинхуа, ХИНА - 06/03/09)
