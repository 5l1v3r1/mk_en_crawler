12/10/2005
(Разни извори – 05/10/05 - 12/10/05)
Третата „Балканска танцова платформа“ ќе се одржи од 3-ти до 6-ти ноември во Скопje.
На регионалниот танцов фестивал, организиран од страна на македонскиот центар „Локомотива“ за нови иницијативи во уметноста и културата, ќе учествуваат трупи од Бугарија, Грција, Македонија, Романија, Србија и Црна Гора, и за првпат, од Хрватска и Турција.
Настанот се одржува на секои две години и патува низ регионот.
Бугарскиот тим победи на финалето за пет ленти од Светскиот шампионатот по ритмичка гимнастика во Баку, Азербејџан, на 9-ти октомври.
Бугарите освоија 14.475 поени, по што следеше Италија, со 14.150 поени и Русија со 13.900.
Романскиот мечувалец Михаи Ковалиу го освои првото место во натпреварот Машка сабја на Светскиот шампионат во Лајпциг, Германија, на 11-ти октомври.
Ковалиу го порази Русинот Станислав Поздниаков со 15:12.
Aлбанскиот министер за туризам и култура, Бујар Лескај, разговараше за иницијативата за отворање на албански културен центар во Париз за време на состанокот со францускиот амбасадор во Тирана, Франсоа Буроло, на 6-ти октомври.
Тие, исто така, ги разгледаат и заедничките активности по повод одбележувањето на „Годината на Кадаре“ во 2006 година - во чест на познатиот албански писател Исмаил Кадаре - во Албанија и во Франција.
На 11-ти октомври во Тузла, Боснa и Херцеговина, беше отворен фестивалот на документарниот филм за човековите права.
На тридневниот настан беа прикажани 17 филма од земјите од Југоисточна Европа и од Велика Британија.
Биографијата <i>Андриќ и Вишеград</i>, посветена на добитникот на Нобеловата награда Иво Андриќ, беше промовирана во неговиот роден град Вишеград, Босна и Херцеговинa, на 9-ти октомври.
Помеѓу изворите на книгата, чиј автор е босанскиот писател Радован Поповиќ, се архивите на Српската академија на науките и уметностите, личните автобиографски дела на Андриќ, како и неговите дописи со пријателите и колегите.
Италијанскиот тенор Андреа Бочели на 15-ти ноември ќе има концерт во Белград, објави српското Министерство за култура.
Ќе го придружува Белградската филхармонија.
Kонцертот го организира Балканскиот меѓународен совет за дистрибуција, кој ќе биде спонзориран и од српската влада.
