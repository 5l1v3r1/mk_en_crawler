04/11/2009
ЛОНДОН, Велика Британија -- Британија во вторникот (3-ти ноември) објави дека ги задржува своите ограничувања на работната сила за Бугарите и Романците до 2011 година, за да ја заштити локалната работна сила во време на рецесија.
Во текот на следните две години земјата нема да дозволи влез на повеќе од 25.000 непрофесионалци Романци и Бугари.
Тие ќе работат врз основа на принципот на квота во земјоделството, како и во прехранбената индустрија и индустријата за пијалоци, објави државниот министер за граници и имиграции Филип Вулас.
Лондон наметна рестрикции за бугарските и романските работници кога двете земји пристапија во ЕУ во 2007 година, и ги обнови овие рестрикции во декември 2008 година.
(Дарик, БХТ, Фокус - 04/11/09;
Ројтерс - 03/11/09)
