26/08/2007
AТИНА, Грција -- Премиерот Костас Караманлис во саботата (25-ти август) прогласи вонредна состојба во државата, додека шумските пожари разгорени од силните ветришта изгореа илјадници ари дрвја и грмушки, зафатија куќи и села, и убија најмалку 46 лица.
Илјадници луѓе се хоспитализирани со изгореници и труење со чад.
Петнаесет села во Пелопонез се евакуирани.
Прогласена е тридневна жалост.
Околу 9.000 пожарникари, 1.000 војници, 1.800 противпожарникарски возила, како и авиони и хеликоптери, се борат со пожарите.
Франција објави дека ќе испрати два противпожарникарски авиони, а 12 други авиони и 11 хеликоптери се очекуваат од други земји.
Тие ќе бидат распоредени да се борат со околу 100 пожари што горат од неделата.
Властите се сомневаат дека катастрофата е предизвикана со подметнување пожар.
Премиерот, велејќи дека дека толку многу пожари да почнат во исто време не може да е чисто совпаќање, вети дека одговорните ќе бидат изведени пред лицето на правдата.
Полицијата објави дека еден 65-годишен маж ќе биде обвинет за смртта на шест лица во Ареополис, во јужен Пелопонез.
Двајца тинејџери, исто така, се уапсени за подметнување пожар во Кавала, северна Грција.
Во меѓувреме, изборната кампања во Грција е прекината.
Во официјалното писмо адресирано до претседателот Каролос Папуљас и политичките партии, грчките еколошки организации повикаа на одложување на изборите за три месеци.
Јоргос Папандреу, водач на опозициската партија ПАСОК, побара до претседателот да свика вонреден состанок на сите политички водачи во земјата.
(Скај радио, Нафтемпорики, Катимерини, Мега ТВ, Антена ТВ, АФП, АП, Ројтерс, СНН - 26/08/07)
