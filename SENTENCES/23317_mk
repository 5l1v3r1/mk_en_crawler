31/03/2009
ВИЕНА, Австрија -- Српскиот министер за надворешни работи, Вук Јеремиќ, во понеделникот (30-ти март) рече дека не очекува Договорот за стабилизација и асоцијација со ЕУ да биде спроведен за брзо време.
Истиот зависи од апсењето на бегалецот обвинет за воени злосторства, Ратко Младиќ.
На состанокот со австрискиот колега, Михаел Спинделегер, во Виена, Јеремиќ рече дека интеграцијата на Србија во ЕУ е соочена со значителен отпор, додавајќи дека таа ниту ќе биде брза, ниту пак ќе биде лесна.
Спинделегер, од своја страна, рече дека Австрија е една од главните сојузници на Србија во ЕУ и вети дека ќе продолжи да работи на забрзување на интеграцијата на Западен Балкан.
Тој, исто така, рече дека Австрија е решена да се спротивстави на „заморот“ од проширувањето на ЕУ.
Во меѓувреме, германската Сојузна разузнавачка агенција во понеделникот објави извештај во кој се вели дека нема шанси Младиќ да биде уапсен оваа година, и покрај тоа што го вели српскиот обвинител за воени злосторства, Владимир Вукчевиќ.
Тој неодамна предвиде дека полицијата ќе го фати Младиќ „најдоцна до крајот на оваа година“.
(Курир, Глас Србије, Бета, РТС, Фонет - 30/03/09)
