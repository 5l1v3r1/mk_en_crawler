19/10/2004
ХАГ, Холандија -- Судиите во судскиот процес против Слободан Милошевиќ во понеделникот (18-ти октомври) објавија дека би можеле да ги повикаат на суд со судски налог сведоците кои одбиваат да сведочат за неговата одбрана. 
Најавата дојде откако адвокатот на Милошевиќ, Стивен Кис, му се пожали на судот дека не може да убеди никого да сведочи во понеделникот. 
Тој, понатаму, додаде дека некои од сведоците сé уште чекаат одобрение од нивната Влада за да се појават пред Трибуналот. 
Според Кис, помеѓу 80 и 90 отсто од сведоците одбиле да сведочат. 
Судијата Патрик Робинсон, кој претседава со судскиот процес, рече дека издавањето судски налог за сведочење претставува последно средство.
Во другите вести од понеделникот, судот во Задар, Хрватска, пресуди дека нема доволно докази за осудување на еден етнички Србин обвинет за воени злосторства. 
Миленко Радак беше обвинет за учеството во убиствата на хрватските цивили во селото Скабрње во ноември 1991 година. 
(AП, AФП, Ројтерс - 18/10/04)
