06/11/2007
БУКУРШТ, Романија -- Владата во понеделникот (5-ти ноември) усвои мерки за подобрување на соработката со италијанските власти и заштита на Романците што работат и живеат легално во Италија.
Овие чекори уследија по минатонеделното убиство на една Италијанка, наводно од страна на романски државјанин, што предизвика насилство против Романците, и одлуката на Италија да започне со депортација на Романците со криминално досие.
Новите владини мерки ќе ја зајакнат соработката помеѓу полициските сили на двете земји и ќе го зголемат бројот на романските полицајци во Италија.
Тие, исто така, имаат за цел да им помогнат на Романците подобро да се интегрираат во италијанското општество.
Во понеделникот италијанскиот премиер Романо Проди, од своја страна, го бранеше протерувањето на Романците кои властите ги сметаат за опасни, но предупреди за „ксенофобичните“ дејства и „криминализацијата“ на сите Романци.
Тој ги отфрли повиците на десното крило за масовни депортации на имигранти, тврдејќи дека на италијанската економија й требаат странски работници.
Тој во вторник ќе се состана со својот романски колега Калин Таричеану во Рим.
(Nine o'clock - 06/11/07;
Hotnews.ro, Ромпрес, Actualno.com, AФП, Скотсмен, ББС, Nine o'clock - 05/11/07)
