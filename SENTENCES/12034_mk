15/03/2005
ЛОНДОН, Велика Британија -- Турскиот министер за надворешни работи, Абдула Ѓул, ги отфрли критиките во врска со подготовките на владата за започнување на разговорите за пристапување со ЕУ. 
Тој во вторникот (15-ти март) за Фајненшал тајмс изјави дека владата е фокусирана на тоа да осигури соодветно спроведување на усвоените реформи. 
Ѓул рече дека подготовките на Турција се движат во вистинската насока.
Во својот говор пред инвеститорите во Лондон во понеделникот Ѓул ја истакна, како што рече, поволната клима за инвеститорите во Турција. 
Тој рече дека перспективата ќе се подобри уште повеќе во очекување на почетокот на разговорите за членство со ЕУ на 3-ти октомври.
Во другите вести, во понеделникот силен земјотрес ја потресе Турција, при што најмалку 18 лица беа повредени, а некои згради беа оштетени. 
Земјотресот со сила од 5,9 степени според Рихтеровата скала, ја погоди провинцијата Бингол. 
Тоа беше втор земјотрес во оваа област во последниве два дена. 
(ФТ, НТВ - 15/03/05; АП, TurkishPress.com - 14/03/05)
