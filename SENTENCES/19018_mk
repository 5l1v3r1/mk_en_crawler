03/07/2007
САРАЕВО, Босна и Херцеговина (БиХ) -- Новиот висок претставник Мирослав Лајчак ја презеде функцијата од Кристијан Шварц-Шилинг за време на кусата церемонија во понеделникот (2-ри јули).
Лајчак за локалните медиуми изјави дека има намера да продолжи да гради на основите поставени во изминативе 12 години, како и да работи со водачите во БиХ на позиционирање на земјата „цврсто на патот кон ЕУ“.
Лајчак, исто така, ја поддржа одлуката на Шварц-Шилинг за пренесување на управувањето со меморијалниот споменик и гробиштата Сребреница-Поточари на државно ниво, што ги разлути властите во Република Српска минатата недела.
Во другите вести, американската војска во саботата им ја предаде командата над кампот „Игл Бејс“ во Тузла на босанските власти.
„Кога американските воени сили пристигнаа, БиХ беше растресена земја, a денес таа е суверена, демократска држава посветена на пристапот во евроатланската заедница“, рече генерал-полковник Стивен Блум, шеф на Бирото на Националната гарда.
(Независне новине, Дневни аваз - 03/07/07;
РТРС, Фена, НТВ Хајат, АП, Арми тајмс, Национална гарда - 02/07/07)
