10/12/2009
AТИНА, Грција -- Премиерот Јоргос Папандреу во средата (9-ти декември) предупреди дека финансиските проблеми на Грција претставуваат ризик за националниот суверенитет за првпат по повторното воспоставување на демократијата во 1974 година. 
„Решени сме да сториме сé што е во наша моќ за да го ставиме под соодветна контрола буџетскиот дефицит, да ја вратиме стабилноста на јавните финансии и да продолжиме со развојот“, рече Папандреу. 
Грција, која е членка на еврозоната, е жестоко критикувана поради својот брзорастечки дефицит, кој во моментов се проценува на 12,7 отсто од БДП. 
Во понеделникот, агенцијата за рангирање „Стандард енд пурс“ објави дека ја стави Грција на негативно кредитно набљудување. 
(AФП, АП, АНА-МПА - 09/12/09)
