16/05/2006
БРИСЕЛ, Белгија -- Министрите за надворешни работи на ЕУ во понеделникот (15-ти мај) ги повикаа властите во БиХ да осигурат усвојување на уставните амандмани, како и спроведување на полициските реформи, како главен услов за напредок во разговорите за Договорот за стабилизација и асоцијација (ДСА) со Унијата.
Во изјавата, издадена по состанокот на Советот на ЕУ во Брисел, се истакнува дека целта на уставните амандмани е БиХ да стане целосно функционална држава, во согласност со европските стандарди.
Во другите вести од понеделникот, претседателот на Трибуналот на ОН за воени злосторства, Фаусто Покар, ги повика босанските власти да ги забрзаат реформите во судскиот сектор и безбедносните служби.
На состанокот со членовите на трипартитното претседателство во Сараево, Покар рече дека забрзаното реструктуирање на овие сектори ќе помогне во напорите за фаќање на бегалците.
Исто така во понеделникот, судот на БиХ го потврди обвинението против босанскиот Србин Радислав Љибинец.
Тој е обвинет за вршење злосторства против човештвото, врз босанските цивили во општина Рогатица од мај до ноември 1992 година.
(Независне новине - 16/05/06;
веб-страница на ЕУ, РТРС, НТВ Хајат - 15/05/06)
