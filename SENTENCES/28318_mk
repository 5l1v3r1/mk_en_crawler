17/10/2010
АТИНА, Грција -- Агенцијата на ОН за бегалци во петокот (15-ти октомври) ја повика Грција да ги подобри условите во затворите со илегални имигранти на грчко-турската граница.
По посетата на објектот во близина на реката Еврос, тимот на УНХЦР го осуди недостатокот на хигиена и на простор.
„Мажите, жените и децата се начичкани заедно“, објави агенцијата.
Истата препорача властите да обезбедат социјална, медицинска и психолошка грижа, како и преведувачи.
Повеќе од 23.000 луѓе беа фатени како нелегално ја преминуваа границата со Турција во првите осум месеци од оваа година.
(eKathimerini - 16/10/10;
MИА, АП, АФП - 15/10/10)
