20/03/2008
САРАЕВО, Босна и Херцеговина (БиХ) -- ЕУ нема да ги прифати обидите на политичарите од БиХ да ги диктираат правилата на интеграцијата, рече комесарот за проширување на ЕУ, Оли Рен, во интервјуто за сараевскиот весник „Дневни аваз“.
Рен истакна дека народот заслужува целосно членство во ЕУ, а не некакви односи на специјален статус.
Тој рече дека Договорот за стабилизација и асоцијација би можел да биде потпишан во следниот месец, под услов да се исполнат одредени услови, односно, мерките за полициските реформи да бидат одобрени од парламентот.
Според новиот пакет помош за Западен Балкан, БиХ ќе има право на вкупно 440,1 милиони евра помош за реформите за ЕУ, во текот на следните четири до пет години.
(Дневни аваз, Бета, Б92, Макфакс - 19/03/08)
