15/12/2008
ПРИШТИНА, Косово -- Шефот на ЕУЛЕКС, Ив де Кермабон, во неделата (14-ти декември) најави дека во Белград наскоро ќе биде отворена канцеларија на ЕУЛЕКС. 
„Ни требаат врски со сите земји околу [Косово] за да можеме да работиме заедно и надвор од Косово со мисиите како што се Еуропол, Интерпол итн.“, рече Кермабон за време на посетата на Пеќ.
Исто така во неделата, косовскиот министер за внатрешни работи, Зенун Пајазити, рече дека мисијата ЕУЛЕКС ќе биде врска помеѓу Србите на север и косовските институции. 
Тој за Гласот на Америка изјави дека нема да има повеќе инциденти поврзани со меѓународното цивилно присуство и дека владеењето на правото и редот е она што највеќе им треба на граѓаните.
Во саботата, поранешниот шеф на УНМИК, Сорен Јесен-Петерсен, исто така, го искажа своето мислење. 
Тој рече дека и покрај фактот што ЕУЛЕКС е распореден врз основа на планот од шест точки, усвоен од Советот за безбедност на ОН, мисијата не може да биде со неутрален статус, бидејќи 22 од вкупно 27 членки на ЕУ ја признаа независноста на Косово. 
(Зери, Коха Диторе - 15/12/08; Teлеграфи, ТВ 21, Топ ченал - 14/12/08; Кохавижн, Телеграфи, РТК, КИК - 12/12/08)
