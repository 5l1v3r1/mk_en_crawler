08/07/2009
АНКАРА, Турција -- Владата го брани законот кој ги ограничува надлежностите на воените судови, во документот поднесен до претседателот Абдула Ѓул, објавија локалните локалните весници во средата (8-ми јули).
Владата го повика Ѓул да го потпише законот, усвоен од парламентот минатиот месец, велејќи дека истиот е во согласност со уставот, турскиот Договорот за пристапно партнерство со ЕУ, како и извештаите за напредокот на Турција на Европската комисија.
Но, армијата се спротивстави на мерката, тврдејќи дека истата е спротивна на членот 145 од уставот, во врска со военото правосудство.
Новиот закон го отвора патот за цивилните судови да судат воен персонал во мирнодопски услови за антивладини активности, закани по националната безбедност, кршења на уставот и организиран криминал.
Истиот ги пренесува на цивилните судови надлежностите за судење цивили во мирнодопски услови за кривични дела кои се моментно опфатени со кривичниот законик.
(Tуркие, Заман, Ватан, Чумхуријет - 08/07/09)
