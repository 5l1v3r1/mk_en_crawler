31/03/2009
МАДРИД, Шпанија -- Судот во Шпанија го ослободи со кауција Ремзи Картал, поранешен пратеник од турската распуштена Демократска партија и осомничен поранешен командант на терористичката Курдистанска работничка партија (ПКК), објавија турските медиуми во понеделникот (30-ти март). 
Полицијата го уапси пред една недела во Мадрид, врз основа на меѓународната потерница за неговите наводни кривични дела во Турција. 
Одлуката на судот за негово ослободување дојде еден ден откако истиот побара документи потребни за екстрадиција на Картал во Турција. 
Шпанскиот суд, исто така, го ослободи со кауција и Ејуп Дору, уште еден осомничен член на ПКК.
Во другите вести од понеделникот, главната турска опозициска Републиканска народна партија (ЦХП) објави дека се сомнева во резултатите од локалните избори во неделата во четири области во Истанбул. 
Прекините на струја и паѓањата на компјутерските системи го загрозија процесот на броење на гласовите во овие области, каде што трката беше „тесна“, изјави за новинарите Гурсел Текин, претседателот на истанбулскиот огранок на ЦХП. 
(Хуријет, новинска агенција Анадолу, Заман, НТВ, новинска агенција Доган - 30/03/09)
