21/02/2007
AНКАРА, Турција -- Главниот преговарач на земјата со ЕУ, државниот министер Али Бабаџан, во вторникот (20-ти февруари) рече дека Анкара се надева на отворање на разговорите за минимум четири поглавја од преговорите со ЕУ до јули. 
Минатиот декември ЕУ одлучи да ги замрзне разговорите за осум од 35 поглавја на преговорите, откако Анкара одби да го отвори својот воздушен и поморски простор за сообраќајот на кипарските Грци. 
Бабаџан го посети Брисел минатата недела и ги информираше членовите на парламентот за ова во вторникот.
Исто така во вторникот, локалните медиуми објавија дека на барање на премиерот Реџеп Тајип Ердоган, владејачката Партија на правдата и развојот ги разгледува сугестиите на турските невладини организации за измена на членот 301 од кривичниот законик. 
ЕУ постојано ја критикуваше контроверзната одредба, според која за кривично се смета „навредата на турската припадност“. 
(Радикал, Заман - 21/02/07; НТВ - 20/02/07)
