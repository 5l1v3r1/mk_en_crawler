20/04/2005
ЗАГРЕБ, Хрватска -- Премиерот Иво Санадер во вторникот (19-ти април) изјави дека ќе има нови кадровски промени во Министерството за внатрешни работи, по отпуштањето на шефот на полицијата, Драгутин Цестар.
Санадер рече дека смените ќе имаат за цел зацврстување на дисциплината во овој сектор.
Според извештаите на загребските медиуми, смените се резултат на неодамнешните наводи дека Анте Готовина, обвинет за воени злосторства, избегал од Хрватска во 2001 година со лажен пасош што му го издала полицијата.
Во другите вести, претседателот на хрватскиот Парламент, Владимир Шекс, во вторникот ја посети Прага, каде што се состана со чешкиот претседател, Вацлав Клаус.
Шекс рече дека чешкиот водач ја критикувал неодамнешната одлука на ЕУ за одложување на почетокот на разговорите за членство со Загреб и изразил целосна поддршка за што е можно побрзо започнување на преговорите.
(Вечерњи лист, Вјесник - 20/04/05;
ХИНА, ХРТ, Радио Прага - 19/04/05)
