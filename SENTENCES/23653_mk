24/06/2009
AТИНА, Грција -- Здравствените власти потврдија осум нови случаи на грипот Х1Н1, со што вкупниот број на инфицирани лица се зголеми на 66, објавија грчките медиуми во средата (24-ти јуни).
Сите тие дошле во Грција од надвор -- САД, Австралија и Велика Британија.
Министерството за здравство вели дека симптомите се благи.
Во меѓувреме, бугарското Министерство за здравство во вторникот потврди три нови случаи на свински грип.
Тоа се мајка и дете, кои дошле од САД на 13-ти јуни, и уште едно дете, кое било во контакт со нив.
Исто така во вторникот, романскиот институт Кантакузино потврди еден нов случај на грипот Х1Н1, кој е 19-ти пријавен случај во земјата досега.
Пациент е дете кое пристигнало од Канада на крајот од минатата недела.
(ЕРТ, Зугла, Антена - 24/06/09;
БНР, Софиска новинска агенција, Фокус, Медиафакс, Хотњус - 23/06/09)
