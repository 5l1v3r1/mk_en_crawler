16/05/2005
БЕЛГРАД, Србија и Црна Гора -- Српскиот премиер Воислав Коштуница предложи тој и неговиот косовски колега Бајрам Косуми за првпат да се состанат на 24-ти мај во Призрен, според соопштението објавено во неделата (15-ти мај). 
Коштуница и координаторот на српската влада за Косово, Небојша Човиќ, рекоа дека се подготвени да се состанат со Косуми и неговите соработници на разговори во врска со сите проблеми со кои се соочува провинцијата. 
Портпаролот на Косуми Даут Дауни во неделата рече дека не е добиена официјална покана.
Во другите вести, Мисијата на ОБСЕ во Косово во петокот објави започнување на програма за стажирање која има за цел помош во функционирањето на Парламентот. 
Проектот предвидува доделување на студенти од универзитетот на сите косовски парламентарни групи, за зајакнување на демократскиот процес за идните генерации.
Исто така во петокот, во Косово беше пронајдена нова масовна гробница, за која се смета дека содржи тела на Срби исчезнати за време на конфликтот во периодот 1998-1999 година. 
Експертите по судска медицина на УНМИК започнаа со ексхумацијата на ова место, кое се наоѓа во градот Малишево, кој беше упориште на герилците од етничките Албанци за време на конфликтот. 
(Данас, Политика - 16/05/05; Бета, Танјуг, СНН - 15/05/05; веб-страница на ОБСЕ - 13/05/05)
