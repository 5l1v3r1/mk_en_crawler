14/09/2004
ИСТАНБУЛ, Турција -- Осомничениот за бомбашките напади во Истанбул од ноември 2003 година пред локалниот суд призна дека Ал Каеда му платила 122.000 евра за нападите. 
Аднан Ерсоз, исто така, рече дека бил обучуван во Авганистан и се состанал со Осама бин Ладен пред 11-ти септември 2001 година. 
Харун Илхан, обвинетиот во истиот случај, призна дека навистина бил еден од бомбашите и рече дека тој и уште две други лица ги спровеле нападите. 
Еден од нив, Хабиб Акдаш, неодамна беше убиен во Ирак, додека Гурџан Бак сé уште е во бегство. 
Другите 66 обвинети признаа дека се дел од екстремистички групи или дека биле обучувани во камповите во Авганистан, но го негираа учеството во бомбашките напади. 
При експлозиите во двете синагоги, во Британскиот конзулат во Истанбул и во зградата на НСБЦ банка, загина вкупно 61 лице, а беа повредени повеќе од 600. 
(СНН, АФП, НТВ - 13/09/04)
