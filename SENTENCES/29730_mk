26/05/2011
ТИРАНА, Албанија -- Претседателот Бамир Топи во средата (25-ти мај) се состана со косовскиот министер за локална самоуправа Слободан Петровиќ, при што ги пофали напорите за независна, мултиетничка и демократска нова држава. 
Косовските напори да им се излезе во пресрет на сите граѓани, вклучително и да се консолидира мулиетничка држава со почитување на правата на малцинствата, претставува чекор напред, му рече Топи на Петровиќ, кој што е косовски Србин. 
„Ова се главните столбови за интеграцијата на Косово во евроатланските структури“, рече Топи за време на состанокот во Тирана. 
Петровиќ му се заблагодари за улогата како проевроски политичар кој му помага на Косово да загарантира нови меѓународни признавања, како и за поддршката на дијалогот меѓу Приштина и Белград. 
(Ора њус, Њус 24, Toп њус, Балкан веб - 25/05/11)
