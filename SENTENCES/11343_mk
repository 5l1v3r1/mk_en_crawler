27/05/2005
СКОПЈЕ, Македонија -- Владата во четвртокот (26-ти мај) го одобри нацрт-законот кој се однесува на дефинирањето на симболите на општинско ниво. 
Со предложениот закон општините ќе добијат право да изберат кои симболи ќе ги претставуваат. 
Конкретно, знамето што ја претставува заедницата на етничките Албанци ќе може да се користи во општините каде што тие сочинуваат повеќе од 50 отсто од населението. 
Тетово, Струга, Гостивар, Чаир и Арачиново се помеѓу 17-те општини каде што ќе може да се примени оваа одредба. 
Во овие општини албанското знаме ќе може да биде истакнато заедно со македонското знаме. 
(A1 TВ - 26/05/05)
