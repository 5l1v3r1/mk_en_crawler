24/03/2010
АНКАРА, Турција -- Во вторникот (23-ти март) премиерот Реџеп Тајип Ердоган побара од опозициските партии во парламентот да додадат сопствени мерки на владиниот пакет уставни реформи од 26 члена.
Амандманите предвидуваат ограничување на правата на судиите и измени во начинот на кој се бираат судиите и јавните обвинители.
Истите опфаќаат и поригорозни процедури за забрана на политичките партии.
Говорејќи на состанокот на парламентарната група на владејачката Партија на правдата и развојот (АКП) Ердоган рече дека Турција не смее да губи време со одложување на амандманите, чија цел е да го отворат патот за пристап во ЕУ и повисоки стандарди на демократијата.
Опозициските партии се очекува да дадат свој придонес за пакетот до крајот на неделава, додаде тој.
Но, Дениз Бајкал, водачот на главната опозициска Републиканска народна партија, вели дека реформите им служат само на интересите на владејачката партија.
(Заман, Радикал, Милијет - 24/03/10;
Ројтерс - 23/03/10)
