04/12/2007
САРАЕВО, Босна и Херцеговина (БиХ) -- Европската комисија во вторник (4-ти декември) го парафираше Договорот за стабилизација и асоцијација со БиХ, по одлуката на политичарите во земјата да продолжат со реформите што ги предложи ЕУ.
Комесарот за проширување, Оли Рен, во понеделникот во Сараево потврди дека парафирањето е различно од потпишувањето -- второто ќе се случи дури кога БиХ ќе ги спроведе потребните реформи, особено со спојување на полициските сили на двата ентитета.
Босанските Срби го блокираат реструктуирањето на полицијата со години.
Во другите вести, апелациониот суд на БиХ во понеделникот ја потврди 30-годишната затворска казна за поранешниот припадник на бошњачката паравојска Нисет Рамиќ, за воени злосторства против Србите за време на конфликтот во периодот 1992-1995 година.
Рамиќ беше осуден за убиство на четворица српски цивили и ранување на двајца други во село во близина на Високо во јуни 1992 година, додека бил припадник на Силите за територијална одбрана на Високо.
Тој беше уапсен во октомври 2006 година и беше осуден во јули оваа година.
Триесет години е најдолгата казна што досега ја одреди Судот за воени злосторства на БиХ.
(Дневни аваз, Независне новинe - 04/12/07;
ББС, АП, веб-страница на ОХР, РТРС, Фена, НТВ Хајат, веб-страница на судот на БиХ, АКИ - 03/12/07)
