11/05/2006
СКОПЈЕ, Македонија -- ОБСЕ во средата (10-ти мај) официјално го започна проектот чија цел е развојот на дијалог помеѓу различните политички партии пред парламентарните избори на 5-ти јули. 
Иницијативата, која заеднички ја реализираат Мониторинг мисијата на ОБСЕ во Скопје и норвешкото Министерство за надворешни работи, започна со разговори на тркалезна маса во Куманово. 
Во своето обраќање пред учесниците, шефот на мисијата на ОБСЕ, Карлос Паиш, истакна дека ова е клучен период за политичките водачи да ја покажат својата зрелост и посветеност на демократијата и реформите. 
Слични состаноци ќе се одржат во Штип, Струмица, Охрид и Тетово. 
(веб-страница на ОБСЕ, веб-страница на македонската влада, А1 ТВ, Макфакс - 10/05/06)
