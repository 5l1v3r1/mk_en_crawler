08/11/2007
САРАЕВО, Босна и Херцеговина (БиХ) -- Пензионираниот генерал на армијата на Република Српска (РС), Новак Ѓукиќ, осомничен за воени злосторства врз цивили, беше уапсен рано во средата (7-ми ноември) во близина на Бања Лука. 
Ѓукиќ (52) е обвинет дека бил вмешан во настаните од 25-ти мај 1995 година во северниот град Тузла, каде што од еден артилериски истрел на армијата на РС загинаа 71 лице, а десетици други беа повредени. 
Ова се смета за еден од најголемите инциденти од босанскиот конфликт во периодот 1992-1995 година. 
(Студио Б, Фена, НТВ Хајат, Независне новине, РТРС, СРНА, Б92, Бета, АП, Ројтерс, БИРН, ДПА - 07/11/07)
