25/01/2006
БУКУРЕШТ, Романија -- Турска парламентарна делегација во средата (25-ти јануари) ја започна тридневната посета на Романија. 
Делегацијата -- која ја предводи претседателот на турската парламентарна комисија за интеграција во ЕУ, Јашар Јакис -- ќе одржи серија состаноци со високи претставници на романскиот парламент и на владата. 
Главни точки на агендата се очекува да бидат кандидатурите за влез во ЕУ на двете земји и хармонизирањето на домашните закони со правото на ЕУ.
Во другите вести, романскиот претседател Трајан Басеску ќе ја посети Украина на 2-ри февруари. 
За време на еднодневниот престој во Киев тој ќе се состане со својот украински колега, Виктор Јушченко, на разговори за билатералната и регионалната соработка. 
(Девет часот - 25/01/06; TurkishPress.com - 24/01/06)
