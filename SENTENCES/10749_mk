06/09/2004
БЕЛГРАД, Србија и Црна Гора -- Српскиот премиер Воислав Коштуница во неделата (5-ти септември) побара од осомничените за воени злосторства да му се предадат на Трибуналот на ОН. 
Тој ја повтори својата претходна изјава дека претпочита доброволно предавање наместо апсења и екстрадиции. 
Повикот се чини дека е наменет за четворицата пензионирани полициски и армиски генерали, кои се обвинети, но одбиваат да одат во Хашкиот трибунал. 
Србија е изложена на сé поголем притисок од Запад за предавање на обвинетите.
Во другите вести, судскиот процес против 13-мината обвинети за убиството на српскиот премиер Зоран Ѓинѓиќ треба да продолжи во понеделник. 
Судењето го помрачија заканите врз судиите. 
Возилата на неколку обвинители беа уништени. 
(AП - 06/09/04; Њу Зеланд хералд, АФП, Дневник, Б92, АП - 05/09/04)
