20/12/2007
СКОПЈЕ, Македонија -- Оваа година беше неуспешна за Македонија во поглед на стратешките евроатлански цели на земјата, изјави во средата (19-ти декември) претседателот Бранко Црвенковски во својот годишен говор пред парламентот. 
„Нашите цели оваа година беа да се добие датум за почеток на разговорите за пристап во ЕУ и да се исполнат сите критериуми кои ќе ни овозможат да добиеме покана за НАТО. 
Сега, пред крајот на оваа година, мораме да признаеме дека целите не се исполнети“, рече претседателот. 
Тој повика на прекин на политичките пресметки кои, како што рече, ги забавуваат реформите и му штетат на имиџот на Македонија во странство. 
Црвенковски, исто така, го опфати и прашањето на статусот на Косово, истакнувајќи дека Македонија има интерес да гради добрососедски односи како со Приштина, така и со Белград. 
(Вечер, Дневник - 20/12/07; Maкфакс, A1 - 19/12/07)
