22/09/2004
ЊУЈОРК, САД -- Грција и Турција планираат да ги откажат едновремените воени вежби на Кипар во октомври, според договорот потпишан за време на разговорите во понеделникот (20-ти септември) помеѓу грчкиот министер за надворешни работи, Петрос Моливјатис, и неговиот турски колега, Абдула Ѓул, во Њујорк. 
На состанокот на маргините од седницата на Генералното собрание на ОН, двајцата министри разговараа во врска со натамошните мерки за градење на довербата.
Во другите вести, Моливјатис рече дека на кандидатурата на Грција како непостојан член на Советот на безбедност на ОН за 2005-2006 година се гледа со одобрување. 
Атина, во меѓувреме, наводно планира изнаоѓање на решение за преговори за уставното име на својот сосед Македонија. 
Разговорите се водат под покровителство на ОН. 
(Утрински весник, Вест, Макфакс - 22/09/04, Агенција Анадолу, МПА, АНА - 21/09/04)
