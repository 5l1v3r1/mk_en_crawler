25/03/2007
САРАЕВО, Босна и Херцеговина (БиХ) -- Како што и се очекуваше, високиот претставник на меѓународната заедница, Кристијан Шварц-Шилинг, во петокот (23-ти март) го поништи одобрувањето од страна на парламентот на новата влада на Федерацијата на БиХ (ФБиХ).
Претставникот рече дека гласањето од страна на Претставничкиот дом на ентитетот не беше соодветно, со оглед на тоа што неговата канцеларија не го имаше завршено процесот на проверка на сите министерски кандидати, како што се бара со законот.
Процесот беше финализиран во петокот, отворајќи го патот за повторно одобрување.
Предложената владејачка коалиција ја вклучува Бошњачката партија за демократска акција и Партијата за БиХ, Хрватската демократска заедница (ХДЗ) на БиХ и ХДЗ 1990.
(Дневни аваз, Независне новине - 24/03/07;
извори на ОХР, ПБС БиХ - 23/03/07)
