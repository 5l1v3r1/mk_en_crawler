15/12/2009
БЕЛГРАД, Србија -- Обвинителите за воени злосторства во понеделникот (14-ти декември) поднесоа обвинение против поранешен војник на босанските Срби, обвинувајќи го за убиство на тројца цивили од босанските муслимани во 1994 година.
Заедно со тројца други босански Срби, Душко Кесар (46), е осомничен за поттикнување и учество во убиствата, во градот Приедор.
Во 2005 година неговите наводни соучесници беа осудени во Република Српска на вкупно 50 години затвор.
Кесар има српско државјанство.
Во другите вести, главниот обвинител на Хашкиот трибунал Серж Брамерц во вторникот беше во Белград, на тркалезна маса за работата на Трибуналот на ОН.
Локални обвинители, судии и претставници на други институции учествуваат на конференцијата.
(РТС, Танјуг, АП - 14/12/09)
