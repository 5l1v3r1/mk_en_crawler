05/02/2013
Линда Карадаку за Southeast European Times во Приштина -- 05.02.13
Властите ги поздравија резултатите од европската операција против шверцот со луѓе, која резултираше со повеќе од 100 апсења и вклучи учество на 10 држави.
Властите објавија дека се уапсени 103 лица и спроведени се 117 истраги во операцијата Фиматху проект, која се фокусираше на спречувањето на шверцот со имигранти од Сирија, Либија и Турција во Западна Европа.
Во операцијата учествуваа Косово, Црна Гора, Унгарија, Босна и Херцеговина (БиХ), Австрија, Италија, Словенија, Хрватска, Франција, Германија, Грција, Чешка и Словачка.
ЕУЛЕКС објави дека придонесот на косовската полиција во операцијата „е без преседан во [ваков тип] широка операција која вроди со плод“.
Три лица беа уапсени во Косово на 29-ти јануари, едно лице беше уапсено претходно во јануари, а 11 други беа уапсени во 2011 и 2012 година.
Вкупно 15 лица се уапсени во Косово.
Косовската полиција соопшти дека операцијата започнала во јули 2011 година и траела во текот на целата мината недела.
„Косовската полиција дејствуваше заедно со другите полициски сили, што резултираше со апсењата ...
“, рече за SETimesБаки Келани, портпарол на косовската полиција.
Според ЕУЛЕКС „некои од главните водачи во оваа транснационална криминална мрежа оперирале од Косово, кое било транзитен правец од Сирија, Либија и Турција до другите западноевропски држави“.
Авни Зогиани, од невладината косовска организација Коху, изјави за SETimes дека Косово е еден од правците за африканските имигранти.
Можноста за контрола на движењето на имигрантите од Косово во другите земји е тешка.
„Регионалната соработка е единствениот начин за справување со овој проблем“, рече Зогиани.
„Соработката меѓу полициските организации преку границата е клучна за борбата против групите на организиран криминал, кои се активни во светот“, рече за SETimesБлерим Красниќи, портпарол на ЕУЛЕКС.
„Операцијата што ја водеше Еуропол Фиматху беше спроведена истовремено во 10 држави за разбивање на меѓународна мрежа на шверц со имигранти, со успех на ваквата меѓународна полициска операција“, додаде Красниќи.
Келани рече дека операцијата ја покажала ползата од соработката и размената на информации меѓу полициските сили што се борат против организираниот криминал.
Според податоците на полицијата во БиХ, 75 нелегални имигранти биле спречени нелегално да ја преминат границата во 2012 година.
Во последниот случај, пред еден месец, четворица сириски имигранти се обиделе да ја преминат границата меѓу Црна Гора и БиХ.
Властите посочуваат дека соработката меѓу полициските агенции во регионот е успешна, но можеби треба да се поттикне ова лето, кога Хрватска ќе пристапи во ЕУ.
„Во иднина треба да ги зајакнеме телата што работат на откривање на мрежата на нелегални имигранти, финансиски и политички“, рече за SETimesДушанка Мајкиќ, претседателка на заедничкиот парламентарен комитет на БиХ за безбедност и одбрана.
„Ќе има повеќе вакви случаи во БиХ, бидејќи БиХ официјални ќе граничи со ЕУ.“
Дописникот на SETimes Дражен Ремиковиќ во Бања Лука даде свој придонес за овој извештај.
