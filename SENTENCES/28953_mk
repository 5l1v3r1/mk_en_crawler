09/06/2010
БАЊА ЛУКА, Босна и Херцеговина (БиХ) -- Српскиот претседател Борис Тадиќ во вторникот (8-ми јуни) во Бања Лука рече дека Белград го почитува Дејтонскиот мировен договор и го поддржува територијалниот интегритет на БиХ. 
Тој присуствуваше на седницата на Советот за соработка на Србија и Република Српска (РС), заедно со српскиот премиер Мирко Цветковиќ, претседателот на РС Рајко Кузмановиќ и премиерот на РС Милорад Додик. 
Тадиќ додаде дека иако нема алтернатива за членството во ЕУ, признавањето на независноста на Косово не може да биде услов за тоа. 
Додик потврди дека БиХ никогаш нема да го признае Косово, бидејќи претставници на РС никогаш нема да се согласат на тоа. 
Цветковиќ рече дека Белград планира да инвестира во инфраструктурни проекти, како и во енергетскиот, транспортниот и трговскиот сектор на РС. 
(Бета, Танјуг, Б92, РТС - 08/06/10)
