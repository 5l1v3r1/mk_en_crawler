16/10/2008
БЕЛГРАД, Србија -- Обвинителот за воени злосторства Владимир Вукчевиќ во средата (15-ти октомври) објави дека обвинителството ќе отвори кривична постапка против седум лица осомничени дека му помагале на обвинетиот за воени злосторства Стојан Жупљанин додека се криел.
Полицијата го заврши испрашувањето на седуммината осомничени минатата недела, рече портпаролот Бруно Векариќ.
Тие се осомничени дека му обезбедиле лажни лични карти на поранешниот полициски командант од босанските Срби Жупљанин пред неговото апсење во Србија во јуни.
Додека бил на слобода, тој патувал слободно со лажен идентитет во голем број земји.
(Бета, Б92, Танјуг - 15/10/08)
