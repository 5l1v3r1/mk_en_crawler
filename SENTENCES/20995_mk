04/02/2008
БУКУРЕШТ, Романија -- Околу 23 невладини организации собраа околу 500 луѓе во центарот на Букурешт во неделата (3-ти февруари), протестирајќи поради одлуката на Уставниот суд за блокирање на работата на Националниот совет за проучување на архивите на Секуритате. 
Советот е спречен да ги проверува архивите на комунистичката тајна полиција и нема да ги открива имињата на оние кои се појавуваат како соработници на тајната полиција. 
Демонстрантите ветија дека ќе излегуваат на улица секој ден додека не биде решено ова прашање. 
Минатата недела Уставниот суд се согласи со поранешниот претседател на Конзервативната партија, Дан Воикулеску, кој рече дека трите члена на законот на кои се заснова работата на државната комисија, се неуставни. 
Како резултат на тоа, комисијата се очекува да биде распуштена веднаш штом ќе биде објавена судската одлука во службениот весник. 
(Ромпрес, Медиафакс, Hotnews.ro - 03/02/08)
