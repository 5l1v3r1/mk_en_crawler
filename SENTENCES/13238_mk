27/12/2005
САРАЕВО, Босна и Херцеговина (БиХ) -- Министерот за одбрана на БиХ, Никола Радовановиќ, во понеделникот (26-ти декември) изјави дека земјата се надева оти ќе добие помош од НАТО за проектот вреден 12 милиони евра за компензација на отпуштениот персонал. 
Според Радовановиќ, БиХ аплицирала за средства од Доверителскиот фонд на програмата Партнерство за мир на НАТО. 
Проектот ќе има за цел да им помогне на околу 11.000 луѓе кои ќе ги загубат своите работни места како резултат на реформите што започнаа минатата година.
Во другите вести, водачот на главниот опозициски Сојуз на независните социјалдемократи (СНСД), Милорад Додик, во саботата изјави дека очекува нова влада на Република Српска (РС) и буџет во јануари. 
Според Додик партијата СНСД обезбедила доволно гласови во парламентот на РС за изгласување недоверба на владата на Српската демократска партија. 
(Дневни аваз - 27/12/05; Фена - 26/12/05; Независне новине, Дневни аваз - 25/12/05; РТРС, ПБС БиХ - 24/12/05)
