11/06/2010
Италијанскиот авио-превозник Ер Вали ќе почне да нуди редовни летови од српскиот главен град за Римини на 18-ти јули, објави во средата (9-ти јуни) аеродромот „Никола Тесла“ во Белград.
Првично претпријатието ќе оперира само со два лета неделно -- во четвртоците и неделите.
Tурската eкономија ќе води во регионот, регистрирајќи раст од 6,3 отсто до крајот на оваа година, според извештај на Светската банка во средата (9-ти јули).
Aлбанијa, исто така, има релативно светла перспектива со очекуван економски раст од 3 отсто, се вели во извештајот.
Во Maкедонијa, БДП се очекува да порасне за 1,9 отсто, по што ќе следи Србијa со 1,5 отсто.
Во Босна и Херцеговинa, економски раст од 0,5 отсто се очекува оваа година, по што ќе следи Бугаријa со 0.2% отсто.
Романијa се очекува да регистрира пад од 0,5 отсто.
Грчката eкономија регистрираше пад од 2,5 отсто во првото тримесечје, објави во средата (9-ти јуни) Грчката управа за статистика.
Министерот за финансии, Јоргос Папаконстантину, рече дека очекува БДП да се намали за 4 отсто до крајот на годинава.
Европската инвестициона банка (ЕИБ) и српското Министерство за финансии потпишаа договор за заем од 50 милиони евра во вторникот (8-ми јуни).
Заемот ќе покрие околу половина од проектот за модернизација на училиштата, додека владата ќе го финансира остатокот.
Ова е втор заем поддржан од ЕИБ во Србија во образованието и Р и Д секторот.
Министерката за финансии, Диана Драгутоновиќ, рече дека Србија очекува да добие 1 милијарда евра од ЕИБ оваа година.
Министерот за надворешна трговија и економија на Босна и Херцеговина (БиХ), Младен Зиројевиќ, и црногорскиот министер за туризам, Предраг Ненежиќ, потпишаа договор за соработка во туристичкиот сектор во вторникот (8-ми јуни).
БиХ веќе потпиша сличен договор со Србијa и се надева дека ќе потпише таков и со Хрватскa до крајот на годинава, рече Зиројевиќ.
Тој, исто така, спомена дека 100.000 босански туристи ја посетија Црна Гора минатата година, но само 8.000 Црногорци ја посетија БиХ.
Maкедонијa беше домаќин на регионална конференција за јавните набавки на 8-ми и 9-ти јуни.
На форумот присуствуваа претставници на јавните институции за набавки од Maкедонијa, Турција, Албанија, Косово, Црна Гора, Србија, Босна и Херцеговина и Хрватскa.
Учесниците разговараа за спроведувањето на јавните набавки во практиката и процедурите на ЕУ во оваа област.
Полското претпријатие за недвижен имот ГТЦ во понеделникот (7-ми јуни) ги објави инвестициските планови во Бугарија во висина од 350 милиони евра.
Претпријатието планира да изгради три трговски центри низ земјата, како и станбени и деловни згради.
Изградбата на еден трговски центар е скоро завршена, додека други два ги отвораат своите врати следната година.
Просечната месечна плата во Косовo достигна 272 евра во март, според извештајот на Институтот за статистика, објавен во понеделникот (7-ми јуни).
Просечната плата беше добиена врз основа на месечните приходи на околу 76.000 вработени.
Српскиот министер за економија, Млаѓан Динкиќ, и чешкиот министер за финансии, Едвард Јанота, потпишаа договор за инвестициска заштита и иницијативи на 4-ти јуни во Белград.
Динкиќ изрази надеж дека договорот ќе ги зголеми инвестициите на Чешка во земјата, истакнувајќи дека годишната трговија меѓу двете земји изнесувала 350 милиони евра, пред економската криза.
(Разни извори -- 04/06/10-11/06/10)
