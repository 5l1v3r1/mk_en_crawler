21/10/2009
Изложба на повеќе од 200 графики, скулптури и керамика, создадени од Салвадор Дали, беше отворена во понеделникот (19-ти октомври) во Музејот за современа уметност во Скопјe.
Изложбата ќе биде затворена на 19-ти декември.
Петтото издание на годинешниот Детски филмски фестивал се одржа од 15-ти октомври до понеделникот (19-ти октомври) во Белград.
Филмови од целиот свет беа прикажани истовремено во повеќето градови во Србија.
Софија и Бугаријa ќе бидат домаќини на натпреварот помеѓу Висванатан Ананд и Веселин Топалов, во рамките на Светскиот шампионат во шах во април 2010 година, објави во петокот (16-ти октомври) Светската шаховска федерација, по нејзиниот конгрес во Халкидики, Грција.
Наградата ќе биде 2 милиони евра.
Tурскиот министер за надворешни работи, Ахмет Давутоглу, во саботата (17-ти октомври) во Сараевo отвори турски културен центар наречен „Јунус Емре“.
Членот на претседателството на Босна и Херцеговина Харис Силајџиќ присуствуваше на церемонијата.
Двајцата официјални претставници се согласија дека центарот ќе помогне во зајакнувањето на културните односи.
Четириесет и деветтото издание на Меѓународниот театарски фестивал МЕСС започна во петокот (16-ти октомври) во Сараевo.
Повеќе од 500 актери, директори, театарски критичари и други професионалци од 13 земји учествуваат на десетдневниот настан.
Шкотската рок-група „Симпл мајндс“ ќе настапи во Сплит, Хрватскa, на 13-ти ноември, во рамките на турнејата Графити соул.
Групата ќе одржи концерт во Белград на 11-ти ноември.
Првиот ромски филмски фестивал беше отворен во Приштинa во понеделникот (19-ти октомври).
„Ролинг филм фестивал“ вклучува научнофантастични филмови, краткометражни филмови и документарци, како и дебати за ромската уметност и култура.
(Разни извори – 14/10/09-21/10/09)
