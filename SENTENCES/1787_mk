30/01/2013
Проектот за изградба на канал меѓу Белград и Солун преку Скопје има голем економски потенцијал и може да придонесе за економски развој во регионот, рече македонскиотпремиер Никола Груевски по средбата сосрпскиот премиер Ивица Дачиќ во Скопје во понеделникот (28.
јануари).
Двајцата водачи разговараа за спроведувањето на инфраструктурни проекти, начини како понатаму да се изградат транспортните и енергетските капацитети и да се обезбеди енергетска стабилност во регионот.
Агенцијата за рангирање „Фич“ го намали кредитниот рејтинг наКипарза два степени, од ББ- на Б, наведувајќи ја како причина загриженоста дека на владата може да ѝ треба поголема поддршка за нејзиниот банкарски сектор отколку што се очекуваше претходно.
Според агенцијата, за рекапитализација на локалниот банкарски сектор може да требаат 10 милијарди евра, со што износот на поддршката за земјата би се зголемил на над 17 милијарди евра.
Хрватската компанија за ИТ „М сан“ најави дека планира оваа година да го претстави првиот интелигентен телефон во земјата.
Уредот со двоен сим ќе се вика „Вивакс“ и ќе го користи оперативниот систем „Андроид“.
„М сан“ исто така планира да направи првиот плочест преносен компјутер во Хрватска.
Спрскиоторган за регулирање на енергетиката најави дека од 1. февруари ќе се зголемат цените на природниот гас за домаќинства и за потрошувачи од светот на бизнисот во земјата.
За домаќинствата, новите цени се 8,6 отсто повисоки, а за малите и средните претпријатија се 9,5 отсто повисоки.
Во понеделникот (28.
јануари), на состанок во Скопјемакедонскиот претседател Ѓорѓе Иванов и катарскиот емир шеик Хамад бин Калифа Ал Тхани се договорија да основаат заедничка комисија за економска соработка и да ги испитаат инвестициските можности во областа на енергетиката и на туризмот.
Романскатавлада го одобри буџетот на земјата за 2013 година чија цел е намалување на дефицитот до 2,1 отсто од БДП.
Се очекува економијата да забележи раст од 1,6 отсто наспроти 0,2 отсто во 2012 година.
(Разни извори – 23.01.2013 – 30.01.2013)
