15/02/2006
БРИСЕЛ, Белгија -- Претставникот на ЕУ, Мирослав Лајчак, во вторникот (14-ти февруари) во Брисел рече дека Унијата предлага две формули во врска со процентот на гласови „за“ потребен за да биде успешен референдумот во Црна Гора.
За локалните медиуми тој изјави дека според едната формула ќе се бара најмалку 55 отсто од гласачите што ќе учествуваат на референдумот да ја поддржат независноста.
Според другата формула ќе се бара минимум од 41 процент излезност на сите регистрирани гласачи во Црна Гора за да се одобри отцепувањето.
Лајчак рече дека која било алтернатива ќе мора да биде прифатена и од владејачката коалиција и од опозицискиот блок.
Тој в среда (15-ти февруари) се враќа во Подгорица.
(Политика - 15/02/06;
Мина, Танјуг, Б92 - 14/02/06)
