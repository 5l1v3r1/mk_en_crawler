17/12/2010
САРАЕВО, Босна и Херцеговина (БиХ) -- Претседателот на Република Српска (РС) Милорад Додик во четвртокот (16-ти декември) рече дека РС ќе ги одбележи линиите на својот ентитет, и покрај мислењето на Канцеларијата на високиот претставник (ОХР), според која процедурата е непотребна.
Говорејќи за новинарите во Сараево, Додик рече дека со овој свој став ОХР само ја покажува бесмисленоста на своето постоење.
„Одбележувањето на линијата е неопходно од чисто прагматична гледна точка.
Истата е утврдена и не е контроверзна, но треба да биде пренесена и на терен“, рече Додик.
(Радио Слободна Европа, Танјуг - 16/12/10)
