31/10/2008
Владата на Федерацијата на Босна и Херцеговинa (ФБиХ) во средата (29-ти октомври) го избра Тркиш ерлајнс како преференцијален понудувач за авиопревозникот на ентитетот БХ Ерлајнс.
Министерот за транспорт и комуникации, Наил Сецкановиќ, рече дека владата сега ќе започне директни разговори со инвеститорот околу деталите на договорите.
Владата на ФБиХ бара стратешки партнер да инвестира 49 отсто во БХ Ерлајнс.
„Стандард енд пур“ (СП) го намали кредитниот рејтинг на Хрватска од стабилен на негативен.
Високиот внатрешен долг е главна причина за ова, особено долгот на домаќинствата и нефинансиските корпорации.
СП, исто така, ги намали долгорочниот и краткорочниот кредитен рејтинг на Романијa за странската валута од БББ со негативен изглед на ББ+.
СП, исто така предупреди за потенцијални намалувања за Бугаријa.
Хрватското нафтено претпријатие ИНА е број еден претпријатие во Југоисточна Европа, според неодамнешниот извештај на „Роланд Бергер стратеџи консалтанс“, кој вклучува 100 регионални фирми од Романијa, Словенија, Хрватскa, Бугарија, Србија, Македонија, Црна Гора, Moлдавијa, Aлбанијa и Босна и Херцеговинa.
Секое од главните пет претпријатија преработува нафта и гас.
Aлбанскиот министер за економија, трговија и енергија, Генц Рули, во средата (29-ти октомври) рече дека неговата земја не е изолирана од светскиот пазар и ќе претрпи одредено влијание од светската финансиска криза.
Кризата се очекува да влијае на албанскиот извоз, надворешните инвестиции во земјата и уплатите од дијаспората, кои се проценуваат на околу 800 милиони евра годишно.
Првиот светски економски форум (ВЕФ) за Европа и Централна Азија беше отворен во четвртокот (30-ти октомври) во Истанбул и ќе трае до сабота.
Ова е прва регионална сесија на ВЕФ од почетокот на светската финансиска криза.
Вкупно девет шефови на држави и влади, 21 министер и преку 40 други јавни фигури присуствуваат на состанокот.
Најголемата грчка опозициска партија ПАСОК во средата (29-ти октомври) го обелодени пакетот од пет предлози со цел ублажување на реалната економија (т.е.
производството и вработеноста) и малите и средни претпријатија од актуелната светска кредитна криза.
Планот од пет точки предвидува државата да купи ограничен број банкарски акции, да воспостави надзор над банките и да формира финансиски механизам за многу малите, малите и средните претпријатија.
(Разни извори – 24/10/08 - 31/10/08)
