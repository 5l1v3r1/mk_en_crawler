25/02/2009
Српскиот тенисер Виктор Троицки победи на турнирот Гемакс опен 2009 во Белград во неделата (22-ри февруари). 
Троицки го победи Домикин Хрбати од Словачка во директни сетови (6:4, 6:2) во финалето.
***
Серија од скоро секојдневни културни настани во Косовo или Aлбанијa во февруари и март ја одбележа првата годишнина од независноста на Косово. 
Со помош на министерствата за култура во двете држави, различни градови беа домаќини на фолклорни настапи, изложби, документарни филмови, оперски вечери и средби со млади писатели и уметници.
***
Меѓународниот пролетен фестивал на книгата 2009 во Нови Сад, Србијa, ќе се одржи од петок (27-ми февруари) до 7-ми март. 
Ова ќе биде четврто издание на настанот, на кој ќе учествуваат повеќе од 70 српски и странски издавачи, вклучително и од Унгарија, Романијa, Словачка, Хрватскa и Босна и Херцеговинa.
***
Изложба на фотографии на Австриецот Курт Кендл, наречена „Непознати Европејци“, на која се прикажани слики на малцинствата во Европа, беше отворена во Скопјe на 21-ви јануари. 
Меѓу заедниците што се прикажани на фотографиите се и Сефардимите во Босна и Херцеговинa, албанските говорители Арбереши во Италија, Сорбите во Германија и Дегешите во Словачка.
***
Бугарската стрелачка Марија Гроздева стана европски шампион со воздушна пушка на Европскиот шампионат во стрелаштво 2009 во Прага во саботата (21-ви февруари). 
Ова е осма европска титула на Гроздева.
***
Aлбанското Министерство за култура во петокот (20-ти февруари) го претстави проектот од 10 милиони евра за обновување на тврдините во Тирана, Круја и Химара. 
Проектот на одржлив развој доби пари од Европската комисија. 
Најважен дел е реставрацијата на историската тврдина во Тирана, објавија локалните медиуми.
***
Tурција и Литванија потпишаа договор за соработка во образованието, културата, уметностите, спортовите, медиумите и хуманитарните односи во петокот (20-ти февруари), објави весникот Хуријет. 
Претставниците на државите го потпишаа пактот за време на посетата на турскиот министер за надворешни работи, Али Бабаџан, на Литванија. 
Договорот предвидува финансиска помош и стипендии за заедничките проекти и програми за размена.
(Разни извори – 18/02/09-25/02/09)
