27/12/2006

Aтина претвори три од своите главни плоштади во празнични места за Божик, поставувајќи две вретелешки и село со продавници за бомбони. 
Градоначалникот на Атина Теодорос Беракис свечено ги отвори празничните активности, осветлувајќи ја големата божиќна елка на плоштадот Синтагма на 21-ви декември. 
Дедо Мраз ги покани сите деца во неговата работилница, каде децата можеа гледаат како џуџињата прават играчки.
***
Артистот Пашк Первати, тренерот на фудбалската екипа Тирана Шукури Рели и новинарот Филип Чакули беа меѓу осумте Aлбански личности кои добија почести од претседателот Алфред Мојсиу за нивните достигнувања во полето на уметноста, спортот, културата, медицината, правдата и дипломатијата во 2006-та година. 
Первати го доби златното одликување Наим Фрашери, додека пак другите тројца го добија одликувањето Гранд Мастер.
***
Фудбалската асоцијација на Босна и Херцеговина (БиХ) го назначи Фуад Музаровиќ за тренер за националната фудбалска екипа. 
Музаровиќ претходно беше тренер на екипата од 1995-та до 1997-та година. 
Тој го замени Блаз Слишковиќ, кој беше отпуштен на почетокот од годинава паради лошите резултати на екипата во квалификациите за европското првенство во 2008-та година.
***
Отворена изложба на македонскиот сликар Новица Трајковски во Музејот за современа уметност во Скопје. 
Таа вклучува 32 слики во масло групирани во 5 тематски циклуси. 
Изложбата ќе биде отворена до 26-ти јануари.
***
Режисерот Емир Костурица соопшти дека премиерата на операта базирана врз неговиот филм „Време на Циганите“ ќе биде одржана во операта Бастиле во Париз на 22-ти јуни 200-та година. 
Таа ќе биде изведена од рок групата Но смокинг оркестар -- а, Костурица ќе се појави како басист.
(Разни извори – 20/12/06-27/12/06)
