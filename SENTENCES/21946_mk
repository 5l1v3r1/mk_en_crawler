22/10/2008
НИКОЗИЈА, Кипар -- Претседателот Деметрис Христофиас во вторникот (21-ви октомври) ги негираше шпекулациите дека ќе ги напушти директните разговори со водачот на кипарските Турци Мехмет Али Талат, чија цел е повторно обединување на поделениот остров.
Сепак, претседателот предупреди дека секој обид за вршење притисок врз него ќе има спротивен ефект.
Христофиас ја потврди поддршката за укинување на концептот на гаранторски статус, кој го имаат Велика Британија, Грција и Турција во врска со островот.
„Неприродно е за една модерна земја да има странски гаранти или старатели“, рече тој.
Уставот од 1960 година предвидува трите земји да имаат ингеренции на гарант за независноста и територијалниот интегритет на земјата.
Страната на кипарските Турци инсистира на зачувување на гаранциите на Анкара во секој иден договор за повторно обединување.
Христофиас и Талат во средата се состанаа повторно во Никозија, на најнов круг директни разговори.
(КНА, Филелефтерос, иКипрос - 21/10/08)
