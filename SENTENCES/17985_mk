18/07/2007
САРАВО, Босна и Херцеговина (БиХ) -- Високиот претставник во БиХ, Мирослав Лајчак, во вторникот (17-ти јули) се состана со претседателот на државниот суд на БиХ, Медџида Крешо, при што му се заблагодари на Крешо за соработката минатата недела која му овозможи на Лајчак да воведе мерки против осомничените за воени злосторства кои се во бегство.
Лајчак рече дека зајакнувањето на системот на кривично право и стратегијата на БиХ за решавање на случаите на воени злосторства се дел од неговите приоритети.
Новите мерки беа применети против 93 лица осомничени дека им помагаат на бегалците да избегнат апсење.
Ова го принуди Слободан Жупљанин, близок роднина на бегалецот Стојан Жупљанин, да поднесе оставка од претседателската функција во Комората за надворешна трговија на БиХ, иако тој негира какви било кривични дејства.
(Независне новине - 18/07/07;
веб-страница на ОХР, РТРС - 17/07/07)
