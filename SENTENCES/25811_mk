19/02/2010
БЕЛГРАД, Србија -- Државната ревизорска институција (ДРИ) во четвртокот (18-ти февруари) објави дека подигнала обвинение против 11 актуелни и поранешни министри за неовластено трошење пари од буџетот за 2008 година.
Од актуелните владини членови обвинети се министерот за здравство Томица Милосављевиќ, министерот за образование Жарко Обрадовиќ, министерот за просторно планирање Оливер Дулиќ, министерот за култура Небојша Брадиќ, министерот за Косово Горан Богдановиќ, министерот за земјоделство Саша Драгин и министерот за трговија Слободан Милосављевиќ.
Државниот ревизор Радослав Сретеновиќ одби да даде детали за случајот, велејќи дека судовите треба да одлучат како ќе продолжат.
ДРИ планира да отпочне ревизија за минатогодишниот буџет на 1-ви март.
(Б92, Танјуг, Бета - 18/02/10)
