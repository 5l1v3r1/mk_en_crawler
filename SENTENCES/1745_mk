07/03/2012
Во понеделникот (5.
март), дванаесетмина од најголемите приватни инвеститори во обврзниците на грчката влада се обврзаа да бидат дел од договорот за размена на обврзниците што би ги чинеле половина од нивниот посед на обврзници.
Меѓу нив се германскиот инвеститор „Алианз“, француската банка „БНП Париба“, германската „Комерзбанк“ и „Дојче банк“, како и грчката „Еуробанк ЕФГ“ и Националната банка на Грција.
Во понеделникот (5.
март), ММФ и Косово се договорија за нов стенд-бај аранжман.
Договорот во износ од 107 милиони евра следи откако фондот го откажа претходниот аранжман минатото лето заради наглото покачување од 50% на платите во јавниот сектор по иницијатива на владата на премиерот Хашим Тачи.
Невладина организација ги повикува Бугарите и Романците да бојкотираат холандска стока како одговор на цврстата позиција на Холандија да не се отвора пазарот на ЕУ за работници од двете земји, што предизвика одложување на донесувањето на одлуката по тоа прашање до оваа есен.
Во понеделникот (5.
март) „Природа за народот“ рече дека луѓето треба да не ги полнат резервоарите на автомобилите на холандски пумпи, да не купуваат холандска козметика, зеленчуци и друга храна.
Во понеделникот (5.
март) „Фич рејтингс“ ја потврди оценката на кредитниот рејтинг на Хрватска на БББ-, а прогнозата е негативна поради значителниот буџетски дефицит и поради тоа што не се преземени доволно чекори во однос на политиката за консолидирање на финансиите на земјата.
Бугарија и Романија го  имаат истиот рејтинг кој всушност е најниска инвестициска оценка.
Во понеделникот (5.
март), словенечкиот производител на уреди за домаќинството „Горење“ го отвори својот нов погон за производство во српскиот град Заечар.
Објектот, во кој ќе се произведуваат санитарна опрема и машини за перење алишта, веќе отвори 96 работни места, а се очекува да има вкупно 300 места.
Десет мали пристаништа ќе бидат поставени на македонските езера во Охрид, Преспа, Дојран и Маврово, во обид да се промовираат туристичките активности.
Овој чекор е во согласност со акциониот план усвоен од страна на Министерството за транспорт и врски.
Се очекува објектите значително да ги подобрат условите за пловење внатре во земјата.
Во четвртокот (1.
март), Централната банка на Црна Гора изјави дека земјата можеби ќе побара аранжман од ММФ за да ја подобри својата финансиска состојба.
Изјавата следеше по средбата на гувернерот на Централната банка, Радоје Жугиќ и претставниците на ММФ во Подгорица.
Во понеделникот, романскиот претседател Трајан Басеску рече дека неговата земја можеби ќе стане енергетски поефикасна кон крајот на декадава бидејќи се откриени значителни резерви на гас во територијалните води на Црното Море.
Тој ја даде оваа изјава по посетата на платформата за дупчење на нафтениот гигант „Ексонмобајл“.
Кипарскиот министер за внатрешни работи Неоклис Силикиотис рече дека „ЦНООЦ“, кинескиот гигант за нафта и гас во државна сопственост, е меѓу неколкуте компании што изразиле интерес да инвестираат во крајбрежниот природен гас на островот.
Наоѓалиштата ги откриле „Нобл енерџи“ од САД во декември и се мисли дека има околу 140 до 230 милијарди квадратни метри гас.
(Разни извори - 29.02.2012 - 07.03.2012)
