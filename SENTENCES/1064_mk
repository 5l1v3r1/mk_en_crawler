06/08/2007
Магичното осветлување во најновата игра за мобилни телефони Хари Потер, наречена „Хари Потер и Редот на фениксот“, беше создадено од страна на романските дигитални уметници во „Електроник арт“.
Побарувачката за романските компјутерски експерти нагло се зголеми додека странски претпријатија започнуваат бизниси во земјата, привлечени од вештата и ефтина работна сила.
Швајцарскиот патник и новинар Луис Палмер вози со својот соларен автомобил низ Бугаријa, како дел од светската турнеја.
Триесет и пет годишниот авантурист има намера да посети 50 земји во рок од 16 месеци, поминувајќи 50.000 километри во возило кое целосно се движи со соларна и електрична енергија.
Првата фабрика за биодизел во Источна Европа беше отворена во Васлуи, Романијa од страна на американската фирма „Гринлајн индустрис“ и УЛЕРОМ, една од најголемите корпорации за агробизнис во Романија.
Фабриката во Васлуи се очекува да й помогне на Романија да постигне 2-постотна биодизел мешавина на својот бензин, според ЕУ стандардите.
Пет млади српски ученици освоија медали на Меѓународната олимпијада по математика во Виетнам.
Младен Радојевиќ освои злато, додека другите четворица средношколци освоија бронзени медали.
Глобалниот фонд за животна средина, меѓународна инвестициона фирма, објави дека ќе обезбеди 3,3 милиони евра за проектот за менаџмент на екосистемот во Скадарското Езеро.
Лоцирано помеѓу Црна Гора и Aлбанијa, езерото е најголемо на Балканот.
Европската асоцијација на студентите по електроинженерство (ЕЕСТЕК) ќе одржи меѓународен семинар во Сараево од 12-ти до 19-ти август.
Фокусот е ставен на учење на студентите како да го користат и развиваат софтверот за електроинженерство.
Настанот е спонзориран од ЕЕСТЕК Јуниор ЛЦ Сараево.
Мрежите „нокија сименс“ објавија во понеделникот дека добиле задача од Телеком Србија да ги прошират нејзините мрежи ГСМ и 3Г ВЦДМА во Србијa.
Нарачката се состои од 3Г радио и базна опрема.
(Разни извори – 30/07/07-06/08/07)
