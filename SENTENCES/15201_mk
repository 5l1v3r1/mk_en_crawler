28/08/2006
САРАЕВО, Босна и Херцеговина (БиХ) -- Премиерот на Република Српска (РС) Милорад Додиќ инсистираше на тоа дека ентитетот е подготвен да ги уапси сите оние кои се обвинети од страна на Трибуналот на ОН во Хаг за воени злосторства, откако ќе открие каде се кријат. 
Во ексклузивното интервју за Танјуг во неделата (27-ми август) Додиќ рече дека РС и Србија знаат дека сé додека бегалците се на слобода, тие нема да се придвижат напред по патот на интеграцијата во ЕУ. 
Додиќ, исто така, ја обвини Федерацијата на БиХ дека одбива да ја разбере РС, додавајќи дека ова води до нефункционирање на институциите на државно ниво. 
Во одделни интервјуа во саботата за весникот „Дневни аваз“ Додиќ рече дека за време на неговиот последен состанок со високиот претставник Кристијан Шварц-Шилинг, разговорите продолжиле во пријателска атмосфера, но бил постигнат мал напредок, особено во врска со ќор-сокакот за клучните полициски реформи. 
(Taнјуг - 27/08/06; Дневни аваз, РТРС - 26/08/06)
