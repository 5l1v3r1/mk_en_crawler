14/09/2006
БРИСЕЛ, Белгија -- По разговорите со новиот македонски премиер Никола Груевски во Брисел, шефот за безбедност на ЕУ, Хавиер Солана, во средата (13-ти септември) не сакаше да наведе конкретен датум за евентуален почеток на преговорите за членство на ЕУ со Скопје. 
Но, тој истакна дека вратите на ЕУ остануваат отворени. 
Медиумите во Скопје ја цитираа неговата изјава во која тој ги пофали реформските напори и изрази надеж дека Македонија ќе продолжи да напредува по патот кон целосна интеграција во ЕУ. 
Во Брисел Груевски се состана и со комесарот за проширување на ЕУ, Оли Рен, и со претседателот на Европскиот парламент, Јозеп Борел.
Во четвртокот тој се состана со главната обвинителка на Трибуналот на ОН за воени злосторства, Карла дел Понте, во Хаг, и со обвинетите Македонци, Љубе Бошковски и Јохан Тарчуловски, во блискиот затвор. 
(MРТ, Вечер - 14/09/06; A1 TВ - 13/09/06)
