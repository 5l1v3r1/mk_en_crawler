17/11/2004
СТРАЗБУР, Франција -- Европскиот комесар за надворешни односи Крис Патен во вторникот (16-ти ноември) жестоко ја критикуваше Република Српска (РС) за несоработката со Трибуналот на ОН за воени злосторства, потврдувајќи дека тоа ја загрозува кандидатурата на Босна и Херцеговина за евро-атланска интеграција.
Патен беше особено критичен кон раководството на РС поради тоа што не успеа да го предаде Радован Караџиќ и другите обвинети за воени злосторства.
Тој предупреди дека нема причина да се очекува дека претстојниот извештај на главната обвинителка на ОН, Карла дел Понте, да биде позитивен.
Министерот за внатрешни работи на РС, Дарко Матијашевиќ, го потврди своето претходно тврдење дека нема информации во врска со бројот на бегалците што се кријат на територијата на РС.
(Ројтерс, Дневни аваз, Независне новине - 17/11/04;
Веб-страница на ОХР, ПБС БиХ, АФП - 16/11/04)
