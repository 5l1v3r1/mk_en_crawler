29/10/2007
СОФИЈА, Бугарија -- Владата и синдикатите на наставниците во штрајк постигнаа прелиминарен договор за повисоки плати доцна во петокот (26-ти октомври), макар што истиот треба да биде одобрен од базата.
Ако најмалку 50 отсто од наставничкиот кадар го поддржат, повеќе од петнеделниот штрајк може да заврши во вторник.
Според договорот, платите на наставниците ќе се зголемат за 19,1 отсто почнувајќи од ноември, а за 46,4 отсто до крајот на 2008 година.
Платите на ненаставничкиот кадар ќе се зголемат за 46,7 отсто.
Првично, синдикатите бараа скоро 100 отсто зголемување, велејќи дека персоналот е бедно платен.
(Дневник, Сега - 29/10/07;
Сега - 27/10/07;
Дарик, Фокус, Нетинфо - 26/10/07)
