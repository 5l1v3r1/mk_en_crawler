04/09/2012
Тулин Далоглу и Бедрана Калетовиќ за Southeast European Times во Анкара и Сараево -- 04.09.12
Неколку недели откако предложеното заострување на турскиот закон за абортус предизвика јавни протести, властите й ја одзедоа лиценцата на една туристичка агенција, заради наводно посочување на патнички дестинации надвор од државата каде што жените може да ја добијат оваа медицинска процедура.
Баракуда турс и нејзиниот сопственик, Чен Полатоглу, ги негираат наводите дека претпријатието промовирало „четири дена, три ноќи и еден абортус за 600 американски долари“.
„Никогаш не сме однесле ниту една жена надвор од Босна и Херцеговина (БиХ) или на кое било друго место, за да има абортус. 
Јас напишав напис за абортусот за различни интернет страници3 ноќи, 4 дена, вклучително и абортус, за 299 евра, каде што тврдам дека ако го забраните абортусот, секогаш ќе има алтернатива“, рече Полатоглу заSETimes.
Но, Министерството за култура и туризам му ја одзеде лиценцата на претпријатието во август.
„Утврдено е дека агенцијата Баракуда турс нудела патувања врзани со абортус на [луѓе во] Украина, Романија и други држави“, рече заSETimes Ченгиза Ајдин, културно аташе во Турската амбасада во БиХ.
Полатоглу изјави заSETimes дека е „ужаснат“ што министерството му ја одзеде лиценцата, која ја имал 33 години.
„Крајно ужасен настан е тоа што министерството ми ја откажа лиценцата без да најде ниту едно лице кое имало абортус со тура што ние сме ја организирале“, рече Полатоглу.
Но, споредБалкан инсајт, Полатоглу претходно за медиумите изјавил дека со години неговото претпријатие се специјализирало за медицински туризам.
„Жените имаат абортуси надвор од земјата бидејќи не сакаат нивните семејства или пријатели да им судат“, веб-страницата го цитираше Полатоглу.
Турција го легализираше абортусот во 1965 година и го прошири законот во 1983 година, давајќи им на жените право на абортус во првите 10 недели од бременоста. 
Но, во јуни премиерот Реџеп Тајип Ердоган даде владин предлог за забрана на абортусите по четири недели од зачетокот.
Иако абортусот е легален во земјата, на истиот се гледа со неодобрување.
Ајхан Сефер Устун, претседател на турскиот Комитет за човекови права, за новинската агенција Анатолија изјави дека смета оти абортусот треба да биде нелегален.
„Абортусот е криминал против човештвото. 
На едно дете, кое требало да се роди, му се одзема природното право на живот“, рече Устун.
Абортусите надвор од земјата се популарни во некои делови од Европа, вклучително и во Полска, каде што законот предвидува дека 15 отсто од абортусите во земјата мора да се извршат надвор од државата.
Поголем дел од жените од овие држави одат во Украина, Литванија, Русија, Чешка или Словенија, каде што цената на абортусот е околу 600 евра.
