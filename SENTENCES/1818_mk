03/04/2013
Албанскиотпарламент одобри предлог за изземање од плаќање ДДВ на сите домашни и увезени суровини што се користат во земјоделието, како и опрема и животни со педигре. 
Чекорот се очекува да им помогне на 350.000 фарми во целата земја. 
Моменталната стапка за ДДВ во Албанија е 20 отсто.
***
Банките во регионот на Централна и Источна Европа се соочуваат со тешка година, според агенцијата за рангирање „Стандард анд пурс“. 
Се очекуваат особено слаби резултати од Бугарија, Хрватска, Словенија и Унгарија, рече групата, наведувајќи ги како причина големиот број лоши заеми и кредитни загуби, слабата побарувачка на кредити и намалените профити.
***
Европската унија финализираше низа мерки за промовирање на регионалната соработка меѓузападноевропските земји, како резултат на програмата од 273 милиони евра за 2012-2013 година. 
Средствата ќе ја поддржуваат соработката со меѓународните финансиски институции за да се мобилизира финансирањето, за да се помогне развивањето на граѓанското општество, образованието, програмите за студентска мобилност и да се постигне усогласеност со стандардите на ЕУ.
***
Банката на Кипар го прекинува работењето воРоманија една недела, почнувајќи веднаш. 
Банкоматите на оваа банка, која има 10 филијали во Романија, ќе бидат отворени. 
Надворешното работење на Банката на Кипар ќе биде прекинато во согласност со договорот со меѓународните кредитори за извлекување од кризата на земјата во вредност од 10 милијарди евра.
***
Кипарската економија ќе се намали 15 отсто во следните 12 месеци, предвиде Европската комисија. 
Предвидувањето се заснова на очекуваните последици за домаќинствата и деловните активности од договорот со меѓународните кредитори за извлекување од кризата во вредност од 10 милијарди евра.
***
Фондот за развој на Абу Даби одобри 400 милиони долари за развивањето насрпското земјоделие, рече министерот за финансии Млаѓан Динкиќ. 
Динкиќ, кој е во посета на Абу Даби, исто така најави и договор со локалната авиокомпанија „Етихад“ за воведување на директни летови меѓу двата главни града.
***
Чешката компанија за електродистрибуција „ЧЕЗ“ поднесе жалба до Европската комисија противБугарија за чекорот на владата да ја одземе локалната лиценца на претпријатието. 
Во февруари, високите сметки за електрична енергија предизвикаа масовни протести во земјата што на крај ја срушија владата. 
„ЧЕЗ“ е главната компанија за електродистрибуција во западниот дел на Бугарија.
***
Луѓето од ризичните општествени и економски групи во Србија сега имаат право на бесплатни количини на природен гас и електрична енергија. 
Се очекува чекорот да им помогне на 350.000 лица кои ќе можат да користат од 120 до 250 kW електрична енергија бесплатно и од 35 до 75 кубни метри природен гас месечно.
***
Турскиот БДП порасна за 2,2 отсто во 2012 година, според „Туркстат“. 
Во меѓувреме, во средата, агенцијата за рангирање „Стандард енд пурс“ го подигна кредитниот рејтинг за државниот долг на земјата за еден степен, на ББ-плус, наведувајќи ги како причина подобрениот извоз и стабилното намалување на потребата од надворешно финансирање.
***
Турските и македонските експерти се договорија да соработуваат во полето на лозарството и шумарството. 
На состанокот помеѓу турската делегација во Скопје и министерот за земјоделство, шумарство и водостопанство, Љупчо Димовски, се зборуваше за конкретни чекори во врска со заштитата на шумите и реконструирањето, модернизирањето и надградувањето на водните системи.
(Разни извори - 27.03.2013 - 03.04.2013)
