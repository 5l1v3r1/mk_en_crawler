22/06/2007
ПРИШТИНА, Косово, Србија -- Парламентот во четвртокот (21-ви јуни) усвои закон за патните документи, кој има за цел изработка на пасоши со висока безбедност, слични на оние од западноевропските земји. 
Министерот за внатрешни работи, Блерим Куци, рече дека законот вклучува строги казни за фалсификат или злоупотреба.
Исто така во четвртокот, претседателот на Конфедерацијата на слободните синдикати во Косово, Бахри Шабани, го објави планираното потпишување на Социјалниот пакт помеѓу синдикатите, работодавачите и Министерството за труд. 
Шабани рече дека договорот ќе има за цел регулирање на правата и обврските на работниците преку колективни договори за работа и ќе послужи како основа за идните законодавни иницијативи. 
(Кохајоне - 22/06/07; РТК, Балканвеб, Косовалајв, КИК - 21/06/07)
