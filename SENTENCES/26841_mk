07/08/2009
НИКОЗИЈА, Кипар -- Првата фаза од разговорите помеѓу претседателот Деметрис Христофиас и водачот на кипарските Турци, Мехмет Али Талат, за повторно обединување на Кипар, заврши во четвртокот (6-ти август).
Талат подоцна изјави дека втората фаза од разговорите ќе започне на 3-ти септември и дека најтешкото прашање ќе биде решавањето на имотните права на поделениот остров.
Специјалниот претставник на ОН во Кипар, Александар Даунер, вели дека ОН гледа значителен напредок во разговорите.
(Фајненшал мирор - 07/08/09;
новинска агенција Анадолу, ИТАР-ТАСС, Ксинхуа - 06/08/09)
