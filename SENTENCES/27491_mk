28/09/2010
БУКУРЕШТ, Романија -- Премиерот Емил Боц во понеделникот (27-ми септември) поднесе предлог до претседателот Трајан Башеску за замената на Василе Блага на функцијата министер за внатрешни работи.
Кандидатот е Трајан Игас, човек од доверба на Башеску и водач на парламентарната група на владејачката Либералдемократска партија во Сенатот.
Во согласност со актуелните процедури, потребна е само согласност на претседателот, со оглед на тоа што парламентот не гласа за нови министри.
Блага поднесе оставка во понеделникот, по протестите на околу 6.000 полицајци во петокот.
Митингот ги поттикна Башеску и премиерот Емил Боц да побараат од Министерството за внатрешни работи да ги повлече полицајците.
Коментирајќи околу својата одлука за оставка, Блага рече дека протестите го посрамотиле.
Во меѓувреме, водачите на полицискиот синдикат во понеделникот објавија дека планираат да одржат улични протести почнувајќи од 7-ми октомври, додека претседателот и премиерот не поднесат оставка.
Марин Груа, претседател на полицискиот синдикат, изјави на прес-конференција дека минатонеделниот спонтан полициски протест не бил незаконски, со оглед на тоа што го дозволил градоначалникот на Букурешт и немал за цел да доведе до оставка на Блага.
(Meдиафакс, Финансиарул, Hotnews.ro, ББС - 27/09/10)
