26/04/2007
AТИНА, Грција -- Протестите во неколку затвори се претворија во насилство претходно оваа недела, принудувајќи ги властите да испратат полиција за смирување на немирите.
Локалните медиуми во средата (25-ти април) објавија дека затворениците во атинскиот затвор Коридалос се искачиле на кровот и почнале да го уништуваат имотот.
Протестите започнаа во понеделникот во затворот Маландрино, кога затворениците побараа подобри животни услови и пократки затворски казни.
Во средата избија и улични протести, при што околу 70 луѓе извикуваа слогани во име на затворениците, дивеејќи низ еден дел во центарот на Атина.
Министерот за правда, Анастасис Папалигурас, вели дека владата ќе спроведе проверка на затворскиот систем.
Во другите вести од средата, полицијата за антитероризам уапси 75 имигранти, повеќето Ирачани, поради наводниот терористички заговор за Американската амбасада во Атина.
Полицијата ја блокираше и пребара областа околу амбасадата откако еден Ирачанец ги информираше за можен напад со бомба, но не најде ништо.
Исто така во средата, две постари калуѓерки беа пронајдени мртви во нивниот женски манастир во близина на Астрос, во јужна Грција.
Жените се убиени во нивните кревети, најверојатно за време на грабеж, со оглед на тоа што неколку врати се насилно отворени и манастирската црква е ограбена.
(Катимерини, Нафтемпорики, Фокус - 26/04/07;
УПИ - 25/04/07)
