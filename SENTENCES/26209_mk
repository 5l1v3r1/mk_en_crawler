15/01/2010
БУКУРЕШТ, Романија -- Парламентот во четвртокот (14-ти јануари) го одобри законот за државниот буџет за 2010 година со 192 наспрема 138 гласови, задржувајќи ја рамката што ја предложи владата. 
Истата вклучува серија непопуларни мерки, како што се замрзнување на платите и пензиите и отпуштања во јавниот сектор. 
Со разлика од 176 наспрема 147 гласови, пратениците го изгласаа буџетот за социјалното осигурување. 
Напорите на опозицијата за зголемување на пензиите пропаднаа, така што нивната висина ќе продолжи да ги одразува обврските спрема ММФ.
Исто така во четвртокот, министерот за финансии, Себастијан Владеску, рече дека кратењата на персонал во јавниот сектор ќе достигнат до 100.000 работни места во текот на следните четири години. 
Оваа година скоро 17.000 работни места ќе бидат укинати, претежно во локалната власт. 
Синдикатите ветија дека ќе одржат протести подоцна овој месец. 
Синдикалниот водач Богдан Хосу вели дека Министерството за финансии „гледа на ова прашање од чисто пресметковна перспектива, без да ја земе предвид зголемената ефикасност“. 
(Meдиафакс, Хотњус, Агерпрес - 14/01/10)
