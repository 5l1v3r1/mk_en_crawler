17/01/2011
ПРИШТИНА, Косово -- Амбасадорот на САД, Кристофер Дел, ги повика косовските политичари да го остават недогледниот круг на избори и наместо тоа да се фокусираат на владеење на правото, доброто управување и економскиот растеж. 
Во натпис издаден во саботата (15-ти јануари), Дел пишува дека Косово има потреба од чесна и ефикасна влада. 
„Во таква влада, воопшто нема места за индивидуи кои веруваат дека се над законот или кои се официјално осомничени за прекршување на законот,“ рече Дел. 
Тој додаде дека безбедноста на судскиот персонал останува слаба и дека судовите остануваат подложни на политичко влијание.
Партијата на актуелниот премиер Хашим Тачи, Демократска партија на Косово (ПДК), која го доби мнозинството гласови на предвремените избори од 12-ти декември, ги поздрави забелешките на Дел. 
Членот на ПДК, Раме Буја, во неделата изјави дека новата влада мора да ја водат луѓе со „чисти раце“, што како што кажа тој, е тешка но не и невозможна задача. 
(Кохависион, Клан Косова, РТК, Експресс, Косова Сот - 16/01/11)
