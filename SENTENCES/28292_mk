18/10/2010
АНКАРА, Турција -- Судот во Дијарбекир во понеделник (18-ти октомври) го започна рочиштето во случајот на повеќе од 150 Курди обвинети за членство во крило на забранетата Курдистанска работничка партија (ПКК). 
Околу 100 од осомничените беа придружувани до зградата на судот, каде што се собраа стотици поддржувачи на ПКК. 
Европските активисти и адвокати за човекови права се во Дијарбекир, за да го надгледуваат случајот. 
Меѓу обвинетите се и десетина градоначалници, вклучително и популарниот градоначалник на Дијарбекир, Осман Бајдемир. 
(Заман, ЦНН Турк, Ватан, АП - 18/10/10)
