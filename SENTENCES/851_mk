24/01/2007

Хрватскa ја победи Русија со 32: 29, во натпреварот од прелиминарната Група Ф на Светското ракометно првенство 2007 во Порше арената во Штудгард, Германија, во понеделникот (22-ри јануари). 
Тимот е еден од 12-те кои влегоа во финалето.
***
Книгите на тројца писатели од Југоисточна Европа -- од Aлбанија Исмаил Кадаре, од Грција Вангелис Хацијанидис и од Tурција Елиф Шафак -- се помеѓу потенцијалните добитници на овогодинешната награда за Независна странска белетристика. 
Оригиналната група од 86 номинации е стеснета на вкупно 20 книги, меѓу кои и „Наследникот“ на Кадаре, „Четири ѕида“ на Хацијанидес и „Погледот“ на Шафак. 
Добитникот се очекува да биде објавен на почетокот од мај. 
Наградата, спонзорирана од британскиот весник „Индипендант“, се доделува за прозно книжевно дело на жив автор, преведено на англиски од кој било друг јазик и објавено во Велика Британија минатата година.
***
Бугарката Eвгенија Раданова ја освои својата седма европска титула на куси патеки на шампионатот во брзо лизгање на куси патеки, што се одржа во Шефилд, Велика Британија, во неделата (21-ви јануари). 
Раданова беше прва во дисциплините на 500, 1000 и 3000 метри, и беше 13-та во трката на 1.500 метри.
***
Тетарот „Јован Радмиловиќ“ во Заечар, Србија ќе ја одбележи својата 60-та годишнина со заедничка бугарско-романско-српска продукција. 
Српски актери ќе ја изведат претставата „Бурна ноќ“ на романскиот драматург Лука Карагиале (1852-1912), во режија на Бугаринот Красимир Рангелов.
***
Илјадници луѓе се собраа во саботата на церемонијата на отворање на овогодинешниот карневал во Патрас, Грција -- традиционално најпосетениот и најекстравагантен фестивал. 
Програмата вклучува концерти со бузуки и дувачки инструменти, танци, акробации, куклен театар и огромен огномет.
(Разни извори -- 17/01/07-24/01/07)
