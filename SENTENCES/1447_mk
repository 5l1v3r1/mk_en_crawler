15/01/2010
Светската банка одобри заем од 200 милиони евра за Фискалната, социјалната и финансиската развојна политика на Хрватскa во вторникот (12-ти јануари), објави институцијата.
Кредитот има за цел да го поддржи напорите на владата за справување со светската економска криза, како што е фискална консолидација, подобро управување со јавните финансии, зајакната стабилност на финансискиот сектор и подобар систем на социјална заштита.
Њујорк тајмс ја избра Maкедонијa за една од главните туристички дестинации во светот за 2010 година, со фокус на туристичкиот центар Охрид.
Весникот објави дека властите планираат да го реновираат Охридскиот аеродром каде што се очекуваат зголем број меѓународни летови ова лето.
Во тек е изградба на шест нови луксузни хотели во градот.
Други балкански места на листата се Tурција и Црна Гора.
Туристичките посети на Кипар паднаа за 10,9 отсто во 2009 година во споредба со 2008 година, објави во средата (13-ти јануари) Статистичката служба.
Според цифрите, бројот на посети паднал од 2.403.750 во 2008 година на 2.141.193 минатата година.
Агенцијата за рангирање Мудис на 8-ми јануари го зголеми рејтингот за обврзниците на турската влада на Ба2 од Ба3 со изгледи за зголемување од позитивен на стабилен.
Мудис истакна дека флексибилноста на земјата докажала оти кредитните основи и долговната толеранција се посилни отколку што се мислеше претходно.
Српскиот министер за труд, Расим Љајиќ, разговараше околу инвестициските можности во Србија за време на својата посета на Tурција за православен Божиќ.
Тој најави дека воениот аеродром во Лаѓевци ќе биде претворен во цивилен објект.
Проектот се очекува да чини 13 милиони евра, при што дел од парите ќе бидат од Турција.
Aлбанијa, заедно со Црна Гoра, е меѓу водачите по примањето странски директни инвестиции (СДИ) во Југоисточна Европа, според извештајот на ОН цитиран од албанските медиуми на 7-ми јануари.
Во првите девет месеци од минатата година, Албанија привлече 565 милиони евра од СДИ, што е 214 милиони евра повеќе од истиот период во 2008 година.
Инвестициите се резултат на владините реформи и континуираната приватизација на државните претпријатија.
Косовскотo Mинистерство за земјоделство ќе обезбеди 5,2 милиони евра за локалните земјоделци како финансиска поддршка оваа година, во обид да се заменат странските производи со домашни.
(Разни извори – 08/01/10 - 15/01/10)
