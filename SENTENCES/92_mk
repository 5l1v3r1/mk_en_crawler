19/06/2006
Од Роберт Остин за Southeast European Times -- 19/06/06
Имаше многу нови почетоци за слабата Албанија.
Во 1992-та година, Демократската Партија на Сали Бериша дојде на власт во еден бран на антикомунизам.
Оптимизмот за брзи промени и доброволните жртви дојдоа со победата на Бериша.
И покрај некои успеси, владата на Бериша падна во 1997-та година среде катстрофалните пирамидални шеми и граѓанската војна која за малку не се случи.
Ветувајќи шок терапија за економијата, обичните Албанци се пожалија дека добиле „само шок, а не терапија“.
Социјалистите од опозицијата победија на меѓународно-организираните избори во 1997-та година и ветија уште еден нов почеток.
Тие беа на власт до 2005-та година.
Ароганцијата и корупцијата беа причина за нивниот пад минатата година.
Најголемата причина за поплаките на Албанците беше големата корупција која значеше дека мораш да му платиш на некого за се, а политичарите стануваа се побогати и побогати.
Тешко беше да се игнорира корупцијата во Албанија.
Во 2005-та година, Бериша започна современа кампања со слоганите како „Време за промени“ и „Со чисти раце“.
Социјалистите се обидуваа да се навратат на лошите времиња од 1997-та година -- нешто што речиси сите Албанци сакаа да го заборават, особено бидејќи огромно мнозинство инвестираа и ги загубија парите во пирамидите.
Откако ја презеде функцијата тој вети радикални промени во Албанија.
Доста е веќе направено.
Негова главна цел се странските инвестиции и тој се надева дека странците ќи ги видат можностите особено во туризмот -- сектор кој е веќе подготвен за масивен пораст бидејќи Албанија има фантастичен брег и извонредна природна убавина.
Бериша, познат манијак за работа, започна борба за искоренување на корупцијата, намалувајќи ја владата и драстично намалувајќи ги даноците.
Албанија, досега, доби мал број на странски инвестиции.
Најголем дел од инвеститорите се држат понастрана, плашејќи се од нестабилност.
Бериша врати во Албанија голем број на млади некорумпирани луѓе обучени на Запад да се приклучат во неговиот тим.
Неговиот кабинет е помлад и пожилав од неговите претходници.
Што се однесува до меѓународниот имиџ на Албанија, често споредуван со корупција, насилство, шверц со дрога и луѓе, Бериша започна борба против криминалните групи.
Неодамна тој презеде мерки да го отстрани главниот јавен обвинител во земјата, Теодори Шолаку, поради неговата неподготвеност да им се спротивстави на криминалните групи.
Овој потег ја налути опозицијата, но дали Шолаку се плашеше од криминалните групи или беше поврзан со нив, резултатот беше ист и тој мораше да си оди.
За да го отстрани ендемичниот шверц со дрога и луѓе преку Јадранското Море во Италија, владата наметна строги рестрикции за споствениците на бродови.
Тој, исто така, презеде мерки против конфликтот на интереси во рамките на неговата влада, нешто на кое претходната влада му обрати мало внимание.
Извршени се многу апсења и голем број криминалци кои се сметаа за недопирливи сега се во затвор.
Бериша вели дека борбата против корупцијата и криминалот „се одвива многу побрзо отколку што очекувавме и тоа со вистински успех“.
Луѓето зборуваат дека јавниот ред се подобрува заедно со поголемата транспарентност на владата.
Се чини дека се што недостигаше беше политичка волја од врвот.
Меѓународните институции се согласија дека е постигнат значителен напредок.
Сепак, политичкиот живот во Албанија останува напнат и поларизиран.
И покрај тоа што речиси сите партии се согласни околу крајната цел -- интеграција во НАТО и ЕУ -- тие одбиваат да координираат една заедничка стратегија.
Идејата да се биде ефикасна и лојална опозиција сеуште не е вкоренета.
Ова го забавува напредокот на земјата.
Една од посветлите работи, Албанија конечно има Договор за стабилизација и асоцијација со ЕУ.
Ова е значаен чекор на патот за приклучување кон Европа, кој е долг и полн со предизвици.
Во Албанија се случуваат многу работи.
Во Тирана, главниот град кој сега има 600 000 жители, едвај може да се види хоризонтот поради крановите.
Динамичниот градоначалник на овој град, Еди Рама, кој исто така ја предводи опозиционата Социјалистичка Партија, доби пофалби за трансформацијата на некогаш мрачниот главен град.
Светло обоените згради, реновираните владини канцеларии и паркови создадоа една целосно нова атмосфера.
Исто така, има значително подобрување на некогаш безнадежната инфраструктура.
Сепак, Албанците се уморни од чекање и Бериша мора да го одржи моментумот.
Неговото наследство е двојно -- тој беше главна фигура во соборувањето на комунизмот во Албанија.
Овој пат, како што ми кажа, тој сака неговото наследство да биде интеграција во НАТО и ЕУ.
И покрај безбројните проблеми, Албанците покажуваат оптизмизам кој се спротивставува на честопати на мрачната реалност дека постои сиромаштија.
Сите анкети покажуваат дека Албанците сметаат дека ги очекува светла иднина -- тоа е така и покрај тоа што околу 800 000 луѓе ја напуштија земјата барајќи подобар живот.
Може да се каже дека Албанија конечно ја надмина кризата по речиси 15 години транзиција.
Ова е добра вест за луѓето кои влегоа во транзиција со надеж дека досега веќе требаше ја имаат достигнато својата дестинација.
Роберт Ц. Остин предава историја и политика на Југоисточна Европа во центарот за меѓународни студии Манк на Универзитетот во Торонто.
