02/08/2006
САРАЕВО, Босна и Херцеговина (БиХ) -- Американскиот претставник за воени злосторства, Клинт Вилијамсон, кој во вторникот (1-ви август) го посети Сараево, повика на зголемена регионална соработка за решавање на случаите на Радован Караџиќ и Ратко Младиќ, како и на развивање на домашните капацитети за процесуирање на воените злосторства.
На состанокот со претседателот на Претседателството, Сулејман Тихиќ, Вилијамсон истакна дека Вашингтон би сакал преостанатите случаи во регионот да бидат затворени што е можно побргу.
Тихиќ, од своја страна, рече дека апсењето и екстрадицијата на преостанатите осомничени во Трибуналот на ОН во Хаг претставува предуслов за траен мир, помирување и градење на довербата.
(Дневни аваз - 02/08/06;
ПБС БиХ - 01/08/06)
