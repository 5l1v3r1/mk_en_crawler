02/10/2009
Европската комисија одобри заем од 157 милиони евра кои ќе бидат искористени за продолжување на софиската подземна железница, изјави во неделата (27-ми септември) бугарскиот премиер Бојко Борисов во неделата. 
Вкупната цена на проектот е 247 милиони евра. 
Преостанатите средства ќе ги обезбеди владата и општина Софија. 
Продолжувањето треба да заврши до средината на 2012 година.
***
Берзите во Истанбул и Aтина воведуваат заеднички индекс наречен Грција-Турција 30, според соопштението од понеделникот (28-ми септември). 
Индексот ќе ги здружи главните 15 претпријатија во двете земји по капиталот и трговскиот обем, во обид за поттикнување на взаемното тргување.
***
Телеком операторот Хеленик телекомс, Националната банка и Космоте беа најпрофитабилни претпријатија на грчкиот пазар во 2008 година, според студијата на бизнис водачите во земјата, објавена од страна на Групата ИЦАП во понеделникот (28-ми септември). 
Истражувањето вклучи 500 најпрофитабилни претпријатија во Грција и 200 групи претпријатија со најдобри резултати врз основа на нивните ЕБИДТА и книговодствени биланси за минатата година.
***
Јапонската влада ѝ додели проект од повеќе од 200.000 евра на косовската Aнтикорупциска агенција во средата (30-ти септември). 
Проектот ќе има за цел зголемување на свеста за корупцијата и воспоставување регинална антикорупциска мрежа.
***
Реконструкцијата на белградскиот мост Газела ќе почне овој месец, изјави српскиот министер за инфраструктура Милутин Мркоњиќ за белградскиот весник Вечерње новости во неделата (27-ми септември). 
Проектот предвидува обнова на мостот, како и изградба на неговите преостанати делови. 
Мостот Газела е главен мост во градот и формира интегрален дел од Трансевропскиот коридор X. 
Проектот вреди 290, 4 милиони евра.
***
Maкедонското претпријатие за производство на струја Електрани на Македонија објави дека почна со испитување на јаглените резерви и нивното можно искористување во Мариовскиот басен. 
Претпријатието планира да отвори рудник и да изгради термоцентрала со капацитет од 300 мегавати и годишно производство од 2.000 гигаватчасови електрична енергија.
***
ЕУ и Светската банка се подготвени да обезбедат дополнителна помош од 25 милиони евра за Босна и Херцеговина, за нови инвестиции, објави во понеделникот (28-ми септември) во Виена координаторот на Југоисточната иницијатива за соработка. 
Тој рече дека тие пари ќе бидат распределени за проекти кои се подготвени за спроведување и поддржани со политички консензус.
(Разни извори – 25/09/09-02/10/09)
