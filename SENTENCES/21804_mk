21/05/2008
ЊУЈОРК, САД -- Босна и Херцеговина е решена да преземе значајни чекори на својот пат кон евроинтеграцијата, му рече високиот претставник Мирослав Лајчак на британскиот министер за надворешни работи, Дејвид Милибенд, на маргините од состанокот на ОН во Њујорк. 
„Земјата сега мора да се фокусира на спроведувањето на Договорот за стабилизација и асоцијација, кој носи обврски, подеднакво како и бенефиции“, рече Лајчак во вторникот (20-ти мај). 
Во врска со трансформацијата на неговата Канцеларија на високиот претставник во мисија предводена од ЕУ, Лајчак рече дека колку побрзо се исполнат целите и условите, толку побрзо ќе се случи тоа.
Во другите вести од вторникот, Фаусто Покар, претседател на Трибуналот на ОН во Хаг за воени злосторства, го посети затворот Фоча со министерот за правда на босанските Срби, Џерард Селман. 
Затвореникот Радован Станковиќ избега од истиот минатата година. 
Тој беше осуден за силување и злосторства против човештвото извршени во 1992 година, и беше првиот обвинет на Хашкиот трибунал чиј случај беше префрлен на национален суд. 
Покар рече дека сакал да види какви мерки биле преземени за да се испита бегството и да се спречат евентуални други бегства. 
(Независне новине - 21/05/08; РТРС, Фена, веб-страница на ОХР - 20/05/08)
