24/04/2009
AНКАРА, Турција -- Прокурдската Партија за демократско општество (ДТП) во средата (22-ри април) одлучи да одржи протест во парламентот поради неодамнешната серија апсења на членови на ДТП, врз основа на сомневањата за врски со терористичката Курдистанска работничка партија (ПКК), објавија медиумите во четвртокот. 
„Ние сакаме да покажеме дека вистинското место за решавање на [курдското прашање] е парламентот“, рече Селахатин Демиртас, заменик-претседател на парламентарната група на ДТП. 
Во текот на изминативе две недели, полицијата уапси десетици членови на ДТП, вклучително и високи функционери, во рамките на широката операција против ПКК. 
Демиртас вели дека операциите се „политички мотивирани“, по победите на партијата на локалните избори минатиот месец.
Во другите вести, медиумите во петокот објавија дека властите ги испитуваат безбедносните сили во земјата, откако виделе снимка од претепување на едно 12-годишно курдско момче за време на демонстрации. 
На снимката, снимена за време на прокурдските демонстрации во четвртокот во југоисточната провинција Хакари, се гледа како припадник на специјалната полиција тепа момче со палка и го удира додека тој лежи на земјата. 
Претпоставените го суспендираа полицаецот. 
(Новинска агенција Анадолу, Хуријет, АП - 24/04/09; Милијет, Хуријет - 23/04/09)
