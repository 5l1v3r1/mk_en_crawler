14/01/2005
ЗАГРЕБ, Хрватска -- Владата во четвртокот (13-ти јануари) ја пофали парламентарната иницијатива со која се повикуваат Владата и пратениците да издадат заедничка декларација во врска со соработката за интеграцијата во ЕУ.
Разговорите за пристап треба да започнат на 17-ти март.
Премиерот Иво Санадер истакна дека, со оглед на неговата важност, документот треба да биде усвоен со консензус на сите парламентарни групи.
Во другите вести, претседателот на Парламентот, Владимир Шекс, во интервјуто објавено во петокот во дневниот весник Вјесник изјави дека изборниот закон треба да биде изменет пред локалните избори во мај.
Особена загриженост предизвикуваат проблемите со запишувањето на гласачите:
за време на неодамнешните претседателски избори одѕивот на гласачите беше поголем од бројот на жителите во општините Книн и Двор.
(Вјесник, Вечерњи лист - 14/01/05;
ХИНА - 13/01/05)
