11/06/2007
ТИРАНА, Албанијa -- Четири месеци по локалните избори на 18-ти февруари, Централната изборна комисија (ЦЕЦ) во петокот (8-ми јуни) објави извештај со конечните резултати од гласањето.
Најголемата опозициска Социјалдемократска партија (СП) е прва со 23,17 отсто од гласовите, по што следи владејачката Демократска партија (ДП) со 20,60 отсто.
На третото место е Социјалистичкото движење за интеграција, со 9,19 отсто.
Другите партии што ќе бидат претставени на ниво на градоначалничките и општинските совети се Републиканската партија, Новата демократска партија, Демохристијанската партија, Социјалдемократската партија и Сојузот за човекови права.
Во поширока смисла, ЦЕЦ објави дека ДП и другите десничарски партии освоиле 51,05 отсто од гласовите, додека СП и другите левичарски партии освоиле 42.93 отсто.
(Шекули - 09/06/07;
веб-страница на ЦЕЦ - 08/06/07)
