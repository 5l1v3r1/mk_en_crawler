21/01/2004
АНКАРА, Турција -- Министерството за финансии спречи 105.000 лица да ја напуштат земјата, поради тоа што секој од нив должи повеќе од 9.000 евра во форма на неплатени даноци.
Локалните медиуми во вторникот (20-ти јануари) изјавија дека оваа година забраната ќе биде проширена и за уште 150.000 даночни обврзници.
Пасоши ќе им бидат издавани само на оние кои ги исплатиле даноците.
Во другите вести, шефот на Ирачката организација за маркетинг на нафта, Шамки Фарај, во средата ја посети Турција, при што разговараше во врска со евентуалното учество на Турција во реконстукцијата на нафтената индустрија во Ирак.
Исто така, беше најавено дека делегацијата од Багдад ќе присуствува на енергетскиот форум во Турција, закажан за подоцна во текот на месецов.
Пакистанскиот претседател Первез Мушараф се наоfа во официјална посета на Анкара, каде што во вторникот се состана со турскиот колега Ахмет Неждет Сезер.
Тие разговараа во врска со билатералната соработка во борбата против тероризмот и организираниот криминал, како и за зајакнуваoето на економските односи и зголемуваoето на трговијата.
Во меfувреме, турскиот државен министер, Али БабаYан, се наоfа во Давос, Швајцарија, каде што ќе присуствува на Светскиот економски форум.
Тој ќе одржи билатерални состаноци со првиот заменик генерален директор на ММФ, Ане Кругер, и со голем број владини официјални претставници и претставници на мултинационалните претпријатија кои ќе учествуваат на форумот.
(Агенција Анадолу, НТВ, ТРТ 2 - 21/01/04;
АФП, Dow Jones, Агенција Анадолу, ТРТ 2, НТВ - 20/01/04)
