13/02/2007
САРАЕВО, Босна и Херцеговина (БиХ) -- Апелационата комисија на судот на БиХ во понеделникот (12-ти февруари) го осуди поранешниот полицаец Ферид Окиќ на 26 години затвор за организиран криминал. 
Окиќ беше осуден за организирање и водење на криминална група, шверц со дрога и вмешаност во тешки кривични дела. 
Негов сојузник беше осуден на една година затвор. 
Пресудата во првото судење на Окиќ беше поништена во 2005 година на процедурална основа. 
Пресудата тогаш беше 22 години.
Во другите вести од понеделникот, сараевскиот кантонски суд го осуди поранешниот припадник на армијата на босанските Срби Предраг Мишковиќ на осум години затвор за злосторства против бошњачки цивили во сараевската населба Грбавица. 
Тој беше прогласен за виновен за мачење и силување на една Бошњачка. 
(Независне новине - 13/02/07; ПБС БиХ, РТРС - 12/02/07)
