13/02/2008
БЕЛГРАД, Србија – Претседателот Борис Тадиќ во вторникот (12-ти февруари) издаде соопштение, во кое апелира на воздржаност ако Косово прогласи независност. 
Тадиќ уште еднаш вети дека „нема да ја напушти борбата за интересите на граѓаните и битката за зачувување на Косово“, и повтори дека „само во ЕУ Србија може да го брани своето Косово“. 
Тој инсистираше на тоа дека политичарите треба да избегнуваат создавање на ситуација која би ја загрозила безбедноста на косовските Срби.
Исто така, премиерот Воислав Коштуница потврди дека главната цел на сите државни институции е да покажат национално единство во одбраната на Косово.
Исто така во вторникот, со поддршка на Русија, српскиот амбасадор во ОН, Павле Јевремовиќ, побара итна седница на Советот за безбедност на ОН, на која ќе се разговара за ситуацијата во Косово. 
Советот за безбедност се очекува да донесе одлука за барањето во среда. 
(Политика, Данас, Вечерње новости - 13/02/08; РТС, Бета, Б92, Taнјуг - 12/02/08)
