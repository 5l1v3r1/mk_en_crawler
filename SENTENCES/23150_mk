02/11/2008
БЕЛГРАД, Србија -- Министерот за одбрана, Драган Шутановац, во саботата (1-ви ноември) рече дека Србија ќе има целосно професионална армија до 2010 година. 
Во интервјуто во последното издание на списанието „Одбрана“, Шутановац призна дека останува уште многу работа за да се постигнат неопходните реформи.
Во другите вести, српските царински власти во петокот пронајдоа радиоактивен материјал во товарен воз кој се движел од јужниот бугарски град Димитровград за Македонија. 
Нивоата на радиоактивност во конкретниот вагон биле 3.000 пати повисоки од дозволените. 
Шефот на царината на Димитровград, Иван Стојменов, ја потврди информацијата и рече дека вагонот бил изолиран и вратен во Бугарија. 
(Танјуг, Одбрана, Б92, Блиц, РТС, БНТ, МИА, Нетинфо, Дарик - 01/11/08)
