05/07/2009
СОФИЈА, Бугарија -- Гласачите во недела (5-ти јули) излегоа на гласање, за пополнување на 240-те места во парламентот, избирајќи меѓу повеќе од 4.000 кандидати. 
Последните анкети покажаа дека Граѓаните за европски развој на Бугарија (ГЕРБ) на софискиот градоначалник Бојко Борисов ќе освои најголем дел од гласовите, но најверојатно нема да може самостојно да формира влада. 
Бугарската социјалистичка партија се очекува да биде втора, по што ќе следи партијата на етничките Турци, Движење за правата и слободите.
Овие избори, шести од крајот на комунизмот во 1989 година, ќе бидат први на кои ќе биде применет мешан систем кој го комбинира мнозинското гласање со пропорционалната застапеност. 
Гласачите ќе добијат две гласачки ливчиња -- едно со имињата на кандидатите за мнозинската застапеност и другото со пропорционалните листи на регистрирани партии и коалиции.
Сомневањата за купување гласови и други нерегуларности станаа клучно прашање во периодот пред изборите. 
Во саботата Тадеж Ивински, шеф на делегацијата на Парламентарното собрание на Советот на Европа (ПАЦЕ) во Бугарија, предупреди дека земјата може да ја изгуби својата акредитација за ПАЦЕ, ако сериозни проблеми ги нарушат изборите. 
(БТА, БНР, Софиска новинска агенција, Дарик, Медиапул, Фокус, БНН, АП, АФП, Ројтерс, Ксинхуа - 04/07/09)
