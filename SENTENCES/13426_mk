29/03/2006
БРИСЕЛ, Белгија -- Во интервјуто за Ројтерс од вторникот (28-ми март) комесарот за проширување на ЕУ, Оли Рен, рече дека забележал „море промени“ во Романија во текот на изминатите 14 месеци и дека земјата постигнува вистински напредок во борбата против корупцијата и зајакнувањето на своето судство. 
Тој беше попретпазлив во карактеризирањето на Бугарија, која ја повика брзо да го измени својот устав, за да може да ги заокружи судските реформи пред закажаниот датум за пристап на 1-ви јануари 2007 година. 
Рен рече дека двете земји имаат добри шанси да ги исполнат своите крајни рокови.
Исто така во вторникот, Финска ја информираше Бугарија дека ќе ја ратификува Спогодбата за пристап со Бугарија и Романија во мај. 
Бугарскиот премиер Сергеј Станишев го доби ова уверување на состаноците со високи официјални претставници во Хелсинки. 
(Ројтерс, Девет часот - 29/03/06; БНР, веб-страница на бугарската влада - 28/03/06)
