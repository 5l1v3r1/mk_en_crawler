18/03/2009
ХАГ, Холандија -- Трибуналот на ОН за воени злосторства во вторникот (17-ти март) ја намали казната на поранешниот водач на босанските Срби Момчило Крајишник од 27 на 20 години затвор, откако ги отфрли точките кои го товареа за убиство, истребување и прогон на несрпското население за време на босанскиот конфликт во периодот 1992-1995 година. 
Сепак, Апелационата комисија ја потврди претходната пресуда со која Крајишник беше осуден за „депортација, присилен трансфер и прогон засновани на овие злосторства“. 
Во новата казна ќе биде земено предвид времето што Крајишник го помина во притвор од април 2000 година. 
Тој се сметаше за десна рака на поранешниот политички водач на босанските Срби Радован Караџиќ за време на конфликтот. 
(АФП, ББС, Ројтерс, Б92, Танјуг, Блиц - 17/03/09)
