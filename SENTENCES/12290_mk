10/04/2005
БЕЛГРАД, Србија и Црна Гора -- Вујадин Поповиќ, поранешниот армиски офицер на босанските Срби, кого го бара Трибуналот на ОН, им се предаде на српските власти и ќе отпатува за Хаг оваа недела, објави владата во Белград во петокот (8-ми април). 
Тој ќе биде 11-тиот српски бегалец што доброволно се предал од почетокот на оваа година досега. 
Четириесетиосумгодишниот Поповиќ беше полковник на корпусот Дрина и беше обвинет за геноцид во врска со масакрот во Сребреница во 1995 година. 
Со тоа воениот командант на РС, Ратко Младиќ, остана единствениот бегалец од масакрот во Сребреница кој сé уште се наоѓа на слобода. 
Во петокот министерот за одбрана на Србија и Црна Гора, Првослав Давиниќ, повторно ги негираше наводите дека Младиќ се крие на територијата на државната заедница, потврдувајќи дека сојузната армија не ги штити осомничените за воени злосторства. 
(Б92, веб-страница на владата на РС, Pincom.info, АП, Ројтерс, ББС - 08/04/05)
