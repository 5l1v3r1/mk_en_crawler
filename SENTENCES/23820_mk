20/05/2009
БРИСЕЛ, Белгија -- Европската комисија во вторникот (19-ти мај) потврди дека добила официјален одговор од Словенија во врска со предлогот на комесарот за проширување на ЕУ, Оли Рен, за решавање на долготрајниот пограничен спор со Хрватска.
Предлогот предвидува меѓународна арбитража за прашањето.
Хрватска ја прифати понудата на Рен на 8-ми мај, но Словенија поднесе некои амандмани на истата.
Рен во вторникот рече дека Брисел внимателно ќе го разгледа конечниот одговор на Љубљана, но одби да каже дали Словенија го прифатила предлогот за ад хок трибунал.
Спорот, кој ги блокираше напорите на Хрватска за пристапување во ЕУ, се однесува на точната локација на поморските граници на земјите.
(СТА, ХРТ, БТА, Јутарњи лист, ХИНА, Јавно - 19/05/09)
