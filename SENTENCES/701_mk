05/10/2005
(Разни извори – 28/09/05 – 05/10/05)
Tри бугарски фудбалски екипи -- Левски, ЦСКА Софија и Литекс-Ловеч постигнаа историски успех, влегувајќи истовремено во квалификациите на купот на УЕФА.
Екипите победија на натпреварот против француски „Оксер“, односно германски „Бајер Леверкузен“ и белгиски „Генк“.
Сите три натпревари завршија со резултат 1:0.
Бугаринот Армен Назаријан, олимпискиот и трикратен светски шампион го освои златниот медал во категоријата грчко-римски стил за 60 килограми на светскиот шампионат во борење, кој заврши во Будимпешта, Унгарија, на 2-ри октомври.
Другиот Бугарин, Николај Гергов, го освои златниот медал во категоријата за 66 килограми.
Во меѓувреме, двократниот турски олимписки и двократен светски шампион Хамза Јерликаја го освои својот втор медал во категоријата за 96 килограми.
Четвртата годишна уметничка колонија „Балкански мостови“ започна во Крагујевац, Србија и Црна Гора, на 3-ти октомври.
Осум уметници од Србија и Црна Гора и десет од странство учествуваа на петдневниот натпревар.
На 2-ри октомври во Битола, Maкедонијa, беше отворен 14-тиот меѓународен фестивал за класична музија „Интерфест“.
Програмата вклучува десет рецитали и гала концерти, како и меѓународен натпревар за пијано, додека финалето е закажано за 13-ти октомври.
На натпреварот учествуваат шеесет пијанисти од целиот свет.
Првиот Преглед посветен на промовирањето на младите писатели од целиот регион на Југоисточна Европа се одржа од 4-ти до 9-ти октомври во Загреб.
Настанот е во организација на хрватското здружение „Културтрегер“ и Здружението на писатели и издавачи на Босна и Херцеговина (БиХ).
Две претстави -- „Ераритјаритјака“ од Швајцарија и „Долг живот“ од Литванија -- го поделија гранд прито „Мира Траиловиќ“ на 39-тиот белградски Меѓународен театарски фестивал (БИТЕФ), кој заврши во главиот град на Србија и Црна Гора на 29-ти септември.
Специјалната награда оваа година отиде во рацете на „Just for Show“ од Велика Британија.
Седмиот меѓународен фестивал на куклени претстави и мимики „Килкис“ започна во грчкиот град Килкис на 4-ти октомври.
На фестивалот, кој ќе трае до 10-ти октомври ќе учествуваат трупи и актери од Бугарија, Франција, Германија, Грција, Италија, Јапонија и Шпанија.
Македонската Филхармонија одржа концерт во Домот на армијата во Скопјe.
Диригент беше Германецот Инго Бекер, а солист на пијано Ардита Статовчи, која е родена во Косово, а сега живее и работи во Западна Европа.
Концертот беше организиран во соработка со Швајцарската амбасада во Скопје.
