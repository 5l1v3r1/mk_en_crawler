28/03/2006
БЕЛГРАД, Србија и Црна Гора -- Српскиот заменик-премиер Мирољуб Лабус во понеделникот (27-ми март) рече дека е неизвесно дали преговорите за Спогодбата за стабилизација и асоцијација (ССА) со ЕУ ќе продолжат по 5-ти април. 
Брисел јасно стави до знаење дека целосната соработка со Трибуналот на ОН за воени злосторства - вклучувајќи го и предавањето на главниот обвинет Ратко Младиќ - е услов за продолжување на процесот, истакна Лабус. 
Владата мора да стори сé што е во нејзина моќ за да го исполни овој услов, бидејќи „местото на Србија е во Европа“, рече тој.
За време на посетата на Шведска во понеделникот, српскиот претседател Борис Тадиќ рече дека случајот на Младиќ е тежок и дека на Белград му треба „разбирање“ и „поддршка“ од меѓународната заедница.
Исто така во понеделникот, министерот за одбрана, Зоран Станковиќ, потврди дека група од околу 50 официјални претставници на одбраната ковале завера за да го заштитат Младиќ од апсење. 
Сознанијата до кое е дојдено се вклучени во тајниот разузнавачки извештај што го подготви владата во јануари. 
(Вашингтон пост - 28/03/06; РТС, Танјуг - 27/03/06)
