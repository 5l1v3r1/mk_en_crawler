11/04/2008
СКОПЈЕ, Македонијa -- Во говорот пред парламентот доцна во четвртокот (10-ти април) претседателот Бранко Црвенковски побара од пратениците да го напуштат планот за одржување предвремени избори, инсистирајќи на тоа дека ваквиот чекор само ќе ја забави интеграцијата на Македонија во НАТО и ЕУ. 
„Секогаш ќе има време за избори, но повеќе нема време за пропуштени шанси“, рече Црвенковски. 
„Без компромис со Грција во врска со прашањето на името, нема да има НАТО, нема да има пристапни разговори со ЕУ“, предупреди претседателот. 
Парламентот ја започна расправата за евентуални предвремени избори откако НАТО ја отфрли кандидатурата на Македонија за членство минатата недела. 
Следните закажани избори се за 2010 година. 
(Дневник, Утрински весник - 11/04/08; Maкфакс, МИА, МРТ, АП, АФП, Ксинхуа - 10/04/08)
