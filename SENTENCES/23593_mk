28/07/2009
БРИСЕЛ, Белгија -- Шведското претседателство на ЕУ во понеделникот (27-ми јули) вети дека ќе й даде нова динамика на интеграцијата на земјите од Западен Балкан оваа есен. 
Во изјавата за новинарите во Брисел, шведскиот министер за надворешни работи, Карл Билд, и шведскиот министер за европски прашања, Сесилија Малмстром, ги минимизираа стравувањата дека пристапувањето на Западен Балкан ќе биде бавно. 
„Има пречки што мора да се надминат, но јас верувам дека сите во Министерскиот совет на ЕУ ја гледаат потребата од нова динамика во вклучувањето на Западен Балкан“, рече Билд. 
Комесарот за проширување на ЕУ, Оли Рен, исто така, ја минимизираше загриженоста во врска со противењето на понатамошното проширување, истакнувајќи дека неодамнешната одлука за укинување на визите за граѓаните на Македонија, Србија и Црна Гора ја покажува посветеноста на ЕУ на регионот. 
(Tанјуг, Макфакс, СТА, Фајненшал тајмс, АФП - 27/07/09)
