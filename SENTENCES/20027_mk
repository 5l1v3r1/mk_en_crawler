19/08/2007
ПРИШТИНА, Косово, Србија -- Србија нема да добие дозвола да испрати армиски војници и полиција назад во Косово, објави во саботата (18-ти август) портпаролот на КФОР, предводен од НАТО.
Полковник Мајкл Кноп рече дека безбедноста во покраината е одговорност на КФОР и дека НАТО не планира да овласти ваков потег.
Александар Симиќ, висок советник на српскиот премиер Воислав Коштуница, во интервјуто објавено претходно во саботата рече дека дојде време Белград да испрати безбедносни сили кои ќе ги штитат Србите во Косово.
Тој ја цитираше резолуцијата на 1244 на Советот за безбедност, која содржи опција околу 1.000 припадници на српските безбедносни сили да ги заштитуваат некои места во покраината.
Во четвртокот Српскиот национален совет за Северно Косово побара од владата во Белград да испрати војници да ги чуваат областите населени со Срби.
Улпијана Лама, портпаролката на косовската влада, рече дека барањето на Симиќ е „апсурдно“.
(Ројтерс, АФП, Бета, Танјуг, Макфакс, А1, АП, РТС, Б92 - 18/08/07)
