02/09/2007
САРАЕВО, Босна и Херцеговина (БиХ) -- Еден ден откако политичарите на БиХ го отфрлија предлогот за полициските реформи поднесен од страна на високиот претставник Мирослав Лајчак, тврдејќи дека истиот ќе биде во корист на полициските структури на Република Српска (РС), премиерот на РС Милорад Додик, исто така, го критикуваше документот.
Додик рече дека го прегледал предлогот во петокот (31-ви август) и рече дека е неуставен и не е во согласност со позициите на РС.
Претходно во петокот, Европската комисија изрази поддршка за предлогот и ги критикуваше политичарите во РС за нивното отфрлање и несогласувањето да преговараат за компромис.
Комесарот за проширување Оли Рен ја предупреди БиХ дека ако нема договор за полициското реструктуирање до крајот на септември, потпишувањето на Договорот за стабилизација и асоцијација (ДСА) ќе биде одложено на неодредено време.
(ХРТ, РТРС, СРНА, НТВ Хајат, Фена - 31/08/07)
