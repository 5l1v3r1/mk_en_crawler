21/01/2008
БРИСЕЛ, Белгија -- Европската комисија (ЕК) во петокот (18-ти јануари) објави дека ќе отпочне преговори со Белград подоцна овој месец кои -- ако бидат исполнети одреден број критериуми -- би можеле да водат до укинување на сегашниот визен режим за српските државјани.
Слични преговори ќе се одржат и со другите земји од Западен Балкан.
Во септември ЕУ ги укина визите за некои категории патници од Албанија, Босна и Херцеговина, Македонија, Србија и Црна Гора.
Во неделата црногорскиот министер за внатрешни работи, Јусуф Каламперовиќ предвиде дека неговата земја ќе биде прва за која визниот режим на ЕУ ќе биде целосно укинат.
ЕК, во меѓувреме, ја потсети Србија дека мора целосно да соработува со Трибуналот на ОН за воени злосторства ако сака да го потпише Договорот за стабилизација и асоцијација со ЕУ.
Новиот главен обвинител на ОН, Серж Брамерц, разговараше околу ова прашање во петокот со шефот за безбедност на ЕУ, Хавиер Солана, и комесарот за проширување, Оли Рен.
(Aнтена М, Бета, Б92 - 20/01/08;
Ројтерс, АФП - 18/01/08)
