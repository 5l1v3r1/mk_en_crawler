29/09/2010
БЕЛГРАД, Србија -- Претседателот на Трибуналот на ОН за воени злосторства, Патрик Робинсон, во вторникот (28-ми септември) изрази загриженост поради тоа што двајцата преостанати бегалци обвинети за воени злосторства -- Ратко Младиќ и Горан Хаџиќ -- се наоѓаат на слобода. 
Тој ги поддржа неодамнешните критики на главниот обвинител на Трибуналот, Серж Брамерц, во врска со тоа што Србија не ги лоцира и уапси двајцата, но изрази надеж дека Белград ќе вложи максимални напори за соработка. 
Робинсон истакна дека ако Младиќ и Хаџиќ не се најдат во притвор пред да биде затворен Трибуналот, ќе останат механизмите за нивно судско гонење. 
Робинсон беше во Белград за почетокот на проектот финансиран од ЕУ чија цел е да им помогне на националните судства на Балканот да ги водат случаите на воени злосторства. 
Проектот од 4 милиони евра ќе биде спроведен во соработка со ОБСЕ и Меѓурегионалниот институт на ОН за кривично и правно истражување. 
(Taнјуг, Б92, РТС, АП - 28/09/10)
