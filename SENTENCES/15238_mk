30/05/2006
БУКУРЕШТ, Романија -- Дваесеттиот состанок на заедничката парламентарна комисија на ЕУ и Романија започна во понеделникот (29-ти мај) во парламентот, а претседаваа шефот на заедничката комисија на Романија и ЕУ, Гвидо Подеста, и Виорел Хребенчиуч, шеф на парламентарната Комисија за европска интеграција. 
„Романија ќе биде подготвена за влез во ЕУ на 1-ви јануари 2007 година“, ги увери учесниците министерот за европска интеграција, Анка Бојаџиу. 
Состанокот во понеделникот се фокусираше на напредокот постигнат како одговор на препораките од претходниот состанок, како и на чекорите што мора да се преземат во врска со клучниот мониторинг извештај на Европската комисија наесен.
Процесот на пристапување е во фокусот на официјалната посета на романскиот претседател Трајан Башеску на Франција. 
Во тек се разговори за следните реформи на романската влада, очекуваната ратификација од страна на Франција на Спогодбата за пристапување, како и билатералната соработка по пристапувањето. 
(Ромпрес, Девет часот - 30/05/06; Ромпрес - 29/05/06)
