19/12/2005
AНКАРА, Турција -- Генералниот секретар на НАТО Јап де Хоп Шефер во понеделник (19-ти декември) треба да допатува во Тирана, на разговори со премиерот Реџеп Тајип Ердоган, со министерот за надворешни работи, Абдула Ѓул, и со министерот за одбрана, Вежди Ѓонул. 
Шефот на НАТО треба, исто така, да одржи говор на универзитетот Билкент во Анкара.
Во другите вести, министерот за финансии, Кемал Унакитан, во петокот потврди дека владата планира построги мерки и казни против сивата економија. 
Унакитан вели дека земјата губи околу 12 милијарди американски долари годишно поради истата.
Во меѓувреме, во неделата беа објавени писмени тврдења дека Иран обучува исламски милитанти и ги поддржува терористичките активности кои имаат за цел да го срушат секуларниот поредок на Турција. 
Обвинувањата се содржани во судската пресуда за случајот против деветмината екстремисти кои беа осудени за убиството на четворица секуларни интелектуалци во 1990-тите. 
(AФП - 18/12/05; веб-страница на НАТО - 17/12/05; НТВ - 16/12/05)
