28/05/2008
САРАЕВО, Босна и Херцеговина (БиХ) -- Премиерот Никола Шпириќ во вторникот (27-ми мај) се врати од Брисел и рече дека добил уверување оти потпишувањето на Договорот за стабилизација и асоцијација (ДСА) помеѓу ЕУ и БиХ ќе се случи на 16-ти јуни.
Парламентот на почетокот од април усвои закон за полициските реформи, кој беше клучен за потпишувањето на договорот.
Сепак, долгата процедура на превeдување доведе до одложување на потпишувањето.
Исто така во вторникот, членот на претседателството на БиХ, Жељко Комшиќ, изрази скепса дека најголемите партии ќе постигнаt договор за уставните реформи во текот на следните две години.
На тркалезната маса за уставните измени Комшиќ рече дека иако поголем дел од јавноста и повеќето политички партии ја сфаќаат потребата за амандманите, тие не се подготвени да ги прифатат.
(Дневни аваз - 28/05/08;
РТРС, ПБС, Фена, ДПА - 27/05/08)
