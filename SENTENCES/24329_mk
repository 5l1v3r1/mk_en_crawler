14/06/2009
ЗАГРЕБ, Хрватска -- Патрик Робинсон, претседател на Хашкиот трибунал за воени злосторства (МКТЈ), во петокот (12-ти јуни) пристигна во Хрватска. 
Тој се наоѓа на турнеја низ земјите од Западен Балкан, при што планира да ги посети Босна и Херцеговина (БиХ) и Словенија. 
Ова е прва посета на Робинсон на регионот од неговото назначување во ноември 2008 година.
Претседателот на МКТЈ ќе се состане со владини претставници, претставници на судството и здруженијата на жртвите во трите земји. 
В сабота тој ќе има свое обраќање на конференцијата во Дубровник, во врска со соработката меѓу Трибуналот и земјите од поранешна Југославија. 
(ДПA - 13/06/09, ХИНА, СТА, АФП - 12/06/09)
