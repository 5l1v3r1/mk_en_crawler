29/11/2006
СОФИЈА, Бугарија -- Властите во вторникот (28-ми ноември) објавија дека двајца бугарски државјани, осомничени дека припаѓаат на меѓународен синџир на трговија со кокаин, се уапсени на Софискиот аеродром. 
Секој од двајцата, на возраст од околу 20 години и опишани како „мулиња за дрога“, наводно летал од Франкфурт со еден килограм кокаин во телото.
Исто така во вторникот, бугарскиот државен обвинител, Борис Велчев, рече дека во тек се истраги за утврдување на тоа дали „босовите“ на подземјето имаат имоти и банковни сметки во Лондон. 
Тој потврди дека еден од испитуваните е починатиот „бос“ за дрога Константин Димитров-Самоковеца, кој беше убиен во Амстердам пред скоро три години. 
(Сега, Монитор - 29/11/06; бТВ, Дарик - 28/11/06)
