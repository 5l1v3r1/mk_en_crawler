23/02/2010
БАЊА ЛУКА, Босна и Херцеговина (БиХ) -- Бошњачките претставници во Советот на народите на Република Српска (РС) ставија вето во понеделникот (22-ри февруари) на законот за референдуми, усвоен од парламентот на 10-ти февруари. 
Един Рамиќ, шеф на бошњачката група во парламентот на РС, рече дека бошњачките претставници инсистираат на неколку амандмани. 
Тој рече дека легислативата треба да прецизира оти прашања што ќе бидат поставени мора да бидат во согласност со овластувањата на РС, уставот на РС и уставот на БиХ. 
Бошњаците, исто така, инсистираат на одредба која ќе гарантира дека територијалниот интегритет, суверенитетот и безбедноста на БиХ не можат да бидат предмет на референдум. 
Претседателот на парламентот на РС Игор Радојчиќ рече дека потегот на Бошњаците не е изненадување, бидејќи тие се заканувале дека ќе стават вето на законот и пред да биде подготвен. 
(РТРС, Срна, БХРТ, Танјуг - 22/02/10)
