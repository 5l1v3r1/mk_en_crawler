26/09/2008
ЊУЈОРК, САД -- Македонија ќе прифати само фер компромис во својот спор околу името со Грција, рече претседателот Бранко Црвенковски во своето обраќање на 63-тото Генерално собрание на ОН во четвртокот (25-ти септември).
„Ќе прифатиме само решение кое нема да го оспорува нашиот национален и културен идентитет“, истакна тој, додавајќи дека каков и да е притисок врз Македонија да прифати нефер компромис ќе доведе до внатрешна дестабилизација.
„Не смееме да дозволиме да бидеме понижени и дестабилизирани со лош компромис“, рече Црвенковски.
Тој ја истакна „апсурдноста“ на спорот во врска со името и ја обвини Грција за блокирање на пристапот на неговата земја во ЕУ и НАТО.
Исто така во четвртокот, американскиот државен секретар Кондолиза Рајс рече дека се надева оти Атина и Скопје ќе најдат взаемно прифатливо решение, кое ќе й овозможи на Македонија да пристапи во НАТО.
„Сакаме ова прашање да биде решено што е можно побргу.
Ние се обидуваме да помогнеме во изнаоѓањето решени“, рече Рајс по состанокот со грчката министерка за надворешни работи, Дора Банкојани.
(Mакфакс, А1, МИА, АП, ВОА, АНА-МПА, Катимерини, ЕРТ - 25/09/08)
