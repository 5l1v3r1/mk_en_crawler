23/03/2007
ПРИШТИНА, Косово, Србија -- Во интервјуто за руските медиуми во четвртокот (22-ри март) генералниот секретар на НАТО, Јап де Хоп Шефер, рече дека решавањето на статусот на Косово не може да послужи како преседан за Јужна Осетија, Абхазија или кој било друг регион кој сака независност.
Де Хоп Шефер одговараше на неодамнешното предупредување на рускиот министер за надворешни работи, Сергеј Лавров, кој посочи дека евентуалното доделување на независност за Косово -- преку меѓународно наметнато решение -- би поставило опасен преседан во другите ранливи европски региони.
По пристигнувањето од Њујорк во четвртокот, косовскиот претседател Фатмир Сејдиу за локалните медиуми изјави дека се состанал со рускиот амбасадор во ОН, Витали Чуркин, и дека заминал со впечатокот дека Русија не е против независност.
„Тие само гледаат потреба за понатамошни разговори околу ова прашање, што беше неприфатливо“, додаде Сејдиу.
(Топ-ченал, РТК, Косова прес, Танјуг, РТС, АП - 22/03/07)
