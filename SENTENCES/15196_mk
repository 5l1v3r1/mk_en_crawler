28/09/2006
СТРАЗБУР, Франција -- Европскиот парламент во средата (27-ми септември) гласаше за усвојување на необврзувачкиот извештај во кој се критикува Анкара за неисполнувањето на нејзините ветувања во врска со човековите права и други области.
Во документот се вели дека Анкара постигнала „недоволен напредок“ во врска со слободата на изразувањето, верските и малцинските права, правата на жените и владеењето на законот.
Во него, исто така, се повикува Турција да ги отвори своите пристаништа и аеродроми за кипарскиот сообраќај, да се намали изборниот праг од 10 отсто и да им се овозможи на повеќе партии да влезат во парламентот, вклучувајќи ги и курдските партии.
Пратениците ја отфрлија клаузулата со која признавањето од страна на Турција на наводниот геноцид врз Ерменците, би претставувало услов за пристапот во ЕУ.
(Ројтерс, УПИ, АП, Аксам, Ватан, Харавги - 28/09/06;
Заман - 27/09/06)
