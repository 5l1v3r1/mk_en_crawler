02/05/2007
Бугаријa и Романијa освоија по еден сребрен медал на Европскиот шампионат во гимнастика во Амстердам, кој заврши во неделата (29-ти април).
Јован Јовчев од Бугарија беше втор во категоријата на обрачи -- делејќи го второто место со Андеа Кополино од Италија -- додека Олександер Воробјов од Украина го освои златниот медал.
Романката Сандра Избаса го освои сребрениот медал во натпреварот за поединци во сите категории.
Меѓународниот фестивал на поезијата Поетека започна во неделата во Драч, Aлбанијa и ќе трае до сабота (5-ти мај).
Учествуваат околу 80 поети од Албанија, Бугарија, Велика Британија, Грција, Германија, Италија, Романија, Русија и САД.
Програмата, исто така, вклучува настани во Берат, Скадар и Тирана.
Третиот фолклорен фестивал „Софиска пролет“ се одржа во главниот град на Бугарија во неделата (30-ти април) и во понеделникот.
Околу 66 ансамбли од 13 земји учествуваа на настанот, кој вклучуваше улични процесии од Националната палата на културата до народниот театар „Иван Вазов“, каде што концертите се одржуваа на отворена сцена.
Во Салзбург беа официјално отворени Деновите на хрватско-австриската култура и пријателство.
Настанот ќе трае неколку месеци и ќе се состои од бројни изложби, фолклорни настапи и други настани.
Петтиот Меѓународен џез и блуз фестивал се одржа во Звечан и Митворица во Косовo од петокот (27-ми април) до неделата.
Околу 80 локални и меѓународни музичари настапија за време на фестивалот, кој го организираше српскиот продуцент Ненад Илиќ.
Tурскиот писател и добитник на Нобеловата награда Орхан Памук беше вклучен во овогодинешната листа на 100 највлијателни луѓе во светот, која ја подготви списанието „Тајм“.
Тој беше 91-ви.
Другите дебитанти на листата се:
потпаролот на Американската куќа Ненси Пелоши, францускиот претседателски кандидат Сеголен Ројал, германската канцеларка Ангела Меркел и американските претседателски кандидати Хилари Клинтон и Барак Обама.
(Разни извори – 25/04/07-02/05/07)
