03/12/2004
БАЊА ЛУКА, Босна и Херцеговина (БиХ) -- Шефот на полицијата на босанските Срби, Радомир Његуш, во четвртокот (2-ри декември) поднесе оставка, откако беше обвинет за попречување на напорите за фаќање на осомничените за воени злосторства.
Министерот за внатрешни работи на Република Српска, Дарко Матијашевиќ, неодамна рече дека Његуш ја попречувал соработката со Трибуналот на ОН.
Во другите вести, Матијашевиќ во четвртокот рече дека полицијата на босанските Срби спроведе неуспешна операција за апсење на Љубомир Боровчанин, осомничен во врска со масакрот во Сребреница во 1995 година.
Главната обвинителка на ОН, Карла дел Понте, за време на посетата на Сараево во четвртокот изјави дека новиот босански судски совет за воени злосторства треба да го одржи своето прво судење на почетокот од јануари.
Таа рече дека Трибуналот на ОН планира да пренесе голем број случаи во босанскиот суд.
(Независне новине - 03/12/04;
Ројтерс, АФП, ФЕНА - 02/12/04)
