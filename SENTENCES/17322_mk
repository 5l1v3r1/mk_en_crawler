27/04/2007
СТОКХОЛМ, Шведска -- Владата одби да ја помилува и ослободи поранешната претседателка на босанските Срби, Билјана Плавшиќ, која одлежува 11-годишна затворска казна за нејзината улога во воените злосторства против босанските муслимани во конфликтот во периодот 1992-1995 година.
Властите го отфрлија нејзиното барање за ослободување, но не дадоа детали.
Плавшиќ (76) ја одлежува својата затворска казна во шведскиот женски затвор од 2003 година.
Таа побара амнестија поради здравствени проблеми.
Судиите во Трибуналот на ОН за воени злосторства й одредија релативно куса затворска казна бидејќи таа доброволно му се предаде на судот и изрази каење за своите активности, кога се изјасни за виновна.
(Независне новине, УПИ - 27/04/07;
ПБ, РТРС, Фена, Ројтерс, ДПА, УПИ - 26/04/07)
