03/08/2009
БЕЛГРАД, Србија -- Политичките претставници на Албанците во јужна Србија отпочнаа иницијатива за воспоставување албански регионални институции и регион на Прешевската долина, објавија локалните медиуми во неделата (2-ри август). 
Советниците од општините Прешево, Бујановац и Медвеѓа, усвоија политичка декларација во која ги повикуваат српските власти да прекинат со акциите на специјалната полиција во јужна Србија и да спречат евентуална ескалација на политичката и безбедносната ситуација. 
Тие, исто така, инсистираа на демилитаризација на оваа зона. 
Србија распореди жандармерија во регионот тврдејќи дека таа е таму за да се бори против криминалот и корупцијата.
Министерот за внатрешни работи, Ивица Дачиќ, во неделата рече дека се состанал со албанските водачи на разговори околу тоа како да се зачува политичката стабилност и безбедност во регионот. 
(Tанјуг, Блиц, Б92, Фонет - 02/08/09)
