17/11/2009
БУКУРЕШТ, Романија -- Синдикатите на букурешкото претпријатие на подземната железница Метрорекс започнаа деветчасовен генерален штрајк во вторникот (17-ти ноември), откако Министерството за транспорт го отфрли нивното барање за зголемување на платите од 26 отсто. 
Претставниците на синдикатите бараат преговори за нов колективен договор за работни односи, бидејќи претходниот истече на почетокот од овој месец. 
Министерот за транспорт, Раду Берчеану, вели дека е можно да ги изведе вработените во Метрорекс пред суд. 
Сличен ваков штрајк беше прогласен нелегален во 2005 година, кога протестот на подземната железница го прекина сообраќајот во шпицот на работното време. 
(AП, Евениментул зилеи, Зиуа, Адеварул - 17/11/09)
