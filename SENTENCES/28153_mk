16/05/2010
ЗАГРЕБ, Хрватска -- Европската банка за реконструкција и развој (ЕБРД) во саботата (15-ти мај) ја подигна целокупната прогноза за економскиот растеж на земјите од Источна Европа оваа година, иако проекциите за некои земји беа спуштени на пониско ниво. 
Според документот издаден за време на годишниот состанок на Банката во Загреб, економиите во регионот ќе регистрираат растеж од 3,7 отсто оваа година, наместо прогнозата за 3,3 % во јануари. 
Во исто време, Банката предупреди дека заздравувањето и понатаму е кревко, „со зголемени разлики во темпото на растеж низ државите и нови ризици кои произлегуваат од фискалните притисоци и финансиската ранливост во Западна Европа“. 
Некои од најголемите економии во регионот, вклучително и на Турција, го забрзаа напредокот, додека прогнозите за членките на ЕУ, Бугарија и Романија, беа спуштени подолу. 
(Ројтерс, АФП - 15/05/10)
