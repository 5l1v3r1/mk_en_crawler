30/05/2010
АТИНА, Грција -- Државна комисија формирана да го истражува перењето пари, повика на замрзнување на имотот на поранешниот министер за транспорт, Анастасиос Мантелис, кој призна дека примил мито од германскиот гигант за електроника „Сименс“ во 1998 година. 
Во четвртокот (27-ми мај) на Мантелис му беше забрането да ја напушти земјата и беше обвинет за мито и перење пари. 
Претседателот на комисијата против перењето пари, Стелиос Грозос, исто така ја замрзна грчката банкарска сметка на помошникот на Мантелис, Јоргос Цугранис, осомничен дека истата била користена за префрлање пари. 
Главната опозициска партија, Нова демократија, минатата недела побара Костас Симитис, кој ја предводеше владата во тоа време, да биде испрашан. 
(EРТ, АНА, Екатимерини - 30/05/10)
