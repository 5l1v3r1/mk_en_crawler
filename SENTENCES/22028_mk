15/08/2008
ПРИШТИНА, Косово -- Малезија не го прекина процесот на признавање на независноста на Косово, рече Мустафа Мансор, шеф на малезиската канцеларија за врски во Приштина, во четвртокот (14-ти август).
Мансор му рече на претседателот Фатмир Сејдиу дека неговата влада не го променила својот став за статусот на Косово, и покрај тврдењето за тоа од страна на српското Министерство за надворешни работи претходно оваа недела.
Набргу откако Косово прогласи независност во февруари, Малезија рече дека го поздравува овој потег.
Исто така во четвртокот, портпаролот на УНМИК Расел Гики рече дека УНМИК и ЕУЛЕКС овој месец ќе испратат меморандум за разбирање за техничките аспекти на реструктуирањето на УНМИК и новите должности на мисијата на ЕУ.
ЕУЛЕКС ќе биде распоредена и ќе работи во согласност со резолуцијата 1244 на Советот за безбедност на ОН.
Во другите вести од четвртокот, лекарите низ цело Косово започнаа штрајк, барајќи подобра плата и работни услови.
Синдикатите на здравствените работници рекоа дека штрајкот има за цел да ја потсети власта на нејзините должности во здравствениот сектор.
(Tелеграфи, Косовапрес, Косовалајв, ТВ 21, РТК, Кохавижн - 14/08/08)
