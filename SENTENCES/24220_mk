15/06/2009
ТИРАНА, Албанија -- Крајниот рок за Албанците да аплицираат за новите електронски лични карти истекува в понеделник (15-ти јуни). 
Со новиот изборен закон на земјата, усвоен минатиот декември, само граѓаните што поседуваат валидни пасоши или електронски лични карти ќе можат да гласаат на парламентарните избори на 28-ми јуни. 
Министерството за внатрешни работи објави дека вкупно 1.354.000 граѓани поднесле барање досега, додека издадени се вкупно 1.253.000 лични карти.
Во другите вести, полицијата во неделата уапси лице осомничено за трговија со луѓе, приведувајќи го на патот меѓу Ѓирокастро и грчката граница. 
Полицајците пронашле осум други Албанци кои патувале одделно во два автомобила. 
Тие признале дека платиле по 2.000 евра за нелегалното преминување во Грција. 
(Газета шкиптаре, Шкип, Балкан веб, Шекули - 15/06/09; Шекули, Топ ченал, Ора њус, Балкан веб - 14/06/09)
