03/06/2008
ЗАГРЕБ, Хрватска -- Премиерот Иво Санадер во понеделникот (2-ри јуни) изјави дека планира да отвори јавна дебата за проектот за нафтоводот Дружба Адрија.
Санадер призна дека иако неговата владејачка Хрватска демократска заедница се спротивставуваше на проектот во минатото, сегашната ситуација значи дека Хрватска повеќе не може да обезбедува евтина енергија.
Проектот ќе носи руска нафта за Хрватска преку нафтоводот што ќе поминува низ Белорусија, Украина, Словачка, Унгарија и Хрватска.
Исто така, треба да има опција за пренесување нафта преку хрватските пристаништа за Западна Европа и Соединетите Држави, што ќе обезбеди прилив на транзитни давачки за Хрватска.
Најголемата загриженост во врска со овој проект е од еколошка природа, бидејќи Јадранскиот басен, каде што ќе завршува нафтоводот, веќе се соочува со опасност од загадување.
Критичарите велат дека новиот нафтовод само ќе ја влоши ситуацијата.
(Вечерњи лист, Монитор - 02/06/08)
