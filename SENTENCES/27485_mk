28/09/2010
БЕЛГРАД, Србија -- Србија е можно да добива и по 200 милиони евра годишно грантови од ЕУ како дел од Дунавската стратегија, која ќе биде усвоена во првата половина од следната година, рече комесарот на ЕУ за регионална политика, Јоханес Хан, на конференцијата во понеделникот (27-ми септември) во Белград. 
Стратегијата ќе биде усвоена во следниот буџетски период на ЕУ, 2014-2020, и има за цел да го поттикне развојот на регионите во 14 земји долж реката Дунав. 
Истата ќе обезбеди средства за финансирање на инфраструктурата и проектите за рециклирање. 
Српскиот премиер Мирко Цветковиќ вели дека неговата влада веќе одвоила 18,5 милиони евра од државниот буџет за финансирање на стратегијата. 
Претседателот на Европската инвестициска банка, Филипе Мејстад, потврди дека неговата институција ќе кофинансира различни проекти во Србија кои се дел од Дунавската стратегија. 
(Бета, Б92, Танјуг, РТС - 27/09/10)
