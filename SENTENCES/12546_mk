10/01/2005
САРАЕВО, Босна и Херцеговина (БиХ) -- Високиот претставник Педи Ешдаун побара од властите на Република Српска (РС) да продолжат со откривањето на вистината во врска со масакрот во Сребреница и да ги анализираат документите кои ги подготви Комисијата за Сребреница.
За време на разговорите со премиерот на РС во заминување, Драган Микеревиќ, минатата недела Ешдаун изрази загриженост поради тоа што Бања Лука сé уште не составила комисија која ќе ги разгледа овие документи.
Тој рече дека е неопходна анализа за утврдување и разгледување на евентуалните административни дејства што треба да се преземат против официјалните претставници чии имиња се споменуваат во извештајот.
Во другите вести, еден ден по назначувањето на Перо Букејловиќ за нов мандатор на РС, претседателот на РС Драган Чавиќ во неделата (9-ти јануари) објави дека во идниот кабинет нема место за големата Босанска партија за демократска акција.
Букејловиќ, сепак, рече дека ќе се консултира со сите парламентарни сили за составувањето на новиот кабинет.
(Дневни аваз - 10/01/05;
Фена 09/01/05;
Извори на ОХР - 07/01/05)
