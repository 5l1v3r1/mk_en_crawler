24/03/2006
(Разни извори – 17/03/06 - 24/03/06)
„Бритиш ервејс“ ќе отпочне со директни летови помеѓу Лондон и Tиранa почнувајќи од 27-ми март, објави претпријатието. 
Летови ќе има во понеделниците, четвртоците и саботите.
***
Aлбанското Регулаторно тело за телекомот минатата недела одлучи да го одложи издавањето на дозвола на третиот мобилен оператор во земјата, „Игл мобајл“, во сопственост на државното претпријатие за телекомуникации, Албтелеком. 
Овој потег уследи откако Министерството за економија утврди дека „Игл мобајл“ не ги исполнува потребните критериуми за отпочнување со операциите на пазарот. 
Ова е третпат процедурата да биде одложена.
***
Босна и Херцеговина (БиХ) им врати 118 милиони евра во вид на обврзници на странските кредитори во 2005 година, според податоците на босанското Министерство за финансии и економија. 
Најголемиот дел отиде за обврзниците на ММФ, Светската банка и ЕБРД. 
Федерацијата на БиХ беше одговорна за 61,46 отсто од исплатите, додека Република Српска придонесе со 38,54 отсто.
***
Словенечкиот „Телеком Словеније“ ги купи мнозинските акции од 76 отсто во водечкиот мaкедонски Интернет провајдер, Он.Нет. 
Договорот е вреден 4,7 милиони евра. 
Купувачот, исто така, се обврза дека ќе инвестира дополнителни еден милион евра во Он.Нет, преку зголемување на капиталот.
***
Tурската влада планира да распише тендер за изградбата на третиот мост на Босфорот оваа година, објави на 21-ви март министерот за градежништво и домување, Фарук Озак. 
Тој додаде дека мостот ќе биде изграден со методот изгради-работи-префрли и дека три од вкупно четири претпријатија веќе покажале интерес за проектот.
***
Хрватското индустриско производство, според последните официјални податоци, се зголеми од 5,9 отсто во јануари на 7,3 отсто во февруари, во споредба со истите месеци од претходната година. 
Рударството продолжи со динамизирање на индустрискиот раст, постигнувајќи зголемување од 10,2 отсто во однос на истиот период минатата година, и остварувајќи месечен раст од 4,5 процентни поени.
***
Според прелиминарните податоци на Министерството за финансии во Подгорица, буџетскиот суфицит на Црна Гора достигна вкупно 148,8 милиони евра во 2005 година -- четирипати повеќе од предвидената сума. 
Наплатата на ДДВ се зголеми за 22,3 отсто за период од една година во 2005 година, достигнувајќи вкупно 193,4 милиони евра, што е за 2,4 отсто над годишниот план за 2005 година.
