12/06/2008
TИРАНА, Албанија -- Полицијата вели дека албански рибар е застрелан и ранет во вторникот (10-ти јуни) од страна на црногорските погранични власти, во албанските територијални води на Скадарското Езеро.
Тирана го осуди инцидентот и побара дејствување од страна на црногорските власти.
Црногорската полиција вели дека го испитува случајот и дека нема да дозволи слични инциденти во иднина.
Албанската полиција вели дека двајца црногорски чувари го застрелале човекот во близина на граничниот премин Шен Ѓерѓи.
Тој заздравува во болница во Скадар.
Во другите вести, два синдикати на професори во Тирана издадоа извештај во средата, пред Светскиот ден против детскиот труд, во кој тврдат дека повеќе од 40.000 деца кои работат во Албанија го напуштиле училиштето.
Извештајот, исто така, изразува загриженост во врска со трговијата со албански деца во странство.
Меѓународната трудова организација проценува дека шверцерите досега однесле повеќе од 3.000 деца во Грција и Италија да работат како питачи и чистачи на прозорци.
(Њус 24 - 12/06/08;
Шекули, Шки, Газета шкиптаре - 11/06/08)
