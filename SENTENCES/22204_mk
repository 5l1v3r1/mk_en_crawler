15/09/2008
AТИНА, Грција -- Судот ги замрзна банкарскитe сметки на манастирот Ватопеди на планинаа Атос по скандалот со недвижен имот кој доведе до оставка на министерот за поморска трговија, Јоргос Вулгаракис, објавија медиумите во неделата (14-ти септември).
Судот, исто така, одлучи да го стави имотот на манастирот под државна контрола додека не заврши истрагата.
Вулгаракис во петокот поднесе оставка, откако неговото име беше поврзано со сомнителната трансакција на недвижен имот помеѓу државата и манастирот.
Ватопеди, еден од главните манастири во автономната манастирска заедница на планината Атос во северна Грција, изврши размена на земјишта со ниска вредност за државен недвижен имот.
Сопругата на Вулгаракис, наводно, била нотар за дел од трансакцијата.
Вулгаракис ги негираше обвинувањата, велејќи дека одлучил да поднесе оставка за да не ја попречува работата на владата.
(Нафтемборики, Елефтерос типос, Та неа - 15/09/08;
EРТ, АНА-МПA - 14/09/08)
