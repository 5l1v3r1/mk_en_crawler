20/01/2010
Холивудската ѕвезда Џони Деп присуствуваше на третиот меѓународен филмски и музички фестивал Кустендорф, кој заврши во вторникот (19-ти јануари) во Дрвенград, измислено српско село создадено од филскиот режисер Емир Кустурица.
Беше откриена статуа на Деп во природна големина.
Актерот -- познат по филмовите како што се „Пиратите од Карибите“ -- ја доби „Наградата за идни филмови“ и одржа неколку работилници за учесниците на фестивалот.
Кипарската тениска ѕвезда Маркос Багдатис ја освои својата четврта АТП титула во саботата (16-ти јануари), поразувајќи го Французинот Ричард Гаскет.
Багдатис (24) донираше дел од парите од својата награда за помош на Хаити.
Портпаролот на турското Министерство за надворешни работи, Бурак Озугергин во саботата (16-ти јануари) објави дека Турција и Србијa одлучиле да отворат Центар за исламска култура во Белград.
Договорот беше постигнат за време на посетата на турскиот министер за надворешни работи, Ахмет Давутоглу, на Белград, каде што тој присуствуваше на трилатералниот состанок со српскиот колега Вук Јеремиќ и колегата од Босна и Херцеговина, Свен Алкалај.
Косовскиот уметник Албан Муја ќе се натпреварува за наградата „Златна мечка“ на овогодинешното Берлинале во категорија на кратки филмови.
Филмот „Анплеј“, во копродукција со шведскиот уметник Јоана Рител, ќе биде дел од програмата на фестивалот, кој оваа година ја одбележува својата 60-та годишнина.
Литературната награда НИН за 2009 година -- која ја доделува секоја година неделното списание за информативни вести на Србија -- ја доби српската писателка Гроздана Олујиќ и нејзината книга „Гласови у ветру“ („Гласови во ветрот“) во петокот (15-ти јануари).
Церемонијата на доделување награди ќе се одржи в петок (22-ри јануари) во Народниот театар во Белград.
Наградата НИН, една од најпрестижните награди за романи, е воспоставена во 1954 година.
Романијa беше избрана заедно со десет други држави за учество во Европската награда за литература за 2010 година.
Наградата ќе биде доделена во ноември на перспективни автори од 11 земји кои учествуваат во Културната програма на ЕУ.
(Разни извори – 13/01/10-20/01/10)
