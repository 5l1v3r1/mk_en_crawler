18/01/2011
БУКУРЕШТ, Романија -- Официјалниот претставник на Министерството за внатрешни работи, Јоан Даскалу, во понеделникот (17-ти јануари) рече дека двајца високи функционери на полицијата во земјата, се разрешени по истрагата која покажала дека незаконски вработувале персонал. 
Шефот на жандармеријата, Олимпиодор Антонеску, и неговиот заменик, Николае Ругина, се обвинети за злоупотреба на службената должност, рече Даскалу. 
Тројца други полицајци се, исто така, отпуштени за овој случај.
Исто така во понеделникот, околу 400 армиски и полициски пензионери одржаа митинг во Констанца против кратењето на пензиите како дел од мерките за штедење воведени од владата минатата есен. 
Демонстрантите повикаа на оставка на претседатрелот Трајан Башеску. 
Во петокот воените пензионери објавија дека поднесле жалба до обвинителството против премиерот Емил Боц и други функционери во врска со мерките. 
Според пензионерите, некои пензии се преполовени. 
(Котидианул - 18/01/11; AП, Hotnews.ro, Реалитатеа, Адеварул, Курентул, Јурналул национал - 17/01/11)
