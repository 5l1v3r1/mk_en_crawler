08/11/2006
ЗАГРЕБ, Хрватска -- Претседателот Стипе Месиќ во вторникот (7-ми ноември) се состана со својот кипарски колега, Тасос Пападопулос. 
Тој го увери Месиќ дека Кипар целосно ја поддржува кандидатурата на Хрватска за членство во ЕУ. 
Тие се согласија дека билатералните економски и трговски врски треба да се зајакнат и дека соработката во туризмот, градежништвото, бродоградежништвото, поморските прашања, образованието и културата нуди силен потенцијал.
Исто така во вторникот, хрватската министерка за надворешни работи и евроинтеграција, Колинда Грабар-Китаровиќ, ја започна тридневната посета на Руската федерација. 
Таа и нејзиниот колега, Сергеј Лавров, разговараа околу начините за зајакнување на институционалната и економската соработка. 
(Вјесник, Филелефтерос - 08/11/06; ХРТ, ХИНА, СНА - 07/11/06)
