27/07/2007
САРАЕВО, Босна и Херцеговина (БиХ) -- Високиот претставник во БиХ, Мирослав Лајчак, во интервјуто од четвртокот (26-ти јули) рече дека потпишувањето на Договорот за стабилизација и асоцијација (ДСА) со ЕУ претставува негов главен приоритет на краток рок. 
Тој рече дека полициските реформи се клучни за неговата задача да биде остварена, како и дека е оптимист оти прашањето ќе биде решено до крајот на септември.
„Го прифатив мојот мандат во целина и немам право да отфрлам кој било дел од мојот мандат, особено не еден ваков важен дел“, рече тој запрашан дали ќе ги искористи Бонските овластувања за спроведување на реформите ако преговорите помеѓу локалните политички водачи пропаднат. 
„Нема да го кријам фактот дека сакам успех. 
За мене, мерката на тој успех е БиХ во Процесот на стабилизација и асоцијација, БиХ која постигнува вистински напредок.“
Во другите вести, шефот на канцеларијата на ОХР во Бања Лука, Кларис Пастори, поднесе оставка. 
Пастори, која ја водеше канцеларијата од ноември 2006 година, рече дека се повлекла од лични причини. 
(Дневни аваз - 27/07/07; веб-страница на ОХР, РТРС, НТВ Хајат - 26/07/07)
