07/04/2006
БУКУРЕШТ, Романија -- Комесарот за проширување на ЕУ, Оли Рен, во четвртокот (6-ти април) изјави дека Романија постигнала значаен напредок во текот на изминатава година во поглед на пристапувањето.
Тој, сепак, додаде дека очекува цврсти докази во текот на следните недели дека реформите ќе продолжат.
На состанокот со премиерот Калин Попеску Таричеану и други функционери Рен истакна дека ова е последната посета за проценка пред објавувањето на мониторинг извештајот во кој ќе се препорача дали Романија треба да влезе во ЕУ во 2007 година или нејзиното членство ќе биде одложено за една година.
И покрај тоа што истакна дека ќе препорача влез на Романија според планираното, Рен беше попретпазлив кога станува збор за Бугарија.
Софија, рече тој, го забави темпото на реформите на крајот од 2004 година и почетокот од 2005 година.
Експертите на ЕУ й помагаат на Бугарија да го реформира своето судство.
Во другите вести од четвртокот, британскиот министер за внатрешни работи, Чарлс Кларк, рече дека неговата влада сé уште нема одлучено дали да го отвори својот пазар на труд за бугарските и романските работници, кога двете земји ќе пристапат во ЕУ.
Тој, сепак, потврди дека со дозволата за работниците од осумте нови земји-членки на ЕУ да добијат работа во Велика Британија корист има британската економија.
(Девет часот - 07/04/06;
РФИ, АП, Гардијан - 06/04/06)
