30/08/2007
ВИЕНА, Австрија -- Новата рунда разговори за конечниот статус на Косово започна во четвртокот (30-ти август) во Виена, во време на општ песимизам околу нивниот исход. 
Тројката преговарачи од Контакт-групата за Косово се состана најпрво со косовската делегација, а потоа и со белградската. 
Директни разговори помеѓу Белград и Приштина не се очекуваат уште еден месец.
Во средата двете страни посочија дека нивните позиции не се променија. 
„Независноста и територијалниот интегритет на Косово се нешто за што не може да се преговара“, рече косовскиот претседател Фатмир Сејдиу. 
Српскиот министер за надворешни работи, Вук Јеремиќ, повторно инсистираше на тоа дека Белград никогаш нема да се согласи да се откаже од Косово. 
(Телеграфи, Танјуг - 30/08/07; Ројтерс, Будапест бизнис џрнал, АП, РФЕ, РТК, Телеграфи, Косовапрес, АФП - 29/08/07)
