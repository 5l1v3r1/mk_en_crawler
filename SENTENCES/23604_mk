27/07/2009
ЉУБЉАНА, Словенија -- Како што се очекуваше, словенечките официјални претставници во петокот (24-ти јули) гласаа против затворањето на поглавјето од преговорите со ЕУ за слободно движење на хрватските работници. 
Словенија објасни дека некои од одредбите го прејудицираат долготрајниот пограничен спор помеѓу двете земји. 
Словенија ги блокираше разговорите за пристапување на Хрватска со ЕУ на крајот од минатата година. 
Тековните разговори помеѓу двете страни во текот на изминативе неколку месеци не дадоа никакви резултати, и покрај посредувањето на Европската комисија. 
Хрватскиот премиер Јадранка Косор се очекува наскоро да се состане со нејзиниот словенечки колега Борут Пахор, на разговори околу ќор-сокакот. 
(ХИНА, Business.hr, Index.hr, СТА, Б92, Радио Слободна Европа, Бета - 24/07/09)
