10/08/2006
ПРИШТИНА, Косово, Србија -- УНМИК испрати дополнителни 500 припадници на меѓународната полиција, како поддршка за Косовската полициска служба и зајакнување на безбедноста на жителите во оваа област. 
Полицискиот комесар на УНМИК, Вејн Хисон, во средата (9-ти август) ја објави одлуката, додавајќи дека распоредувањето било на барање на властите во општините со мнозинско српско население.
Исто така во средата, полицијата во Митровица објави дека уапсила еден локален Албанец, осомничен дека мината недела во селото Прилужје го прободил со нож 18-годишниот Србин Љубиша Јаначковиќ. 
Името на осомничениот не е обелоденето. 
(Политика - 10/08/06; Косовалајв, Танјуг - 09/08/06)
