27/04/2010
AТИНА, Грција -- Министерот за финансии, Јоргос Папаконстантину, во понеделникот (26-ти април) рече дека Атина ќе ги објави новите мерки за кратење на дефицитот по завршувањето на разговорите со експертите на ЕУ и ММФ кои се сега во земјата. 
„Би било погрешно да се верува дека ММФ е тука да наметне различни и построги мерки од оние за кои разговараме со нашите европски партнери“, рече Папаконстантину. 
Тој додаде дека е јасно оти со текот на времето, Грција мора да го скрати својот „драконски“ дефицит, да ги контролира своите долгови и да спроведе структурни реформи кое се неопходни за економијата да остане конкурентна. 
Атина минатата недела објави дека сака да го активира помошниот механизам на ЕУ/ММФ од 45 милијарди евра, предложен од еврозоната, за да й помогне на земјата да ја надмине својата криза.
Во меѓувреме, стотици пилоти на грчките воздухопловни сили јавија дека се болни во понеделникот, протестирајќи поради кратењето на платите наметнато како дел од владините мерки на штедење. 
Стотици летови за обука беа откажани, но редовните воени летови продолжија да се одвиваат нормално, според еден извор. 
Одделен штрајк на работниците во пристаништето Пиреа оневозможи неколку стотици туристи, претежно Шпанци, да се качат на крстосувачки брод. 
(AП, AНА-МПА, Блумберг, АФП - 26/04/10)
