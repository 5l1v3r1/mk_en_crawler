14/02/2007
БЕЛГРАД, Србија -- Владата во заминување во вторникот (13-ти февруари) подготви нова резолуција во врска со Косово, во врска со предлогот на претставникот на ОН Марти Ахтисари за статусот на Косово и претстојните преговори.
Портпаролот на владата, Срѓан Ѓуриќ, вели дека резолуцијата е резултат на договорот помеѓу мнозинските партии во парламентот.
Според нацрт-резолуцијата, предлогот на Ахтисари ги крши основните принципи на меѓународното право, не ги споменува суверенитетот и територијалниот интегритет на Србија во однос на Косово и му дава на Косово атрибути на суверена држава.
Расправата околу ова се очекува в среда, за време на конститутивната седница на новиот парламент.
Пратениците, исто така, треба да ги назначат членовите на делегацијата што ќе присуствува на разговорите за Косово во Виена следната недела.
Во меѓувреме, Српскиот национален совет, организација што ги претставува косовските Срби, го критикуваше во вторникот планот на Ахтисари како „апсолутно неприфатлив“.
(Блиц, Данас - 14/02/07;
РТС, Танјуг, Бета, Б92, Ројтерс, АП - 13/02/07)
