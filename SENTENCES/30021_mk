20/05/2011
ПРИШТИНА, Косово -- Парламентот во четвртокот (19-ти мај) побара ЕУЛЕКС и државните обвинители да ги интензивираат напорите за подигнување на обвинение против оние кои извршиле масакри за време на војната во Косово во периодот 1998-1999 година.
Пратениците усвоија препорака предложена од пратеникот Наит Хасани за забрзување на обвинението за воени злосторства.
Еден конкретен масакр во затворот Дубрава во 1999 година беше тема на долга дебата, откако Хасани, кој беше затвореник во Дубрана во тоа време, изрази лутина поради тоа што не се преземаат дејства за да се расветли овој случај.
Иницијативата за подигнување државно обвинение против Србија пропадна бидејќи Косово не е членка на ОН.
Малцинските пратеници не присуствуваа на дебатата, одлучувајќи наместо тоа да останат надвор од собраниската сала.
(Кохавижн, РТК, ТВ 21, Клан Косова - 19/05/11)
