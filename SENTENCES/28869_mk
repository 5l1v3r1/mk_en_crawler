10/10/2010
ЊУЈОРК, САД -- Претседателот на Хашкиот трибунал за воени злосторства (МКТЈ) Патрик Робинсон го претстави 17-тиот годишен извештај за работата на Трибуналот пред Генералното собрание на ОН во петокот (8-ми октомври).
Робинсон рече дека сите судења на Трибуналот треба да бидат завршени во 2012 година, со исклучок на судењето на Радован Караџиќ.
Судењето на поранешниот водач на босанските Срби треба да заврши кон крајот на 2013 година, додека сите жалби се очекува да бидат комплетирани до крајот на 2014 година.
Според Робинсон, неповолните одложувања во случајот значат дека овој датум ќе мора да биде преиспитан.
Тој спомена одредени непредвидени фактори кои влијаат на постапката, како што е неодамнешното откривање на воените дневници на Ратко Младиќ, како и случаите на заплашување на сведоците, непојавувањето на сведоци и болести.
(веб-страница на МКТЈ, Радио Слободна Европа - 08/10/10)
