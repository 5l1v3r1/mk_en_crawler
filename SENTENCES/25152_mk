28/10/2009
ЛУСКЕМБУРГ -- Министрите за надворешни работи на ЕУ во вторникот (27-ми октомври ги повикаа босанските политички водачи да преземат поголема одговорност и да побараат компромис со цел да ја загарантираат иднината на Босна и Херцеговина (БиХ) во ЕУ и НАТО. 
Тие, исто така, ги повикаа да ја искористат можноста и да продолжат со дијалогот за реформскиот пакет предложен од САД и ЕУ, потребен за доближување на земјата до двете организации. 
По нивниот состанок во Лускембург, министрите за надворешни работи на блокот од 27 земји ја истакнаа подготвеноста на ЕУ да продолжи да работи со босанските политичари. 
Шведскиот министер за надворешни работи, Карл Билт, чија земја моментно претседава со ЕУ, ги предупреди да не ги одолговлекуваат работите, бидејќи земјата заостанува зад другите во Западен Балкан. 
(РТРС, Фена, Б92, Бета - 27/10/09)
