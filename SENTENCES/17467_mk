26/02/2007
АНКАРА, Турција -- Министерот за правда, Чемил Чичек, во неделата (25-ти февруари) го критикуваше ослободувањето на осумте терористи осомничени за врски со Курдистанската работничка партија, кои беа затворени во Франција.
Судот во петокот одлучи да ослободи осум од петнаесет лица -- 14 Турци и еден австралиски државјанин -- уапсени во големата безбедносна чистка во регион во близина на Париз, претходно овој месец.
Сите од нив -- од курдско потекло -- добија забрана да го напуштат Париз додека трае судскиот процес.
Чичек рече дека ослободувањето на осуммината покажува недостаток на доволно соработка од Европа во борбата против тероризмот.
Во другите вести, медиумите во Анкара објавија дека турските власти уапсиле уште две лица изминатиот викенд, во врска со убиството минатиот месец на турско-ерменскиот новинар Хрант Динк.
Тие се уапсени во градот Трабзон, на Црното Море, од каде што се и другите шестмина осомничени во случајот.
(Заман, Фокус - 26/02/07;
AФП, НТВ - 23/02/07)
