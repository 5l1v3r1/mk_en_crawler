20/07/2007
AНКАРА, Турција -- Министерот за надворешни работи, Абдула Ѓул, во четвртокот (19-ти јули) потврди дека Турција испратила протесна нота до Австрија поради неапсењето на водачот на терористичката Курдистанска работничка партија (ПКК), Риза Алтун. 
Нему му беше дозволено да отпатува за Ирак, иако австриската погранична полиција знаела дека има лажна лична карта и дека Интерпол има издадено меѓународна потерница по него. 
„Она што го направија е тежок удар за меѓународната соработка во борбата против тероризмот“, беше цитирана изјавата на Ѓул на НТВ. 
Покрај барањето за официјално објаснување од Австрија, Ѓул рече дека Турција сега очекува Ирак да го екстрадира Алтун во Турција.
Ирачкиот премиер Нури Ал-Малики ќе ја посети Анкара набргу по парламентарните избори во недела, на разговори во врска со базите на ПКК во северен Ирак. 
(Заман - 20/07/07; НТВ, Агенција Анадолу, АП, Ксинхуa - 19/07/07)
