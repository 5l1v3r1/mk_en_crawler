26/03/2008
СОФИЈА, Бугарија -- САД и Бугарија во вторникот (25-ти март) потпишаа договор за зајакнување на соработката во борбата против ширењето на нуклеарното оружје. 
Договорот предвидува дека САД ќе помагаат во транспортирањето на потрошеното нуклеарно гориво во Русија и во надградбата на реакторот во Институтот за нуклеарна енергија и истражување при Бугарската академија на науките. 
Проектот ќе чини 50 милиони американски долари. 
САД ќе обезбедат околу 10 отсто од тоа, додека остатокот ќе го обезбедат бугарски и меѓународни извори.
Во другите вести од вторникот, Министерството за одбрана објави дека бугарските и америнските војници ќе одржат тридневна заедничка воена вежба во Бугарија, почнувајќи од 6-ти април. 
Истата ќе вклучува два бугарски пешадиски полка и четири американски авиони Ц-130 Херкулес. 
(Сега, 24 Часа - 26/03/08; бТВ, News.bg, БНР - 25/03/08)
