30/03/2003
БЕЛГРАД, Србија и Црна Гора -- Српскиот премиер Зоран Живковиќ, во саботата (29 март), изјави дека најверојатно ќе бидат изгласани амандмани на законот за соработка со Трибуналот за воени злосторства на ОН за да се олесни екстрадицијата на осомничените.
Се очекува новиот централен Парламент да се состане во следните недели за да го ревидира членот 39, кој забранува екстрадиција на секој кој е официјално обвинет по усвојуваoето на првичниот документ во април 2002 година.
Живковиќ изјави дека претседателот Светозар Маровиќ ги поддржува предложените амандмани.
Исто така во саботата, Живковиќ изјави дека борбата против организираниот криминал покажува успех.
Оддавајќи признание на вонредната состојба, воведена претходно овој месец по атентатот врз Зоран Ѓинfиќ, Живковиќ за радиото Б92 изјави дека, по уште неколку апсеoа, "ќе можеме да кажеме дека организираниот криминал во Србија е поразен".
Во другите вести, српската полиција ја бара Мира Марковиќ, сопругата на Слободан Милошевиќ, поради нејзината наводна улога во киднапираoето и убиството на поранешниот српски претседател Иван Стамболиќ во 2000 година.
Неговите останки беа пронајдени минатата недела во една јама.
Официјалните претставници сметаат дека Марковиќ можеби се крие во Русија.
Тие ветија дека ќе издадат меfународен налог за апсеoе за неа, ако одбие да се врати.
(АП, АФП, Ројтерс, Б92, ББС, Танјуг, ФоНет, РТРС - 29/03/03)
