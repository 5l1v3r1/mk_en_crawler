08/03/2005
САРАЕВО, Босна и Херцеговина (БиХ) -- Преговорите за потпишување на Договорот за стабилизација и асоцијација (САА) помеѓу ЕУ и БиХ би можеле да започнат ова лето, потврди комесарот за проширување на ЕУ, Оли Рен, во изјавата за Радио Слободна Европа во понеделникот (7-ми март).
Изразувајќи пофалби за напредокот на земјата во исполнувањето на условите од физибилити студијата на ЕУ, Рен истовремено ја истакна и потребата за реструктуирање на полицискиот сектор и целосна соработка со Трибуналот на ОН за воени злосторства.
Исто така во понеделникот, данскиот претседател на Парламентот, Кристијан Мејдахл, во Сараево се состана со членовите на Претседателството на БиХ.
Тој изрази целосна поддршка од страна на својата земја за напорите на земјата БиХ за влез во евроатланските структури.
Тој, исто така, ја истакна важноста на целосната соработка со Хашкиот трибунал.
(Дневни аваз - 08/03/05;
Фена, НТВ Хајат - 07/03/05)
