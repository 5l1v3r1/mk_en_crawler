04/03/2011
Tурција е партнерска земја на овогодинешниот саем на технологијата ЦеБИТ, кој беше отворен во Хановер, Германија, во вторникот (1-ви март).
Голем број турски претпријатија учествуваат на 41-вото издание на саемот, кој беше отворен од турскиот премиер Реџеп Тајип Ердоган и германската канцеларка Ангела Меркел.
Aлбанското Министерство за финансии ги продава акциите на владата во нафтената рафинерија АРМО, објавија медиумите во Тирана во вторникот (1-ви март).
Уделот, кој изнесува 15 отсто од сите акции, се смета дека вреди околу 36 милиони евра.
Косовската Агенција за приватизација продаде уште десет претпријатија во сопственост на вработени за 10 милиони евра во 48-миот круг од приватизацијата на 28-ми февруари.
Фондот за приватизација сега има вкупна вредност од 520 милиони евра.
Грчкиот министер за регионален развој и конкурентност, Михалис Хрисохоидис, на 28-ми февруари рече дека земјата планира да одвои пакет поддршка од преку 10 милијарди евра за зајакнување на ликвидноста на пазарот, обезбедување иницијативи за приватните инвестиции, повторно отпочнување на проектите за јавната инфраструктура и зајакнување на секторите како што се туризмот, градежништвото и производството.
Планот е дел од новата стратегија за раст на Грција.
Хрватскиот производотел на брави ДИВ ќе инвестира 203 милиони евра во бродоградилиштето Бродосплит, како дел од својот план за реструктуирање, објави генералниот директор на претпријатието Томислав Дебељак.
ДИВ, исто така, планира да отпушти околу 500 работници за да ги намали трошоците.
Претпријатието беше единствениот кандидат во тендерот за приватизација на Бродсплит, кој се одржа во пролетта 2010 година.
Трите бугарски дистрибутери на електрична енергија -- ЧЕЗ, Е.ОН и ЕВН -- ќе побараат од регулаторот за енергија, зголемување на цената на електричната енергија од 1-ви јули, известија локалните медиуми на 28-ми февруари.
Трите претпријатија сакаат цените на електричната енергија да се зголемат за 13,1 отсто, односно 14,4 отсто и 5 отсто, за да се поттикнат програмите за инвестирање и да се покријат трошоците.
(Разни извори -- 25/02/11-04/03/11)
