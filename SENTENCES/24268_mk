13/05/2009
ПРИШТИНА, Кoсово -- Опозицискиот Сојуз за иднината на Косово (ААК) во вторникот (12-ти мај) ги критикуваше локалните водачи за одложување на одлуката за тоа кога ќе се одржат локалните избори. 
Претставникот на ААК, Ардијан Ѓини, инсистираше на назначување извршен директор на Секретаријатот на Централната изборна комисија (ЦЕЦ), велејќи дека одложувањето оди во прилог на партиите од владејачката коалиција и му штети на целокупниот изборен процес. 
Претходно оваа недела, претседателот Фатмир Сејдиу објави дека ќе се состане со водачите на сите политички партии за да одлучи за точниот датум на есенските избори.
Во другите вести, шефот на ЦЕЦ Заит Џемајили во вторникот поднесе оставка од „лични причини“. 
Локалните медиуми го опишуваат ова како пример за хаосот во ЦЕЦ. 
(Зери, Коха Диторе - 13/05/09; Кохавижн, Телеграфи, РТК - 12/05/09)
