21/09/2005
БУКУРЕШТ, Романија -- Премиерот Калин Попеску Таричеану во вторникот (20-ти септември) изјави дека планира да започне консултации околу важните прашања на ЕУ со водачите на парламентарните партии.
Конкретно, тој ќе побара од нив да преговараат за решение со кое би се ставил крај на парламентарниот ќор-сокак предизвикан со расправиите помеѓу владејачкото мнозинство и опозицијата во врска со смената на претседателите на двата дома.
Таричеану вели дека конфликтот го одложи усвојувањето на некои важни реформи поврзани со ЕУ.
Во другите вести, властите во вторникот објавија дека романската полиција запленила 260 килограми хероин во камион со турски регистарски таблички, додека истиот ја преминувал границата со Унгарија.
Вредноста на дрогата се проценува на околу 10 милиони евра, најголема количина хероин запленета досега во Романија.
(AAП - 21/09/05;
Ромпрес - 20/09/05)
