14/12/2004
ЗАГРЕБ, Хрватска -- Премиерот Иво Санадер во понеделникот (13-ти декември) изјави дека очекува на самитот на ЕУ оваа недела да биде одлучено за започнување на разговорите за пристап со Хрватска во март, без предуслови.
Тој додаде дека неговата земја ги исполнила сите критериуми за започнување на преговорите.
Сепак, „Гласот на Америка“ јави дека водачите на ЕУ, најверојатно, како услов за започнување на разговорите ќе ја наведат соработката со Трибуналот на ОН за воени злосторства.
Хрватска долго време е критикувана поради несоодветните напори за апсење на генерал Анте Готовина, кој се наоѓа во бегство.
(ВОА Вјесник, Вечерњи лист - 14/12/04;
AФП, Ројтерс, ХИНА, ХРТ - 13/12/04)
