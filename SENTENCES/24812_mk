04/01/2009
ПРИШТИНА, Косово -- Две одделни експлозии ги потресоа српскиот и албанскиот дел од етнички поделениот град Косовска Митровица во петокот (2-ри јануари). 
Во експлозиите беа повредени шестмина пожарникари и беа оштетени автомобили и имот, јавија медиумите. 
Една бомба експлодираше во близина на кафуле во северниот дел од Косовска Митровица, каде што доминира српското население, додека втората експлозија се случи откако млади Срби запалија две албански продавници. 
Тензиите се зголемија минатата недела откако еден Србин беше прободен со нож во улична тепачка со Албанците на 30-ти декември. 
Мировниците на КФОР и ЕУЛЕКС го зголемија присуството во областа доцна во петокот за да воспостават ред. 
Во саботата претседателот Фатмир Сејдиу го осуди насилството.
Во другите вести, српскиот претседател Борис Тадиќ во петокот рече дека Косово нема иднина во ЕУ како независна држава, туку само како покраина на Србија. 
Последните инциденти во Косово го потврдија верувањето на Србија за кршење на човековите права таму, првенствено од страна на неалбанското население, рече Тадиќ. 
Тој очекува Меѓународниот суд на правдата (МСП) да го поддржи отфрлањето од страна на Србија на законитоста на косовското прогласување независност минатиот февруари, рече тој. 
(Њу Косова репорт, Б92, Бета, РТС, Радио Србија, ЕМпортал, АФП, АП, Ројтерс, ВОА, РИА Новости - 03/01/09B92, Mакфакс - 03/01/09, Фонет - 02/01/09)
