20/03/2005
САРАЕВО, Босна и Херцеговина (БиХ) -- Британскиот амбасадор во БиХ во заминување, Јан Клиф, во неделата (20-ти март) за локалните медиуми изјави дека остварувањето и зачувувањето на стабилноста во БиХ е од најголема важност за земјата.
Според Клиф, домашната политичка ситуација останува комплицирана и државната Влада мора да стори сé што е во нејзина моќ за да спречи политичка криза.
Четиригодишниот мандат на овој дипломат во БиХ завршува следната недела.
Во саботата партнерите во владејачката коалиција во БиХ -- Партијата за демократска акција, Хрватската демократска унија, Српската демократска партија и Партијата за демократски напредок -- се состанаа на разговори во врска со актуелната ситуација по судските обвиненија против хрватскиот член на Претседателството на БиХ, Драган Човиќ, и претседателот на Уставниот суд, Мате Тадиќ.
Групата вети дека ќе ги здружи напорите за избегнување на какви било проблеми со функционирањето на извршната власт и спроведување на реформите.
(Фена - 20/03/05;
РТРС, Независне новине - 19/03/05)
