15/05/2007
МОСКВА, Руска федерација -- Статусот на Косово ќе биде главната тема на дискусија за време на разговорите во вторник (15-ти мај), помеѓу американскиот државен секретар во посета на земјата, Кондолиза Рајс, и високи руски претставници, меѓу кои и претседателот Владимир Путин, во Москва.
Во изјавата за новинарите во понеделникот Рајс рече дека и покрај тоа што руската и српската загриженост треба да се земат предвид, процесот на решавање на статусот не треба да се одложува.
Исто така во понеделникот, рускиот заменик-министер за надворешни работи, Владимир Титов, рече дека визијата на Русија се разликува од нацрт-резолуцијата за Косово поднесена од страна на САД и другите западни партнери во Советот за безбедност на ОН.
Москва посочи дека е можно да стави вето на документот.
Исто така во понеделникот, Советот за општи прашања на ЕУ го продолжи мандатот на Тимот за планирање на ЕУ (ЕУПТ) за Косово, од 1-ви јуни на 1-ви септември.
ЕУПТ, која го наследи УНМИК, ќе работи на евентуалната операција на ЕУ за справување со кризи, по гласањето во Советот за безбедност на ОН.
(Глас јавности, Блиц - 15/05/07;
веб-страница на ЕУ, Танјуг, РТС, АФП, Ројтерс, Итар-Тасс - 14/05/07)
