29/05/2006
БЕЛГРАД, Србија и Црна Гора -- Српскиот претседател Борис Тадиќ во неделата (28-ми мај) испрати протесно писмо во врска со бојкотот што е во тек против српските производи во Косово. 
Тадиќ побара од шефот на УНМИК, Сорен Јесен-Петерсен, да интервенира за да се стави крај на, како што го нарече, „недемократскиот и антиевропски чин“. 
Минатата недела едно младинско движење во Приштина ги повика Албанците да не купуваат прехранбени и други производи произведени во Србија.
Во другите вести од неделата, Г17 Плус, помалиот партнер во владејачката коалиција во Србија, објави дека ја номинира министерката за земјоделство, Ивана Дулиќ-Марковиќ, за функцијата заменик-премиер. 
Поранешниот водач на Г17 Плус, Мирољуб Лабус, поднесе оставка на оваа функција претходно овој месец, откако ЕУ ги откажа преговорите за Договорот за стабилизација и асоцијација поради недоволната соработка во врска со воените злосторства. 
(Данас, Политика - 29/05/06; Танјуг, Б92, Бета, РТС - 28/05/06)
