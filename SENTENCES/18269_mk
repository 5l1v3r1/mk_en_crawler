13/12/2006
ЗАГРЕБ, Хрватска -- Како кандидат за ЕУ, Хрватска може да добива околу 147 милиони евра од финансиите на ЕУ во рамките на новиот Инструмент за предпристапна помош (ИПА).
На прес конференцијата во вторникот (12-ти декември) амбасадорот на Европската комисија во Загреб, Винсент Дегерт, ја опиша програмата на ИПА, која ги заменува сегашните предпристапни програми ФАРЕ, ИСПА и САПАРД.
Заедно со дополнителните финансии што беа доделени преку регионалните проекти, целокупното финансирање би можело да достигне 160 милиони евра, рече Дегерт.
(Пословни дневник - 13/12/06;
ХРT - 12/12/06)
