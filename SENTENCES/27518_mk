28/10/2010
БУКУРЕШТ, Романија -- Владата во средата (27-ми октомври) ја преживеа иницијативата за гласање недоверба, поднесена од опозицијата.
Таа ја обвини владата за неуспех во справувањето со економската криза.
Само 219 пратеници гласаа против владата, споредено со 236 (50%+1 од сите членови на парламентот) потребни за истата да падне.
Немаше гласови во корист на владата, бидејќи пратениците од владејачката партија решија да се воздржат од гласање.
Ова беше второ гласање за недоверба кое владата на премиерот Емил Боц успеа да го преживее.
Првото беше во јуни.
Додека се одвиваше гласањето, околу 30.000 луѓе се приклучија на протестите против владата пред зградата на парламентот.
Една група на демонстранти фрлаше пластични шишиња и камења врз полицијата, која употреби солзавец за да ги растера.
Работничките синдикати рекоа дека имало провокатори меѓу демонстрантите, бидејќи тие претходно ги повикаа учесниците да се воздржат од насилство.
(АП, Хинхуа, Медиафакс, Ројтерс - 27/10/10)
