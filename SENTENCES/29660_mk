25/04/2011
САРАЕВО, Босна и Херцеговина (БиХ) -- ЕУ е подготвена да најде начин за излез од ситуацијата создадена кога парламентот на Република Српска (РС) неодамна одлучи да распише референдум за законите наметнати од високиот претставник за Судската и обвинителска канцеларија на БиХ, рече во саботата (23-ти април) за Дневни аваз вршителот на функцијата шеф на делегацијата на ЕУ во Сараево, Рензо Давиди. 
Тој рече дека референдумот не е решение, туку дека проблемите треба да се решаваат преку дијалог во рамките на институциите. 
Парламентот на босанските Срби на 13-ти април одлучи да свика референдум за судските институции, велејќи дека Судската и обвинителска канцеларија на БиХ е пристрасна кога станува збор за случаите на воени злосторства кои се однесуваат на Србите. 
(Дневни аваз, Срна, Независне новине - 23/04/11)
