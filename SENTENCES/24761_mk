05/07/2009
САРАЕВО, Босна и Херцеговина (БиХ) -- Уставниот суд во саботата (4-ти јули) го суспендираше законот за царински давачки, кој според ЕУ е спротивен на обврските на БиХ од Централноевропскиот договор за слободна трговија (ЦЕФТА). 
Минатиот месец парламентот го одобри законот, кој предвидува повисоки царински давачки за скоро 1.000 предмети, во обид за заштита на домашното производство. 
ЕУ, Хрватска и Србија го осудија потегот, велејќи дека истиот е спротивен на обврските на БиХ според договорот ЦЕФТА и Договорот за стабилизација и асоцијација. 
Двете соседни земји се главни извозници во БиХ. 
(Taнјуг, Б92, Ројтерс, АФП - 04/07/09)
