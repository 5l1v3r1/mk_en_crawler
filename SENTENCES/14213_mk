14/09/2005
БЕЛГРАД, Србија и Црна Гора -- Осомничениот за воени злосторства од босанските Срби, Средоје Лукиќ, им се предаде на српските власти, како што објавија владини извори во Белград во вторникот (13-ти септември).
Четириесетичетиригодишниот Лукиќ се криеше повеќе од пет години.
Трибуналот на ОН го обвини дека бил припадник на паравоената група која мачеше и убиваше босански цивили, вклучувајќи и повеќе од 150 муслимани во Вишеград.
Неговиот роднина, Милан Лукиќ, беше уапсен во август во Аргентина и чека екстрадиција во Хашкиот трибунал.
Средоје Лукиќ се очекува да замине за Хаг в среда, како што изјавија владини извори за АФП.
Не се знае каде и кога бил уапсен.
Властите велат дека апсењето е резултат на соработката помеѓу српските безбедносни служби и оние на босанските Срби.
(РТС - 14/09/05;
BBC, Taнјуг, АП - 13/09/05)
