07/04/2006
ИСТАНБУЛ, Турција -- Европската комисија и европските парламентарци во четвртокот (6-ти април) побараа од Турција да им додели на Курдите повеќе економски и културни права и изразија загриженост во врска со насилството на југоисточниот дел од земјата. 
Премиерот Реџеп Тајип Ердоган остро им одговори на европарламентарците, истакнувајќи дека тие не го споменале насилството поврзано со терористичката Курдистанска работничка партија (ПКК). 
Владата инсистира на тоа дека членовите на ПКК ги охрабрија неодамнешните инциденти при кои загинаа 16 луѓе, а повеќе од 300 беа повредени.
Исто така во четвртокот, Ердоган го повтори својот повик за демократско решение на курдското прашање. 
Тој побара од прокурдската Партија за демократско општество (ДТП) да ја прогласи ПКК за терористичка група и да го осуди неодамнешното насилство, за да започне дијалог со владата. 
(Turkishpress.com, Анадолу - 06/04/06)
