16/09/2010
ПРИШТИНА, Косово -- Полицијата на ЕУЛЕКС уапси пет лица осомничени за економски криминал, објави во средата (15-ти септември) Мисијата на ЕУ за владеење на правото.
Двајца други осомничени се во странство, додаде мисијата.
Според непотврдени извештаи на медиумите, осомничените се косовски Албанци.
Четири приватни претпријатија и седум куќи беа претресени низ цело Косово како дел од акцијата на ЕУЛЕКС против даночното затајување, организираниот криминал, шверцот на гориво и злоупотребата на економското овластување.
Во меѓувреме, КФОР во соопштение за печатот од средата објави дека некои од неговите војници се испитуваат за можен шверц на гориво и економски криминал.
„КФОР ја поздравува темелната истрага, и во случај на јасен доказ, криминалците треба да се изведат пред лицето на правдата“, се вели во соопштението за медиумите.
Приштинските медиуми објавија дека во текот на годините, украинските припадници на КФОР продале околу 150 танкери гориво во Косово.
(Зери, Експрес, Коха Диторе, Косова Сот - 16/09/10;
Клан Косова, Кохавижн - 15/09/10)
