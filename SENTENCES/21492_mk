29/10/2008
БЕЛГРАД, Србија -- Српската полиција во вторникот (28-ми октомври) во Белград го уапси кошаркарот Миладин Ковачевиќ, кого полицијата во САД го бара за претепување на колега на Универзитетот Бингхемптон во мај, кој сега се наоѓа во кома.
Властите го притворија Ковачевиќ (20), кој избега од САД по инцидентот со помош на тогашниот српски конзул во Њујорк, во согласност со судскиот налог.
Полицијата, исто така, го уапси поранешниот конзул, Слободан Ненадовиќ, соопшти портпаролката на полицијата Сузана Василевиќ.
Двајцата ќе останат во притвор 30 дена.
Ковачевиќ, кој играше на српскиот шампионат по заминувањето од САД, се соочува со судење во Србија бидејќи земјата забранува екстрадиција на своите државјани во други земји.
(Блиц, РТС, Б92, Бета, АП, ХРТ - 28/10/08)
