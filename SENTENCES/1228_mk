02/04/2008
Филмскиот режисер Џулс Дасин почина во понеделникот (31-ви март) во Грција на 96-годишна возраст.
Дасин побара егзил во Европа пред да дојде во Грција.
Тој беше оженет со грчката актерка Мелина Меркури.
По нејзината смрт, тој ја основата фондацијата „Мелина Меркури“, со цел создавање нов Музеј на Акрополот и заштита на грчката култура.
Филмот Прекрасни самовили на српскиот режисер Марко Јефтиќ го освои Гранд прито на 55-тиот Белградски фестивал на документарен и краткометражен филм, кој заврши во неделата (30-ти март).
Филмот раскажува приказна за група жени кои, покрај личните тешкотии, придонесуваат за општеството и ја задржуваат самопочитта.
На овогодинешниот фестивал учествуваа 85 филмови од 25 земји.
Единаесеттиот Скопски филмски фестивал беше отворен во саботата (29-ти март) со прикажувањето на оскаровскиот филм Искупување на режисерот Џо Рајт.
Настанот заврши на 6-ти април.
Бугарскиот гимнастички тим освои златен медал на традиоционалната серија натпревари во Тиес, Франција, која заврши во неделата (30-ти март).
Бугарите ги победија тимовите од Белорусија и Русија, кои се рангираа на второто и третото место.
Ова е втор златен медал за бугарскиот тим во Тиес.
Со финансиска помош од Јапонија, УНЕСКО во понеделникот (31-ви март) започна проект за зачувување на албанската исополифонична национална фолклорна музика.
УНЕСКО ќе й помогне на Aлбанијa да отвори регионални канцеларии низ целата земја за зачувување и претставување на националното фолклорно богаство за идните генерации.
Седумнаесеттите Денови на хрватскиот филм се одржаа во Загреб од 25-ти до 30-ти март.
На фестивалот беа прикажани најразлични филмови во голем број категории, вклучително и краткометражни и среднометражни филмови и играни филмови.
(Разни извори – 28/03/08-02/04/08)
