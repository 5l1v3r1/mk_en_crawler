15/04/2009
САРАЕВО, Босна и Херцеговина (БиХ) -- ММФ е подготвен да обезбеди заем од 400 милиони евра за БиХ, како помош во ублажувањето на последиците од светската економска криза, рече шефот на делегацијата на ММФ, Костас Христу, во вторникот (14-ти април).
ММФ и БиХ започнаа разговори за новиот стенд-бај аранжман оваа недела и треба да ги финализираат истите до крајот на овој месец.
Христу истакна дека ова е максималната сума што БиХ може да ја добие за една година, бидејќи нејзината квота со ММФ изнесува 200 милиони евра и правилата на ММФ дозволуваат најмногу двојно зголемување на квотата.
Гувернерот на Централната банка, Кемал Козариќ, рече дека земјата ќе бара една милијарда евра.
(AФП, Слободна Европа, Дневни аваз, Фена - 14/04/09)
