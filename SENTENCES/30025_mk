25/02/2011
ТИРАНА, Албанија -- По десетчасовна дебата, во четвртокот (24-ти февруари), парламентот ги усвои измените на одредбите за имунитет, што се однесуваат на пратениците.
Опозицијата ја напушти седницата во момент кога 73-те пратеници од 140-те во парламентот ги усвоија измените, според кои имунитетот може да биде одземен преку поедноставена постапка.
Тие, исто така, предвидуваат и доброволно откажување од имунитетот.
Иако владата рече дека ова е уште еден пар алатки во борбата против корупцијата на владино ниво, опозицијата забележа дека измените не се однесуваат и на замениците во министерските позиции.
На почетокот од седницата, парламентот го поддржа одземањето на имунитетот на пратеникот на опозицијата, Дритан Прифти, против кого ќе биде отворена истрага за можна корупција.
Прифти, поранешен министер за енергија и член на Социјалистичкото движење за интеграција (СМИ), премина во опозиција откако беше разрешен од кабинетот за наводно објавување инкриминирачка видео-снимка на неговиот поранешен шеф во СМИ, Илир Мета.
(Шекули, Топ Ченел, Балкан Веб, Телеграфи - 24/02/11)
