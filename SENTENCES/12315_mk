11/02/2005
ЗАГРЕБ, Хрватска -- Германскиот и францускиот министер за европски прашања, Ханс Мартин Бари и Клод Хењер, изјавија дека разговорите за пристап помеѓу Хрватска и ЕУ нема да започнат на 17-ти март, ако обвинетиот за воени злосторства, генерал Анте Готовина, дотогаш не биде уапсен и предаден на Хашкиот трибунал. 
Министрите во четвртокот (10-ти февруари) во Загреб се состанаа со премиерот Иво Санадер, со претседателот Стипе Месиќ и со спикерот на Парламентот, Владимир Шекс. 
Тие го потврдија напредокот на Хрватска кон интеграцијата во ЕУ, но истакнаа дека целосната соработка со Трибуналот за воени злосторства и понатаму останува клучно прашање.
Во другите вести, весникот „Вечерњи лист“ во петокот објави дека заменик-министерот за здравство, Невен Љубичиќ, најверојатно ќе го замени министерот за здравство, Андрија Хебранг, кој минатиот месец поднесе оставка по операцијата од рак. 
(Вечерњи лист, Вјесник - 11/02/05; ХИНА - 10/02/05)
