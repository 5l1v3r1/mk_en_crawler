23/12/2008
Од Јусуф Рамадановиќ за Southeast European Times во Сараево - 23/12/08
Божиќ доаѓа двапати годишно во Босна и Херцеговина (БиХ).
Додека католиците го прославуваат на 25-ти декември, православното население го следи постариот, Јулијански календар, кој се разликува од Грегоријанскиот за околу две недели.
Поради тоа, православниот Божиќ е на 7-ми јануари, а Новата Година паѓа на 14-ти јануари.
Централната божиќна литургија во Сараево се одржува во старата Православна црква на конгрегацијата, една од најголемите православни цркви на Балканот, изградена во периодот 1863-1868 година, на општа иницијатива на жителите на Сараево.
На православниот Божиќ минатиот јануари работниците поставија ново осветлување на оваа градба.
Таа е една од четирите главни верски објекти што ги симболизираат четирите вери на Босна и Херцеговина, а кои се наоѓаат во круг од неколку стотици метри.
Другите три се католичката катедрала, исламската Бегова џамија и Еврејската синагога.
Традиционалниот начин на прославување православен Божиќ е следниов:
на Бадник наутро (6-ти јануари за православните), луѓето ги китат домовите со бршлен и сено, носејќи традиционално дабово дрво и подготвувајќи колачи и главни јадења, меѓу кои и телешко и прасечко печено месо, за празничната божиќна вечера.
Вечерта верниците присуствуваат на црковната служба и обредите, меѓу кои и палењето дабово дрво.
Божиќното дабово дрво е специјално бидејќи мора да биде младо, пресечено рано наутро и донесено пред куќата.
Според традицијата, дрвото мора да се пресече само со три удари со секира и дрвото да падне директно на земја.
Откако ќе избере дрво, пред да го пресече, главата на домот се врти на исток и се прекрстува трипати.
Во некои области луѓето, исто така, користат елки и борови.
Вечерта на Божиќ семејството го сечи дрвото и го внесува до домот со декоративното сено и печеното место подготвено претходно.
Според традицијата, вечерта на Божиќ семејството се собира во домот, пее и му се радува на раѓањето на Исус.
Дента на Божиќ луѓето одат во посета на своите соседи и си честитаат.
Бидејќи вечерта на Бадник обично се пости, што значи дека се јадат јадења како риба или грав, божиќната трпеза на едно првославно семејство е богата со најразлични јадења, како што се:
сарма (полнета зелка, обично со свинско месо), пити, различни торти и колачи и задолжително цицварa.
Цицвара е вистински специјалитет на босанските Срби, кој се прави од кајмак и пченкарно брашно, се јаде наутро на Божиќ, пред ручекот.
Божиќна цицварa
Подготовка:
Ставете ја водата, кајмакот, солта и путерот и оставете ја смесата да зоврие.
Откако ќе зоврие, додадете го пченкарното брашно, намалете ја температурата и оставете да крчка неколку минути, полека мешајќи цело време.
Цицварата не смее да биде премногу тврда и затоа не треба да се вари долго време.
