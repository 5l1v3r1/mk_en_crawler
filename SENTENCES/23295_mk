30/06/2009
САРАЕВО, Босна и Херцеговина (БиХ) -- Управниот одбор на Советот за спроведување на мирот (ПИК) го заврши својот дводневен состанок во Сараево во вторникот (30-ти јуни). 
Високи дипломати од земјите и организациите што го надгледуваат спроведувањето на мирот во БиХ остварија разговори со главните политички водачи. 
Разговорите се фокусираа на доцнењата во спроведувањето на клучните реформи, проблемите поврзани со државниот и воен имот и напредокот кон евроатланската интеграција. 
Управниот одбор, исто така, го проценува напредокот во исполнувањето на условите за транзиција на Канцеларијата на високиот претставник (ОХР) во Канцеларија на специјалниот претставник на ЕУ.
Премиерот на Република Српска (РС) Милорад Додик сака ОХР да биде затворена и рече дека РС го смета секое идно користење на Бонските ингеренции од страна на високиот претставник, за неприфатливо. 
Сулејман Тихиќ, водач на Партијата за демократска акција, ги предупреди дипломатите дека во актуелната политичка ситуација, затворањето на ОХР би можело да доведе до блокада на државните институции и тензии што може да го загрозат мирот. 
(БХРТ, Фена, РТРС, Срна - 29/06/09)
