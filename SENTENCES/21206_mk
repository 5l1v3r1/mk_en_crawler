01/10/2007
БЕЛГРАД, Србија -- Мирослав Радиќ, обвинетиот од судењето на „Вуковарската тројка“ се врати во Србија доцна во петокот (28-ми септември), еден ден откако судиите на Хашкиот трибунал го ослободија по сите обвиненија што произлегуваат од масакрот во 1991 година на повеќе од 260 Хрвати и несрпско население на една фарма во Вуковар. 
Главниот осомничен во судењето -- командантот на српската армија Миле Мркшиќ -- доби 20 години затвор, а неговиот подреден, Веселин Шљиванчанин, доби пет години затвор за помагање во злосторствата.
Во понеделникот продолжи судењето против поранешниот косовски премиер и водач на Ослободителната војска на Косово (ОВК) Рамуш Харадинај, во Хашкиот трибунал. 
Харадинај и двајца други команданти на ОВК се обвинети за воени злосторства извршени во пролетта и летото 1998 година во Дечанската долина во Косово. 
(Бета - 30/09/07; Б92, Taнјуг, АП - 29/09/07)
