07/05/2007
САРАЕВО, Босна и Херцеговина (БиХ) -- Војниците на ЕУФОР во понеделникот (7-ми мај) извршија рација во домот на еден маж осомничен дека му помагал на политичкиот водач на босанските Срби, Радован Караџиќ, да избегне апсење и екстрадиција во Хаг.
ЕУФОР во соопштението вели дека неидентификувани предмети се запленети за време на претресот во домот на Воислав Топаловиќ во југоисточниот град Рудо.
Рацијата беше спроведена на барање на Трибуналот на ОН за воени злосторства и имаше за цел собирање информации за тоа каде се наоѓа Караџиќ.
ЕУФОР, исто така, повтори дека јавноста треба да даде информации за Караџиќ и другите бегалци, со оглед на тоа што се понудени награди.
(AФП - 07/05/07)
