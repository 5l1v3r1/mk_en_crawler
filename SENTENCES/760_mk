16/08/2006

Вања Стамболова од Бугарија го освои златниот медал во категоријата 400 метри за жени на 19-тото Европско првенство во атлетика, кое заврши минатиот викенд во Гетеборг, Шведска. 
Две други бугарски атлетичарки, Венелина Венева и Даниела Јорданова, исто така, освоија медали -- Венева сребро во скок во височина, а Јорданова сребро во женскиот маратон, додека Елван Абејлегесе, кој е роден во Етиопија, но сега живее во Турција, освои бронзен медал во трката на 5.000 метри.
***
Филмот „Бубачки“ на мaкедонскиот режисер Игов Иванов ја освои наградата за најдобар краток филм на Филмскиот фестивал Локарно, кој се одржа во Швајцарија од 2-ри до 12-ти август. 
Специјално признание му беше доделено на босанскиот режисер Елмир Јукиќ за неговиот филм „Рамка за сликата на мојата татковина“.
***
Седумнаесеттата уметничка колонија „Галичник“ беше отворена на 10-ти август во Maкедонијa. 
На десетдневниот настан учествуваат уметници од Бугарија, Германија, Велика Британија, Грција, Косово, Македонија, Шпанија и САД.
***
„Малиот терорист“ на индискиот режисер Ашвин Кумар ја освои наградата за најдобар краткометражен филм на петтиот Меѓународен фестивал за документарен и краток филм „Докуфест“, кој заврши во Призрен, Косовo, на 13-ти август. 
Босанскиот режисер Неџад Беговиќ ја освои наградата на публиката за неговиот филм „Сосема лично“. 
Наградата за најдобар документарец ја делат Швајцарецот Кристијан Фреи за „Гигантски Буда“ и Мааска Оомс и Алиона ван дер Хорст од Холандија за нивниот филм „Гласовите на БАМ“.
***
Илјадници хрватски и странски посетители дојдоа на фестивалот на задарската култура и храна, насловен како „Ноќите на полна месечина“, што се одржа во хрватскиот град Задар на 9-ти август. 
Фестивалот вклучува презентации на традицонални и фолклорни концерти, како и можност да се пробаат локалните специјалитети.
***
Нов археолошки музеј ќе биде отворен во градот Кисамос на гркиот остров Крит. 
Во идниот музеј ќе бидат изложени артефакти од римско време, пронајдени на островот. 
Цената на проектот е околу 586.000 евра.
***
Уметничка инсталација насловена како „З-А“, на македонскиот уметник Јован Шумковски, беше отворена во галеријата Press to Exit во Скопјe на 14-ти август. 
На изложбата се претставени визиите на уметникот за Скопје во 2016, 2021 и 2952 година.
(Разни извори– 09/08/06 – 16/08/06)
