09/12/2010
БРИСЕЛ, Белгија -- Европската комисија (ЕК) во средата (8-ми декември) изрази разочарување и загриженост поради одлуката на Србија да не присуствува на церемонијата на доделување на Нобеловата награда за мир во Осло, во чест на кинескиот дисидент Лиу Ксиаобо.
Ангела Филоте -- портпаролката на комесарот за проширување на ЕУ, Штефан Филе -- рече дека ЕК е во контакт со српските власти и изрази надеж дека тие ќе испратат претставник на церемонијата.
Таа додаде дека 27 членки на ЕУ веќе се согласиле околу заедничката позиција и Србија се очекува да постапи во склад со блокот.
Кинескиот амбасадор во Белград, Веи Јингуа, рече дека неговата земја ја цени одлуката на Србија.
Белград реши да ја заземе страната на кинеските традиционални сојузници, како што се Венецуела, Куба, Казахстан и Иран.
(Taнјуг, Б92, РТС, Бета, Ројтерс - 08/12/10)
