14/11/2005
КОПЕНХАГЕН, Данска -- Парламентарното собрание на НАТО ја усвои резолуцијата за Косово, со која се повикува на континирана примена на резолуцијата 1244 на Советот за безбедност на ОН. 
Со резолуцијата, за која се гласаше на 51-виот состанок на собранието, се поддржува спроведувањето на стандардите, процесот на децентрализација и заштитата на малцинствата. 
Собранието се откажа од планираната декларација за поддршка на евентуалната условна независност.
Косово беше, исто така, дел од агендата на разговорите во Белград во неделата (13-ти ноември) помеѓу српскиот претседател Борис Тадиќ и чешкиот премиер Јиржи Пароубек. 
На заедничката прес конференција Тадиќ рече дека Србија е подготвена да започне преговори за идниот статус на Косово, но го потврди противењето на Белград за независноста на покраината.
Во понеделникот Пароубек се состана со претседателот на Србија и Црна Гора, Светозар Маровиќ, додека Тадиќ ја започна тридневната официјална посета на Русија. 
(Б92, Данас, Политика - 14/11/05; Бета, Б92, РТС, Танјуг - 13/11/05)
