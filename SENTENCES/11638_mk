21/01/2005
ПАРИЗ, Франција -- Францускиот претседател Жак Ширак и албанскиот премиер во посета на земјата Фатос Нано во четвртокот (20-ти јануари) изјавија дека нивните билатерални врски се извонредни, иако економските врски би можеле да се зајакнат. 
Ширак вети дека „Албанија ќе ја има поддршката од Франција на својот пат кон членство во ЕУ“. 
Нано рече дека се надева оти Албанија ќе биде во состојба да потпише Договор за стабилизација и асоцијација оваа година и да влезе во Унијата во 2014 година.
Во другите вести, „Албанските дневни вести“ во петокот објавија дека Министерството за труд сака повторно да го воспостави договорот со Германија за вработување на албански државјани. 
Договорот, потпишан во декември 1991 годиа, предвидуваше испраќање на албански работници во Германија за добивање на професионално и јазично искуство. 
Тој беше суспендиран во 1995 година, поради неговите прекршувања. 
(Албански дневни вести, ATA - 21/01/05)
