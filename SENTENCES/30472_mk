18/02/2011
БЕЛГРАД, Србија -- Директорката на Канцеларијата за интеграција на ЕУ, Милица Делевиќ, во четвртокот (17-ти февруари) рече дека експертска мисија на ЕУ ќе допатува в понеделник, да го процени темпото на спроведувањето на реформите во Србија. 
Задача на мисијата ќе биде да го провери развојот во врска со судството, агенциите за спроведување на законот и борбата против организираниот криминал и корупцијата. 
Со текот на времето, неколку експертски тимови ќе го посетат Белград за да ја проценат подготвеноста на Србија за исполнување на критериумите на ЕУ и ќе ѝ помогнат на Европската комисија да го изготви нејзиното мислење за апликацијата на Белград за ЕУ. 
Србија се надева дека ќе добие кандидатски статус оваа година. 
(Танјуг, РТС, Меѓународни Радио Србија - 17/02/11)
