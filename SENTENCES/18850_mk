06/02/2007
ПРИШТИНА, Косово, Србија -- Американскиот претставник во разговорите за статусот на Косово, Френк Визнер, во понеделникот (5-ти февруари) побара поддршка за предлогот на Марти Ахтисари во врска со статусот, велејќи дека истиот ќе биде нов почеток за покраината.
Планот содржи механизми кои ги заштитуваат сите косовски граѓани, особено косовските Срби, рече тој за време на посетата на Приштина.
Тој таму се состана со косовскиот претседател Фатмир Сејдиу, со премиерот Агим Чеку, со членовите на косовскиот преговарачки тим и со претставниците на Српската листа за Косово и Метохија.
Во вторникот Визнер отпатува за Белград, на разговори со српскиот претседател Борис Тадиќ.
Во меѓувреме, Тадиќ во понеделникот се состана со претставниците на различни политички партии.
Повеќето од нив се согласија дека тој треба да оди во Виена на 13-ри февруари и да побара десетдневно одложување на консултациите за статусот на Косово, додека не биде формиран новиот парламент во Белград.
(Глас јавности, Блиц, Данас, Политика, Вечерње новости - 06/02/07;
Косова лајв, Танјуг, РТС, АФП, Бета, Б92, Ројтерс, АП - 05/02/07)
