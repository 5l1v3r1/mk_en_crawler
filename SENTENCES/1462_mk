12/10/2009
Седмата годишна конференција на Мајкрософт и Иновацискиот форум се одржа во средата (7-ми октомври) и четвртокот во хотелот Александар палас во Скопје.
Фокусот беше ставен на изнаоѓањето решенија за социјалните и економските проблеми преку технолошки иновации.
Исто така, во центарот на вниманието беа проектите спонзорирани од Мајкрософт, УСАИД и Бритиш кансл, со цел подобрување на обрзованието и можностите за вработување во Македонија.
Aлбанијa ја заврши 3Д студијата за морската археологија, објавија локалните медиуми на 4-ти октомври.
Потонати бродови, керамички и други артефакти ќе бидат достапни на електронските мапи во државните архиви за идни истражувања.
Проектот е спроведен во соработка со американскиот институт за Поморска археологија.
Првиот виртуелен 3Д проект за трговски центар во Хрватскa беше претставен на прес-конференција во Загреб на 5-ти октомври.
Центарот Трилениум од 1 милион евра ќе биде отворен во Загреб на 2-ри ноември во виртуелна област од 180.000 метри квадратни.
Трилениум планира да отвори четири виртуелни трговски центри во Хрватска и да го прошири бизнисот во САД, Германија и на шпанскиот пазар, меѓу другото.
Скоро 50 отсто од Романците не се задоволни од сегашното ниво на образование во земјата, според студијата на истражувачкото претпријатие ГфК, објавена во четвртокот (8-ми октомври).
Околу 40 отсто се неутрални, а само 13 отсто веруваат дека романското образование е задоволително.
Студијата од 1.000 учесници беше спроведена во септември.
Меѓународната научна конференција насловена „Косовo во тековите на цивилизацијата“ се одржа од четвртокот (8-ми октомври) до неделата во Митровица.
Околу 300 научници учествуваа на настанот.
Учесниците беа од Европа, САД и Русија.
Maкедонската влада и Интел корпорејшн во вторникот (6-ти октомври) потпишаа два договори, според кои претпријатието ќе спроведе модел на е-учење во училиштата.
Иницијативата вклучува обука на професори, локализирана содржина и широка дистрибуција на компјутери во училниците.
Кипарскиот Институт и Универзитетот на Илиноис во Урбана-Кампањ во САД потпишаа договор за истражување и соработка во образованието, за развој на Научно-технолошки истражувачки центар за пресметки во Кипарскиот институт.
Истиот ќе обезбедува високи пресметковни ресурси за истражувачите во земјата и регионот на Источниот Медитеран, и различни истражувачки и образовни програми.
(Разни извори – 05/10/09-12/10/09)
