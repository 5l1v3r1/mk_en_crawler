04/01/2005
СОФИЈА, Бугарија -- Внукот на поранешниот турски претседател Сулејман Демирел, наводно, е еден од тројцата турски државјани уапсени за време на операцијата на бугарската граница во Бургас на крајот од изминатата недела. 
Според извештаите на медиумите во понеделникот (3-ти јануари), Јахја Мурат Демирел, поранешен сосопственик на банкротираната Егебанк е уапсен со уште двајца други патници на еден турски брод, откако на бугарските гранични власти им приложиле фалсификувани документи за идентификација и, наводно, се обиделе да ги поткупат полицајците. 
Полицијата вели дека во бродот се наоѓале огромни количества шверцувани лекови.
Во другите вести од понеделникот, бугарскиот министер за надворешни работи, Соломон Паси, допатува во Чиле, во прва посета по воспоставувањето на билатералните односи во 1935 година. 
Паси и неговиот чилеански колега, Игансио Вокер, потпишаа три договори за соработка. 
(Стандард - 04/01/05; Медиапул, TurkishPress.com, Агенција Анадолу, Веб-страница на бугарската влада, Дарик - 03/01/05)
