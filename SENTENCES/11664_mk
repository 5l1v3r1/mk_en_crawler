19/07/2005
БРИСЕЛ, Белгија -- Британскиот министер за надворешни работи, Џек Строу, чија земја моментно претседава со ЕУ, во понеделникот (18-ти јули) ја бранеше одлуката на Унијата за започнување на разговорите за пристапување со Турција во октомври. 
За време на состанокот со министрите за надворешни работи на ЕУ, тој ги одврати обидите на две земји-членки за отворање на дебата за признавање на Кипар од страна на Турција и за замена на полноправното членство со „привилегирано партнерство“. 
Состанокот се совпадна со објавувањето на редовното истражување на Европската комисија, наречено Евробарометар. 
Според истото 52 отсто од луѓето во блокот од 25 нации се противат на членството на Анкара, додека 35 отсто го поддржуваат.
Во другите вести, турската полиција бара маж на возраст од дваесеттина години, осомничен за поставување на бомбата во минибусот во саботата, која уби пет лица, а 13 други беа повредени. 
Според извештаите на локалните медиуми во понеделникот, осомничениот се качил трипати во минибусот додека превезувал туристи на плажите. 
Тој носел торба последниот пат кога се возел и излегол од минибусот само неколку минути пред експлозијата. 
(Ројтерс - 19/07/05; ФТ - 18/07/05)
