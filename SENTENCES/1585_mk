14/05/2010
Европската комисија (ЕК) го објави својот најнов извештај во средата (12-ти мај), потврдувајќи дека Бугаријa и Романијa не ги исполниле критериумите за пристапување во еврозоната.
Единствената област во која Бугарија досега има добри резултати е фискалната, а Романија ги исполни само владиниот должнички критериум, се вели во извештајот на ЕК.
Хрватскa е домаќин на годишниот состанок и бизнис форум Европска банка за обнова и развој (ЕБРД) во Загреб во петок (14-ти мај) и сабота.
Повеќе од 2.000 луѓе од целиот свет, вклучително и министри за финансии, банкари, инвеститори и аналитичари, учествуваат на настанот.
Кипар е под Прекумерна дефицитарна процедура (ЕДП) откако буџетскиот дефицит на земјата изнесува повеќе од прагот на БДП од 3 отсто дозволен за членките на еврозоната, објави во средата (12-ти мај) Европската комисија (ЕК).
Истовремено, ЕК ја поздрави подготвеноста на кипарските власти за проверка на бројките, преку програмата за стабилност што ја објавија.
Европската банка за реконструкција и развој (ЕБРД) планира да инвестира околу 1,5 милијарди евра во енергетските проекти на Tурција следната година, објави директорот на Банката за Турција, Мајкл Дејви во вторникот (11-ти мај).
Странските инвеститори имаат доверба во турската економија, рече Дејви, на Канадско-турскиот енергетски и еколошки бизнис форум.
Косовo собра 18 милиони евра од царина, помалку од очекуваното во текот на првите четири месеци од годинава, објавија властите во вторникот (11-ти мај).
Сепак, собраните приходи претставуваат зголемување од 10 милиони евра во споредба со истиот период минатата година.
Европската банка за реконструкција и развој (ЕБРД) отпочна тригодишна стратегија за Хрватскa да го зголеми својот екомонски развој, објавија властите во вторникот (11-ти мај).
Стратегијата има за цел подобрување на бизнис опкружувањето, приватизација на државните претпријатија, комерцијализација на инфраструктурата и подобрување на флексибилноста и способностите на работната сила.
Федерацијата на Босна и Херцеговинa (ФБиХ) треба да ги спроведе сите реформи од својата програма со ММФ до крајот на мај, објави министерот за финансии на ФБиХ, Вјекослав Беванда, во вторникот (11-ти мај).
Одборот на ММФ, најверојатно, ќе разговара за исплатата на следната транша од 38 милиони евра на 22-ри јуни.
Меѓу другото, реформите вклучуваат одобрување на закон за платите во јавниот сектор, и спроведување ревизии на бенефициите што им се даваат на воените ветерани и другите.
(Разни извори -- 07/05/10-14/05/10)
