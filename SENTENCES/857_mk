22/06/2007
Светската банка го одобри финансискиот пакет од 22,3 милиони евра за помош на шумарството, земјоделството и руралниот развој, урбаната инфраструктура и услугите во Босна и Херцеговинa. 
Од вкупната сума, 4,5 милиони евра ќе бидат обезбедени од страна на шведското претпријатие за соработка во меѓународниот развој. 
Средствата се обезбедени преку заеми со повластувања, без камата и со период на отплата од 25 години.
***
Европската комисија усвои стратегија за финансиската помош на ЕУ за Балканот за периодот 2007-2009 година. 
ЕУ ќе обезбеди вкупно околу 3,96 милијарди евра за Aлбанијa, Босна и Херцеговина, Хрватска, Македонија, Црна Гора, Србија, Косовo и Tурција.
***
Премиерот на Босна и Херцеговинa Никола Шпириќ во четвртокот (21-ви јуни) побара од малезиските претпријатија да инвестираат во БиХ, особено во Сребреница. 
Тој ги повика за време на разговорите во Сараево со малезискиот колега Датук Сери Абдула Ахмад Бадави. 
За време на посетата двете земји потпишаа договор за избегнување на двојното оданочување.
***
БДП на Бугарија се зголеми на 6,2 отсто за период од една година во првото тримесечје од 2007 година, зголемување од вкупно 5,6 отсто во истиот период минатата година, според последните статистички податоци. 
Бројката ја надминува владината цел од 6 отсто годишен раст. 
Растот на БДП е поттикнат главно од силните странски инвестиции.
***
Романскиот водечки производител на нафта и гас „Петром“ објави дека ќе започне проект вреден 500 милиони евра за изградба на електроцентрала на гас. 
Објектот ќе има капацитет од 860 мегавати и се очекува да започне со работа за три години.
(Разни извори – 15/06/07-22/06/07)
