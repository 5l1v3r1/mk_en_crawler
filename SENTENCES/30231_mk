14/04/2011
ЗАГРЕБ, Хрватска -- Премиерката Јадранка Косор во средата (13-ти април) го информираше британскиот секретар за правда, Кенет Кларк, во врска со напорите за реформа на судството.
Таа го увери дека владата е посветена на борбата против корупцијата и зајакнувањето на владеењето на правото.
Косор потврди дека целта на Хрватска е да ги заврши своите разговори за пристапување во ЕУ во јуни.
Кларк го пофали напредокот на Загреб во разговорите со блокот и рече дека бил импресиониран од судските реформи.
Исто така во средата, локалните медиуми го цитираа комесарот за проширување на ЕУ, Штефан Филе, дека ќе има поголема јасност во врска со исполнувањето од страна на Хрватска на стандардите за затворање на Поглавјето 23 (Судство и основни права) во мај.
Тој истакна дека Европската комисија моментно го анализира извештајот на владата во врска со стандардите, но не кажа дали земјата може да ги заврши своите разговори за пристапување со ЕУ до крајот на јуни.
(Хина, Нова ТВ, ХРТ, tportal.hr - 13/04/11)
