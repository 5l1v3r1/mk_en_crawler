24/09/2010
Загреб е домаќин на Меѓународен есенски саем од среда (22-ри септември) до недела.
Учествуваат вкупно 500 изложувачи од 30 земји, како и Хрватскиот економски форум, Текстилните денови Загреб 2010, Енергетскиот ден, и Хрватско-кинескиот бизнис форум.
Aлбанија регистрираше просечен раст од 5,6 отсто годишно од 2005 година, објави Министерството за финансии во понеделникот (20-ти септември).
Истото, покрај тоа, објави дека земјата беше во состојба да ја зголеми економија за 1,87 милијарди евра од 2005 година.
Но, бројот на вработените граѓани падна од 931.000 на 899.000 во 2010 година.
Русија и Република Српскa (РС) потпишаа прелиминарен договор на 16-ти септември во Москва, според кој РС е можно да пристапи во проектот за гасоводот Јужен тек.
Документот беше потпишан од рускиот министер за енергија, Сергеј Шматко, и премиерот на РС Милорад Додик.
Црногорскиот конзорциум Електротехна-Радиус доби 30-годишна концесија за изградбата на три мали хидроцентрали.
Проектот, вреден 13,3 милиони евра, предвидува три хидроцентрали во општините Плав и Андријевица.
Двете имаат капацитет од по 2,4 мегавати и годишно производство од 9 гигаватчасови на реката Муринска.
Третата, со капацитет од 8,3 мегавати, ќе биде сместена на реката Трепачка.
Српската влада усвои закон на 17-ти септември за фискална одговорност во согласност со обврските од својот договор од 2,9 милијарди евра со ММФ.
Законот предвидува дека фискалниот дефицит не може да биде поголем од 1 отсто од БДП во годините на процвет, додека во време на рецесија може да биде дозволено дефицитот на општата влада да го надмине овој праг.
Парите кои бугарските иселеници ги испраќаат дома се еден од клучевите за економската стабилност во текот на финансиската криза, според студијата на Институтот Отворено општество, објавена во вторникот (21-ви септември).
Бугарите кои се со постојано живеалиште во странство испраќаат 700 милиони евра годишно назад во татковината, открива студијата.
Бугарија е втора во ЕУ по Романијa во поглед на овој индикатор, открива студијата.
(Разни извори -- 17/09/10-24/09/10)
