25/05/2007

Заменик-директорот на ММФ, Мурило Португал, во вторникот (22-ри мај) го пофали економскиот напредок и макроекономската стабилност што ја постигна Aлбанијa во последниве години. 
Албанија постигна цврста растечка перформанса и покажа силно сопствеништво над програмите за помош на ММФ, истакна официјалниот претставник на Фондот. 
Тој ги охрабри структурните реформи за подобрување на бизнис климата и привлекување странски инвестиции.
***
Премиерот на Републикa Српска Милорад Додик и Мартин Роман, генералниот директор на чешкото претпријатие за електродистрибуција ЧЕЗ, на 16-ти мај потпишаа договор за заедничка инвестиција за модернизација на термоцентралата Гацко 1, изградба на Гацко 2 и отворање нов рудник на јаглен. 
Инвестицијата на ЧЕЗ во проектот е можно да достигне 1,4 милијарди евра.
***
Maкедонија се рангираше на дното од земјите во Југоисточна Европа според очекуваните инвестиции и раст, според последниот извештај на ЕБРД. 
Според извештајот, Македонија ќе привлече само 112 милиони евра од СДИ оваа година, што е многу помалку отколку другите земји во регионот.
***
Бугарската општина Шумен во средата (23-ти мај) го објави почетокот на проектот од 151 милиони евра за изградба на парк со висока технологија во областа. 
Капацитетот ќе се наоѓа на вкупно 2.877.000 квадратни метри. 
Изградбата ќе започне во декември.
***
Грција и Австралија во вторникот (22-ри мај) потпишаа договор за билатерално социјално осигурување, кој се очекува да го регулира статусот на пензиите на 600.000 до 700.000 австралиски државјани од грчко потекло. 
Договорот беше потпишан за време на посетата на грчкиот премиер Костас Караманлис на Австралија.
***
Црногорската влада и ЕБРД во средата (23-ти мај) потпишаа тригодишен договор за заем од 30 милиони евра, што ќе бидат искористени за развојни проекти. 
Парите ќе бидат одвоени за надградба на регионалната водоводна инфраструктура во приморските региони, како и железничката инфраструктура.
***
Радован Јелашиќ ќе остане гувернер на Централната банка, објави во вторникот (22-ри мај) српскиот заменик-премиер Божидар Ѓелиќ. 
Во февруари 2004 година Јеласиќ беше назначен со четиригодишен мандат. 
Според законот, назначувањето на гувернер на централната банка се случува по изборот на нова влада.
(Разни извори – 18/05/07-25/05/07)
