04/11/2008
СКОПЈЕ, Македонија -- Парламентот во понеделникот (3-ти ноември) усвои нова стратегија со цел решавање на спорот околу името помеѓу Скопје и Атина. 
Претседателот Бранко Црвенковски на пратениците им рече дека оваа стратегија е неопхофна со оглед на блокирањето од страна на Атина на кандидатурата на Скопје за влез во НАТО. 
„Убеден сум и тврдам дека нема сериозна алтернатива за иднината на Македонија освен нејзината интеграција во ЕУ и НАТО“, рече Црвенковски. 
Тој, исто така, соопшти дека Никола Димитров повеќе нема да биде преговарач во спорот околу името, поради несогласувањата со премиерот Никола Груевски. 
Владиниот портпарол Мартин Протуѓер, најверојатно, ќе дојде на негово место.
Исто така во понеделникот, грчкиот заменик-министер за надворешни работи, Петрос Дукас, истакна дека северниот грчки регион Македонија „е поголем по површина и население од државата [Maкедонијa] и ние не можеме да го игнорираме тоа. 
Географска одредница во името е нешто што претставува добра основа на која треба да работат двете земји“, изјави Дукас за Ројтерс за време на посетата на Белград. 
(Maкфакс, МИА, МИНА, Ксинхуа, Ројтерс, АНА-МПА, In.news, Катимерини - 03/11/08)
