28/02/2007
БЕЛГРАД, Србијa -- Четворица поранешни и сегашни српски полицајци и еден затворски чувар во Прокупље се уапсени во врска со т.н. случај на воени злосторства „Битичи“, објавија медиумите во вторникот (27-ми февруари).
Случајот се однесува на убиствата во 1999 година на тројца албански браќа со американско државјанство -- Агрон, Мехмет и Илијем Битичи.
Нивните тела беа пронајдени во 2001 година во масовна гробница во источното село Петрово Село, заедно со други жртви од косовските Албанци.
Нивните остатоци биле пренесени со камион од Косово во Србија.
Сите петмина нови обвинети, наводно, сведочеле во тековниот судски процес за убиствата кој започна минатиот ноември.
Двајца поранешни полицајци, Сретен Поповиќ и Милош Стојановиќ, се обвинети за убиствата.
(Блиц - 28/02/07;
Бета, Б92, РТС - 27/02/07)
