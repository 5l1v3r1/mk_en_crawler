02/01/2011
БУКУРЕШТ, Романија -- Претседателска советничка поднесе оставка во петокот (31-ви декември) откако на површина излегоа информациите дека имала договор со тајната агенција од времето на комунизмот Секурирате.
Александра Гатеј (45), бизнис-советничка на претседателот Трајан Басеску, вршела индустриска шпионажа за службата под псевдонимот Флорина, објави ЦСНАС, агенцијата задолжена за обработка на досиејата на Секуритате.
Но, ЦСНАС објави дека не може да ја потврди улогата на Гатеј како информатор бидејќи не се најдени никакви досиеја што таа ги обезбедила.
Сепак, Гатеј рече дека поднесува оставка поради „неправедните“ напади против нејзе и семејството.
(ДПА, АП, Hotnews.ro, Котидианул, Антена 3 - 31/12/10)
