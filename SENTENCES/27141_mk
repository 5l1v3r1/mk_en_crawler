02/09/2009
СИДНЕЈ, Австралија -- Поранешниот српски паравоен водач Драган Васиљковиќ во средата (2-ри септември) ја доби жалбата против неговата екстрадиција од Австралија за Хрватска.
Судот нареди негово ослободување од затвор.
Васиљковиќ (54), познат и како „Капетан Драган“ беше уапсен во јануари 2006 година врз основа на потерницата на Интерпол што ја издаде Загреб.
Хрватска го товари Васиљковиќ за вмешаност во тортурата и убиствата од 1991 година на хрватски цивили и воени затвореници во бунтовничкото српско упориште Книн, и во јужното село Бруска во 1993 година.
Сепак, австралискиот суд заклучи дека ако Васиљковиќ треба да се екстрадира во Хрватска за судење за воени злосторства, тој ќе се соочи со „значителни или реални шанси за предрасуди“.
(AФП, АП, ББС, Индекс - 02/09/09)
