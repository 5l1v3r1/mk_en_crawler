26/09/2004
ТИРАНА, Албанија -- Министрите за правда на Хрватска, Србија и Црна Гора, Босна и Херцеговина, Македонија, Бугарија, Романија и Албанија во петокот (24-ти септември) се согласија да ја усвојат заедничката стратегија за борба против организираниот криминал. 
Тие, исто така, решија да воспостават систем за размена на информации помеѓу полициските сили и судствата во нивните држави. 
„Една земја не може да се бори сама против организираниот криминал и мафијата. 
Потребно е да се изнајдат начини и да се здружат силите за ефикасен одговор на агресијата... 
на криминалните организации“, им рече албанскиот претседател Алфред Мојсиу на министрите. 
Исто така, беше разговарано и за екстрадициите и стандардите на затворскиот третман. 
(Албански вести, Агенција Анадолу - 25/09/04; AФП - 24/09/04)
