28/11/2008
САРАЕВО, Босна и Херцеговина (БиХ) -- Политичките водачи мора да ги засилат своите напори за отпочнување отворен и искрен дијалог и постигнување консензус за важните прашања, рече во четвртокот (27-ми ноември) високиот претставник Мирослав Лајчак.
По состанокот со членот на претседателството Харис Силајџиќ во врска со заклучоците од состанокот на Управниот одбор на ПИК на 18-ти ноември за ситуацијата во БиХ, Лајчак издаде изјава во која вели:
„БиХ има значително меѓународно внимание, особено од ЕУ, што може да помогне во деблокирањето на реформските процеси“.
Овие реформи се клучни за интегративниот процес на БиХ во ЕУ и затворањето на Канцеларијата на високиот претставник.
Во другите вести од четвртокот, претседателството на БиХ одлучи воениот контингент на земјата во Ирак да се повлече на 15-ти декември.
Скоро 90 босански војници се распоредени во коалициските сили во Ирак.
Првите босански војници пристигнаа во јуни 2005 година.
(ОХР, Макфакс, МИА, Ксинхуа, КНА, БХРТ, АФП - 27/11/08)
