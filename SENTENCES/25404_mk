25/01/2010
БЕЛГРАД, Србија -- Воените ветерани од Лесковац и Ниш ги блокираа патиштата за Софија и Скопје изминатиот викенд, барајќи исплата на заостанатите пари за нивната служба за време на косовскиот конфликт. 
Тие деблокираа делови од пругата доцна во саботата (23-ти јануари) откако владата одлучи дека може да се искористи полицијата за да се загарантира нормален тек на железничкиот и патниот сообраќај поради економската штета предизвикана од блокадите. 
Министерот за труд и социјална политика Расим Љајиќ се состана со демонстрантите и ќе се состане со нив повторно оваа недела.
Во неделата околу 300 воени ветерани од Ваљево протестираа пред железничката станица таму. 
Меѓу другото, тие бараат повисок надоместок за хендикепираните ветерани и за семејствата на загинатите во конфликтите во 1990-тите во поранешна Југославија. 
Демонстрантите, исто така, бараат решавање на нивните станбени проблеми и бараат усвојување закон за ветераните. 
(РТС, Бета, Танјуг, Б92 - 24/01/10)
