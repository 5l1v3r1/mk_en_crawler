02/06/2008
ПРИШТИНА, Косово -- Вицепремиерот Хајредин Куци во неделата (1-ви јуни) предвиде дека косовските власти ќе ја воспостават менаџерската структура на Косовската разузнавачка агенција и ќе го назначат нејзиниот прв директор пред новиот устав да влезе во сила за две недели. 
„За ова прашање дискутираат премиерот и претседателот, и јас верувам дека ќе биде најдено решение пред 15-ти јуни“, рече Куци. 
Парламентот по скратена постапка го одобри законот со кој се организира Косовската разузнавачка агенција, како и неколку закони предвидени во планот на поранешниот претставник на ОН за Косово, Марти Ахтисари. 
Во извештаите на локалните медиуми се вели дека, според гласините, двете партии во владејачката коалиција -- Демократската партија и Демократската лига -- воделе свои сопствени нелегални тајни служби пред да формираат коалиција. 
(Зери, Експрес, Косовапрес - 02/06/08)
