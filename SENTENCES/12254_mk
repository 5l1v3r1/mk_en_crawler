13/05/2005
ХАГ, Холандија -- Судиите за предавање на случаите на Трибуналот на ОН во Хаг за воени злосторства во четвртокот (12-ти мај) одржаа рочиште за барањето на обвинителите за префрлање на судскиот процес против тројцата офицери на Југословенската армија обвинети во врска со масакрот во Овчара во Хрватска и Србија и Црна Гора. 
Двете земји презентираа аргументи за преземање на судскиот процес. 
Адвокатите за Хрватска се фокусираа на правните аспекти на случајот и подготвеноста на локалното судство да води случаи поврзани со воени злосторства. 
Адвокатите за Србија и Црна Гора, од своја страна, го критикуваа хрватското судство и инсистираа на тоа дека фер и непристрасно судење би гарантирал само Белград. 
Главната обвинителка на ОН Карла дел Понте во февруари ја отвори можноста за префрлање на судскиот процес. 
(ХИНА - 12/05/05)
