27/06/2012
Во понеделникот (25.
јуни), кипарската влада официјално најави дека одлучила да побара финансиска помош од ЕУ за рекапитализација на својот банкарски систем што беше сериозно под влијание на грчката економија.
Не беше откриена конкретна цифра, но локалните официјални претставници рекоа дека ќе требаат 1,8 милијарди евра за да се рекапитализира најголемата банка - Народната банка на Кипар.
Се очекува разговорите да започнат во наредните денови.
Кипар веќе позајми 2,5 милијарди евра од Русија.
Во понеделникот (25.
јуни), Еуростат објави дека Бугарија е земјата-членка на ЕУ со најниски цени на стоката за потрошувачка и за услуги.
Цените во земјата се 49 отсто пониски од просечните во блокот.
Од цела Европа, во Македонија има најниски цени за оваа категорија - тие се 45 отсто пониски од просекот во Европа.
Во понеделникот (25.
јуни), Министерството за економија на Косово објави дека Косово повторно ја воведува постапката за приватизација на поштенската и телекомуникациска компанија РТК.
Претквалификациската фаза ќе трае до 30.
јуни.
Претходната зделка за продажба на компанијата беше сопрена минатата година поради обвинувањата за лошо управување против повисоките официјални претставници на претпријатието што го наведоа кандидатот, хрватската телекомуникациска фирма „Т-ХТ“, да ја повлече понудата.
Балканските транзициски економии - Албанија, Босна и Херцеговина, Бугарија, Хрватска, Македонија, Црна Гора, Романија и Србија - најмногу настрадаа од глобалната рецесија 2008 - 2009 година, покажа анализата на „Економист интелиџенс јунит“ претставена на 19.
јуни.
Според аналитичарите, реалниот БДП во регионот се намали за 5,2% во 2009 година.
Во 2010 година падна на 0,4 отсто пред да почне да расте умерено минатата година.
Во саботата (23.
јуни), грчката телекомуникациска група „ОТЕ“, најголема во Југоисточна Европа, што бара купувач за своите бугарски единици „Глобул“ и „Германос“ во напор да го врати својот долг од 3,4 милијарди евра чиј рок за плаќање е во следните две години.
„Дојче телеком“, што контролира 40 отсто од „ОТЕ“, ги продаде своите акции во „Телеком Србија“ на почетокот на оваа година.
Во четвртокот (21.
јуни), Србија беше домаќин на средбата за зелена економија и одржлив развој во јадранскиот и јонскиот регион што се одржа како мал дел од Самитот на ОН во Рио де Жаниеро.
Српскиот министер за екологија Оливер Дулиќ, кој беше еден од претседавачите на состанокот, рече дека секторот има потенцијал да создаде 500.000 нови работни места во следните неколку години.
Во јадранскиот и јонскиот регион спаѓаат Италија, Словенија, Црна Гора, Босна и Херцеговина, Хрватска, Албанија и Грција.
Минатата недела, Босна и Херцеговина беше домаќин на регионалниот форум насловен „ЕС-И-И-новејт:
поддршка за интелигентен раст“ чија цел беше да се престават најновите инвестициски и деловни можности во Југоисточна Европа.
Настанот привлече над 150 претставници на мали и средни претпријатија, инвеститори и креатори на политика од целиот регион.
(Разни извори - 20.06.2012 - 27.06.2012)
