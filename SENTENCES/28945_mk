09/06/2010
ЗАГРЕБ, Хрватска -- Еден од лицата осомничени за убиството на српскиот премиер Зоран Ѓинѓиќ во 2003 година, беше пронајден ранет во предградие на Загреб, објавија локалните медиуми во вторникот (8-ми јуни).
Сретко Калиниќ, член на криминалната група Земунски клан, беше во бегство седум години.
Во 2007 година тој беше прогласен виновен за убиството на Ѓинѓиќ и беше осуден во отсуство на 30 години затвор.
Властите велат дека Калиниќ бил застрелан од друг член на Земунскиот клан, Милош Симовиќ, кој исто така беше осуден во отсуство на 30 години затвор.
Српскиот полициски директор Милорад Вељовиќ вели дека Калиниќ бил опериран и се очекува да заздрави.
Српскиот министер за внатрешни работи, Ивица Дачиќ, вели дека Калиниќ имал лажен хрватски пасош.
(Б92, ХРТ, РТС, Танјуг - 08/06/10)
