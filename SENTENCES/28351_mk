14/05/2010
AНКАРА, Турција -- Врховниот изборен одбор во четвртокот (13-ти мај) објави дека јавен референдум за уставните реформи ќе се одржи на 12-ти септември. 
Одлуката уследи по одобрувањето на претседателот Абдула Ѓул на пакетот амандмани во средата. 
Должината на периодот меѓу одобрението и референдумот беше точка на несогласување меѓу опозицијата и владејачките партии. 
Владата усвои закон кој го намалува периодот од 120 на 60 дена, но Врховниот изборен одбор одлучи дека законот сé уште не може да се спроведе. 
Владата сакаше одржување на јавен референдум во јули. 
Во меѓувреме, главната опозициска Републиканска народна партија, наводно, планира да поднесе петиција против амандманите пред Уставниот суд во петок, инсистирајќи дека тие треба да се поништат на процедурална основа. 
(Хуријет, Милијет, Сабах - 14/05/10; Ксинхуа, Фајненшал тајмс - 13/05/10)
