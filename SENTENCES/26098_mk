16/09/2009
САРАЕВО, Босна и Херцеговина (БиХ) -- Здруженијата на воените жртви изразија разочарување и шокираност во вторникот (15-ти септември) поради одлуката на Хашкиот трибунал за ослободување на поранешната претседателка на босанските Срби Билјана Плавшиќ, од затвор.
Плавшиќ отслужува 11-годишна затворска казна во шведски затвор за нејзината улога во воените злосторства врз босанските муслимани во конфликтот 1992-1995 година.
„Како може Плавшиќ да има право на слобода, а јас да немам право да ги најдам и закопам коските на мојот син, 14 години откако тој беше брутално убиен“, рече Мунира Субашиќ, претседателот на здружението на преживеаните од масакрот во Сребреница во 1995 година.
Неколку невладини организации кои ги претставуваат воените жртви и воените затвореници планираат да одржат протести во среда во Сараево.
Трибуналот во вторникот објави дека Плавшиќ ќе биде ослободена откако ќе отслужи две третини од својата казна.
Премиерот Милорад Додик вели дека планира да ја посети в затвор во среда.
(Дневни аваз, Фена, АФП - 15/09/09)
