05/10/2007
САРАЕВО, Босна и Херцеговина (БиХ) -- Степан Микиќ, претседател на Централната изборна комисија (ЦИК) во четвртокот (4-ти октомври) рече дека ЦИК ќе го одреди датумот на претседателските избори во Република Српска (РС) следната недела.
Тој очекува гласањето да се одржи на 9-ти декември.
Актуелниот претседател Милан Јелиќ почина од срцев удар во неделата.
Во недостиг на јасни законски насоки за тоа како се избира наследник, претседателот на парламентот, Игор Радојичиќ, беше назначен за привремен вршител на функциите.
Бошњачките и хрватските партии во парламентот на РС се спротивставија на неговото назначување и побараа еден од замениците на Јелиќ да стане привремен претседател.
(Независне новине, Дневни аваз - 05/10/07;
веб-страница на ОХР, Фена, РТРС, НТВ Хајат - 04/10/07)
