19/11/2006
САРАЕВО, Босна и Херцеговина (БиХ) -- Драган Човиќ, поранешниот хрватски член на претседателството на БиХ, во петокот (17- ти ноември) беше осуден на пет години затвор.
Босанскиот суд го осуди за злоупотреба на службената должност во врска со обвинувањата поврзани со неговиот претходен мандат како министер на владата.
Тој беше, исто така, прогласен за виновен за предизвикана штета од скоро еден милион евра во буџетот на ентитетот на Федерацијата на БиХ, во врска со скандалот со изземање од даноци.
Сепак, судот го ослободи од обвиненијата за организиран криминал.
Човиќ, водач на Хрватската демократска заедница на БиХ, беше ставен во притвор, но има право да поднесе жалба на пресудата.
(Дневни аваз, Независне новине - 18/11/06)
