07/04/2011
БУКУРЕШТ, Романија -- Обвинителите во средата (6-ти април) објавија дека поднесле обвинение пред Високиот суд против членот на Европскиот парламент (ЕП) Корнелиу Вадим Тудор, за непочитување на судска пресуда и нарушување на јавниот ред. 
Истрагата против Тудор, водачот на националистичката партија Голема Романија, започна во јануари, откако тој, наводно, навредил и истурил чаша вода врз официјален претставник, кој се обидувал да му ја предаде наредбата за протерување. 
Тој, наводно, исто така им се заканил на полицајците. 
Од партијата беше побарано да ја напушти зградата која им беше вратена на нејзините сопственици од пред времето на комунизмот. 
Тудор вели дека дејствувал во самоодбрана. 
(Hotnews.ro, Евениментул зилеи, Реалитатеа, Адеварул - 06/04/11)
