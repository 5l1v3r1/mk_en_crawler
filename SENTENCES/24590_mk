08/07/2009
АНКАРА, Турција -- Државниот министер и главен преговарач со ЕУ, Егемен Багис, во вторникот (7-ми јули) рече дека прашањето на повторно отворање на грчката православна семинарија на островот Хејбелиада (Халки на грчки јазик) треба да се смета за домашно прашање, а не за билатерално.
„Обврска на турските власти е да ги исполнат очекувањата на своите сограѓани“, се цитира изјавата на Багис.
Тој ја повика Грција да направи сличен гест на добра волја со проширување на правата на своето турско малцинство.
„Грција треба да преземе истовремени чекори за решавање на проблемите на етничките Турци во Западна Тракија“, рече Багис.
Сепак, тој истакна дека семинаријата Халки не треба да се поврзува со другите билатерални прашања, како што е Кипар.
Грција и ЕУ долго време бараа Турција повторно да ја отвори семинаријата за да покаже дека ги почитува правата на своето христијанско малцинство.
Единствениот објект каде што Источноправославната црква може да обучува свештенство во Турција беше затворен во 1971 година.
(Новинска агенција Анадолу, Хабер Турк, АНА-МПА - 07/07/09)
