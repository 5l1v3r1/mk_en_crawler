02/10/2005
САРАЕВО, Босна и Херцеговина (БиХ) -- Делегацијата на Европската комисија (ЕК) и Канцеларијата на високиот претставник (ОХР) во БиХ во саботата (1-ви октомври) го отфрлија предлогот на владата на Република Српска (РС) за нов концепт на полициските реформи на БиХ. 
Бања Лука го претстави предлогот претходниот ден, тврдејќи дека тој претставува компромисно решение кое ќе помогне во решавањето на неколкумесечниот ќор-сокак на реформите.
Предлогот на РС предвидува пренесување на законодавните и буџетските надлежности за полицијата на државно ниво, како и деполитизација и организација на полициските региони врз основа на техничките и оперативните принципи. 
Сепак, во него се повикува и на задржување на министерствата за внатрешни работи на ниво на ентитетите -- барање што се коси со принципите на полициските реформи што ги одреди ЕУ.
Во другите вести, владата на РС во петокот го усвои извештајот на својата комисија задолжена за испитување на масакрот во Сребреница во 1995 година. 
Деталите од извештајот ќе бидат објавени подоцна, по добивањето на согласност од ОХР, како што рече портпаролката на владата, Цвијета Ковачевиќ. 
(Независне новине - 02/10/05; РТРС, ПБС БиХ - 01/10/05; веб-страница на владата на РС - 30/09/05)
