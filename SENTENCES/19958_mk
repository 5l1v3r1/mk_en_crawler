18/09/2007
СКОПЈЕ, Македонија -- Претседателот Бранко Црвенковски во понеделникот (17-ти септември) претстави неколку компромисни предлози, чија цел е надминување на разликите кои со месеци ја блокираат политичката дебата.
Црвенковски рече дека е подготвен да разговара околу овие прашања со премиерот Никола Груевски, кој му испрати писмо во кое го поканува Црвенковски на работен состанок на кој ќе разговара за „прашањата од национален интерес“.
Меѓу нив се и:
пополнувањето на некои испразнети амбасадорски позиции и местата во Судскиот совет на земјата, проценка на безбедносната ситуација во Македонија и спорот околу името со соседна Грција.
„Со задоволство ја прифаќам оваа покана и го повикувам премиерот Никола Груевски да ги разгледа овие предлози и јавно да ги објави своите ставови околу истите.
Колку поскоро го одржиме овој состанок, толку подобро“, рече Црвенковски.
Односите помеѓу двајцата некое време беа заладени.
(Maкфакс, А1, Дневник - 17/09/07)
