23/05/2005
КРИТ, Грција -- Генералниот секретар на НАТО Јап де Хоп Шефер во петокот (20-ти мај) го посети грчкиот остров Крит со цел да присуствува на поморската вежба што се спроведува во базата Соунда Беј.
Вежбата претставува дел од годинешната Кампања за Денот на морето на НАТО, која има за цел проширување на соработката помеѓу поморските сили од земјите-членки на НАТО.
На демонстрацијата учествуваа осум фрегати, една подморница и борбени авиони Ф-16.
(Катимерини - 21/05/05)
