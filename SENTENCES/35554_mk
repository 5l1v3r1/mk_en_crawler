09/06/2004
СОФИЈА, Бугарија -- За време на посетата на Софија во вторникот (8-ми јуни) комесарот на Скотланд Јард, сер Џон Стивенс, од бугарските власти побара тие да продолжат со напорите во борбата против корупцијата во јавната администрација. 
Стивенс рече дека земјата постигнала голем напредок на ова поле. 
За време на состанокот со главниот секретар на Министерството за внатрешни работи, Бојко Борисов, Стивенс, сепак, предупреди дека организираниот криминал и понатаму останува проблем во Софија, како и во Букурешт, Романија.
Во другите вести, новата анкета објавена во вторникот покажува солидна поддршка за актуелниот премир Симеон Саксобурготски. 
На прашаoето кои политичари би сакале да ги видат како шеф на кабинетот, испитаниците најмногу позитивни одговори дале за Симеон Саксобурготски, по што следи поранешниот градоначалник на Софија, Стефан Софијански и водачот на опозиционата Бугарска социјалистичка партија, Сергеј Станишев. 
Резултатите беа објавени од страна на државната агенција НЦИОМ. 
(Стандард, Сега, Дневник - 09/06/04; Mедиапул - 08/06/04)
