20/03/2013
Европскиот производител на авиони „Ербас“ доби нарачка од 9,3 милиони долари за 117 авиони одтурскиот национален авиопревозник „Туркиш ерлајнс“. 
Турската компанија беше прогласена за авиокомпанија на годината во рангирањето за 2013 година на списанието„Ер транспорт њуз“ Истанбулскиот аеродром „Ататурк“ беше прогласен за аеродром на годината.
***
ММФ се согласи да ја пушти траншата од 5 милиони евра од стендбај-аранжманот од 107 милиони евра соКосово. 
По својата двонеделна мисија во Приштина, фондот рече дека се очекува пакетот да се одобри во април.
***
Големиот француски гигант од прехранбената индустрија „Данон“ повлекува дел од своите млечни производи одРоманија откако беше најден афлатоксин, потенцијално канцерогена состојка, во млекото на еден од нејзините доставувачи. 
Неодамна беа најдени траги од супстанцата и во млечните производи на две хрватски претпријатија што се продаваат во балканските земји, вклучувајќи гиСрбија, Босна и Херцеговина, Хрватска и Црна Гора.
***
Бугаријапобара да се повлече локалната лиценца на чешкото претпријатие за електродистрибуција „ЧЕЗ“. 
Овој чекор следи откако беа најдени сериозни неправилности во работењето на компанијата која е главен дистрибутер на електрична енергија во западниот дел на земјата. 
Во февруари, високите сметки за електрична енергија предизвикаа големи протести што успеаја да ја симнат владата.
***
Парламентот изгласа дека Холандија нема да ги тргне ограничувањата за хрватските работници на нејзиниот пазар на трудот најмалку две години по очекуваниот прием на земјата во ЕУ во јули оваа година. 
Земјата е втората земја-членка на ЕУ која ја најави мерката по Германија.
***
Српските претпријатија можат да придонесат во реконструирањето на Ирак ако учествуваат во инфраструктурните проекти во земјата, изјави делегација на српски бизнисмени при нивната неодамнешна посета на земјата. 
Потенцијалните проекти вклучуваат изградба на мрежа автопати, нови училишта, болници и станбени објекти.
***
Грција е подготвена да ги припои филијалите на трикипарски банки што работат на нејзината територија, рече министерот за финансии Јанис Стоурнарас. 
Банките се „Банк оф сајпрус“, „Хеленик банк“ и „Сајпрус популар банк“.
***
Европската инвестициска банка одобри заем од 120 милиони евра за финансирање на проширувањето назагрепскиот аеродром. 
Плановите за проширување вклучуваат и нов патнички терминал.
(Разни извори - 13.03.2013 - 20.03.2013)
