03/07/2007
ТИРАНА, Албанија -- Премиерот Сали Бериша од владејачката Демократска партија (ДП) и Еди Рама од најголемата опозициска Социјалистичка партија (СП), се очекува да се состанат повторно во Тирана во вторник (3-ти јули), пред третиот и последен круг од претседателските избори во парламентот в среда. 
Избирањето консензуален кандидат досега се покажа невозможно: Бериша го поддржа претставникот на ДП Бамир Топи, кого опозициските водачи го одбија. 
Во понеделникот претседателите на пет левичарски опозициски партии одлучија да го поддржат вториот мандат на претседателот во заминување Алфред Мојсиу. 
Ако третиот круг од гласањето в среда пропадне, Албанија би можела да се соочи со предвремени избори. 
(Кохајоне, Шекули, Шкип, Макфакс - 03/07/07; Топ-ченал, Њус24ТВ - 02/07/07)
