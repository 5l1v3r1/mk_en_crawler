03/10/2010
САРАЕВО, Босна и Херцеговина (БиХ) -- Гласачите во Босна и Херцеговина се упатија кон избирачките места во недела (3-ти октомври), за да ги изберат водачите за следните четири години. 
Околу 3,1 милион гласачи имаат право да го дадат својот глас за членовите на трипартитното претседателство, државниот парламент и парламентите на ентитетите, како и за собранијата на десетте кантони на Федерацијата на Босна и Херцеговина. 
Гласачите во Република Српска ќе изберат, исто така, нов претседател.
Повеќе од 8.000 кандидати се во трка за функција. 
Преку 5.000 избирачки места ќе бидат отворени до 7 часот вечер, додека процесот на гласање го следат 1.100 набљудувачи. 
Високиот претставник Валентин Инзко ги повика граѓаните да гласаат во име на својата иднина. 
„Вистинската моќ не е кај политичарите или високиот претставник, туку кај вас, гласачите“, рече тој. 
(РТРС, ОХР, БХРТ, АФП, АП - 03/10/10)
