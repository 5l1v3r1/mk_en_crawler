29/11/2004
САРАЕВО, Босна и Херцеговина (БиХ) -- Амбасадорот на БиХ во Белгија и НАТО, Свен Алкалај, предупреди дека земјата има мали или никакви шанси за влез во програмата Партнерство за мир (ПзМ) без целосна соработка со Трибуналот на ОН за воени злосторства. 
На прес-конференцијата во неделата (28-ми ноември) во Брисел, Алкалај рече дека е од најголема важност за БиХ да ги уапси и екстрадира обвинетите во Хашкиот трибунал што е можно побргу.
Во другите вести, локалните медиуми во Бања Лука објавија дека министерот за внатрешни работи на Република Српска (РС), Дарко Матијашевиќ, побарал од премиерот на РС, Драган Микеревиќ, да го замени шефот на полицијата на ентитетот, Радомир Његуш, поради тоа што полициските сили не спроведуваат активности за апсење на обвинетите за воени злосторства. 
(Независне новине - 29/11/04; ПБС БиХ, РТРС, Фена - 28/11/04)
