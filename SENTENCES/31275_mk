02/12/2010
БРИСЕЛ, Белгија -- Известувачката на Европскиот парламент (ЕП) за Косово, Улрике Лунацек, е загрижена дека ЕУ ја губи контролата и поддршката меѓу Косоварите со оглед на тоа што земјата е исклучена од процесот на визната либерализација на блокот.
Таа ги повика пратениците да го отпочнат процесот што е можно поскоро.
Коментарите на Лунацек дојдоа во средата (1-ви декември) во Брисел, каде што белгискиот министер за надворешни работи, Стивен Ванакере -- чија земја претседава со ЕУ -- ја претстави Стратегијата за проширување на блокот.
Тој потврди дека процесот на визната либерализација за Косово зависи од тоа дали Приштина ќе исполни серија услови, првенствено стратегијата за реинтеграција на повратниците.
Сепак, Ванакере потврди дека Косоварите имаат европска иднина.
Тој ги отфрли изјавите на некои пратеници дека непризнавањето на независноста на Косово од пет земји-членки на ЕУ има влијание врз довербата на граѓаните во ЕУ и ЕУЛЕКС.
(Eкспрес, Лајм, Косова Сот - 02/12/10;
РТК - 01/12/10)
