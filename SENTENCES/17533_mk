25/02/2007
AНКАРА, Турција -- Министерот за надворешни работи, Абдула Ѓул, во петокот (23-ти февруари) рече дека владата ќе продолжи со реформите поврзани со ЕУ, и покрај негативната реторика во последно време во врска со кандидатурата на Турција за членство во ЕУ и делумното замрзнување на разговорите со Унијата.
Ѓул, кој даде изјава за група новинари во Анкара, исто така, укажа дека очекува менување на контроверзниот член 301 од турскиот кривичен закон за неколку недели.
Тој рече дека тој и премиерот Реџеп Тајип Ердоган сметаат оти одредбата која се однесува на навредата на „турската припадност“ мора да се измени, бидејќи фрла сенка на реформскиот процес.
Истата беше наведена во обвиненијата подигнати против неколку интелектуалци кои пишуваа за убиствата на Ерменците во периодот пред пропаста на Отоманската империја.
(Turks.US - 24/02/07;
Заман, ЕУ Обсервер - 23/02/07)
