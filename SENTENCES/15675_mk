21/08/2006
БЕЛГРАД, Србија -- Претседателот Борис Тадиќ во петокот (18-ти август) жестоко ја осуди идејата на водачите на косовските Албанци за формирање на косовска армија.
Претседателот Фатмир Медиу и премиерот Агим Чеку навестија таков чекор во одделни прилики во текот на изминатите неколку недели.
Тадиќ вели дека тоа би било неприфатливо и многу опасно.
Тој ја повика меѓународната заедница да го спречи евентуалниот ваков потег, предупредувајќи дека истиот би можел да го дестабилизира регионот.
Во неделата, водачот на косовските Срби, Оливер Ивановиќ, рече дека не верува дека може да се формира армија.
Поверојатно е, рече тој, формирање на мала единица како почесна гарда, со 100 до 200 припадници.
(Taнјуг - 20/08/06;
Бета, Б92, Фонет - 19/08/06)
