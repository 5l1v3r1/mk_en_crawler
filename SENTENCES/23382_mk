29/03/2009
МАДРИД, Шпанија -- Шпанската полиција уапси наводен висок претставник на терористичката Курдистанска работничка партија (ПКК), објавија властите во петокот (27-ми март). 
Осомничениот е Рамзи Картал, поранешен пратеник на распуштената турска Демократска партија (ДЕП), и наводен поранешен командант на ПКК. 
Тој беше уапсен минатиот понеделник во Мадрид, во трговски центар. 
Медиумите цитираа дипломатски извори дека Турската амбасада во Мадрид ќе бара екстрадиција на Картал во Турција веднаш штом ќе биде тоа возможно. 
(Хуријет, Јени Сафак - 28/03/07, новинска агенција Анадолу, НТВ, ТРT - 27/03/09)
