14/04/2006
(Разни извори - 07/04/06 - 14/04/06)
Aлбанската влада и УНДП потпишаа акционен план за иницијативите поддржани од УНДП во земјата од 2006 до 2010 година. 
Тие вклучуваат помош за проектот за компјутеризација на училиштата, развој на еколошки и културен туризам, како и иницијатива „Привлекување на мозоци“, кој има за цел зајакнување на односите со албанската дијаспора.
***
Малопродажната инфлација во Републикa Српска (РС) изнесуваше 8,5 отсто за период од една година во март 2006 година, односно остана скоро неизменета од февуари, според податоците на Заводот за статистика на РС. 
Во март малопродажните цени се зголемија за 0,1 отсто за период од еден месец, по падот од 0,7 отсто во февруари. 
Цените на индустриската храна малку се зголемија, од 13,4 отсто во февруари на 13,6 отсто за период од една година во март.
***
Просечната регистирана стапка на невработеност во Хрватска достигна 17,9 отсто во 2005 година, според Заводот за статистика. 
Стапката беше нешто пониска одошто во 2004 година, односно беше намалена за 0,1 процентни поени за период од една година.
***
Грчкото државно претпријатие за телекомуникации ОТЕ забележа мал раст на акциите на мобилниот оператор Космоте, купувајќи дополнителни 2,35 отсто на 10-ти април и уште 0,048 отсто следниот ден. 
Засега претпријатието поседува 66,54 отсто од Космоте. 
ОТЕ, наводно, планира да ги купи сите малцински акции, пред делумната приватизација на ОТЕ во 2007 година.
***
Дефицитот на македонскиот надворешен долг достигна 106,4 милиони американски долари во периодот јануари-февруари, според Заводот за статистика. 
Целокупниот обрт на надворешната трговија достигна 647,7 милиони американски долари, од кои 58,2 отсто беа увоз, а 41,8 отсто беа извоз.
***
Француското претпријатие Карефор ќе отвори четири нови хипермаркети во Романијa во 2007 година, изјави Франсоа Оливер, генералниот директор на Карефор Романија. 
Две од новите продавници ќе бидат изградени во Иаси, а една во Букурешт, додека за четвртата локација сé уште не е одлучено. 
Карефор веќе има шест продавници во земјата.
***
Бројот на ноќевањата на странските туристи во Србија и Црна Гора се зголеми за 22,3 отсто за период од една година во февруари 2006 година, според податоците на Заводот за статистика на државната заедница. 
Во Црна Гора порастот изнесува 47,1 отсто за период од една година, додека во Србија истиот е 16,3 отсто.
***
Европската инвестициона банка й одобри глобален заем од 100 милиони евра на турската Гарантибанк, чија цел е поддршка на малите и средните претпријатија. 
Кредитот ќе биде искористен за финансирање на малите и средните претпријатија во производствениот и услужниот сектор.
