22/02/2008
ПРИШТИНА, Косово -- Неколку стотици српски армиски резервисти фрлаа камења и запалени гуми кон полицијата и мировниците на КФОР при нападот на граничниот премин кај Мердаре, во обид да влезат во Косово во четвртокот (21-ви февруари). 
Ветеранија, од српскиот град Куршумлија, ги носеа своите униформи и извикуваа „Косово е наше!“ Според АП, тие дури донесле и булдожер со нив, принудувајќи ги припадниците на ОН и мировниците на НАТО да изградат голема челична бариера преку целиот пат за да ги запрат. 
Во вторникот илјадници Срби ги запалија двата други погранични премини.
Исто така во четвртокот, косовската полиција ја блокираше бошњачката населба во етнички поделениот град Косовска Митровица во операцијата за лоцирање на експлозивни материјали. 
Едно лице наводно е уапсено, откако во неговиот дом се пронајдени три гранати и снајперска муниција. 
(РТС, Бета, АФП, АП, Танјуг - 21/02/08)
