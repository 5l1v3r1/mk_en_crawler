16/02/2005
БРИСЕЛ, Белгија -- Шефот за безбедност на ЕУ, Хавиер Солана, во вторникот (15-ти февруари) во Брисел се состана со премиерот Владо Бучковски, при што рече дека реформите во Македонија мора да бидат комплетирани пред да се одреди каков било датум за членство во Унијата.
Македонските власти, наводно, изразиле очекување дека земјата ќе добие официјален статус на кандидат за ЕУ до крајот на оваа година.
За таа цел, Скопје во понеделникот и официјално ги предаде одговорите на Прашалникот на ЕУ.
Извештаите на локалните медиуми објавуваат дека Солана за првпат го употребил уставното име „Република Македонија“ во својата изјава во вторникот.
Во Брисел Бучковски се состана со претседателот на Европскиот парламент Жозеп Борел.
Тие разговараа за формирање на заедничка интерпарламентарна комисија, која би работела на зајакнувањето на кандидатурата на Македонија и либерализацијата на визниот режим за македонските државјани.
(Дневник, Утрински весник - 16/02/05;
Maкфакс, A1 TВ, УПИ - 15/02/05)
