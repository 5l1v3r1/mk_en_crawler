05/12/2002
АНКАРА, Турција -- За време на состанокот во Анкара во средата (4 декември), министерот за надворешни работи Јасар Јакис и неговиот грчки колега Јоргос Папандреу се заложија да најдат брзо решение за кипарскиот спор. 
Ова беше првата официјална посета на Папандреу на турскиот главен град откако беше формирана владата на премиерот Абдула Ѓул минатиот месец. 
И двете страни сакаат напредок пред самитот на ЕУ во Копенхаген следната недела. 
ОН предложи мировен план, кој Атина го поддржува. 
Турција и "Турската република на северен Кипар" сеуште се резервирани околу него. 
(Атинска новинска агенција, Македонска новинска агенција, агенција Анадолу, ТРТ - 04/12/02)
