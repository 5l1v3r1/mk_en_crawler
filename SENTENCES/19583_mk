29/10/2007
СКОПЈЕ, Македонија -- Во понеделникот (29-ти октомври) со церемонија беше обележан почетокот на заедничката воена вежба во центарот за обука во Пеплиште.
На вежбата ќе учествуваат специјални сили од Македонија, Албанија и Хрватска, како дел од обуката и соработката во рамките на Јадранската повелба.
Целта е трите армии да се обучат за извршување заеднички операции под водство на НАТО.
Тие ќе бидат спроведени според стандардите на НАТО и ќе бидат оценети од претставници на Алијансата.
Претставници на вооружените сили на Босна и Херцеговина, Црна Гора и Србија ќе учествуваат како набљудувачи.
(Maкфакс, МИА, Фокус - 29/10/07)
