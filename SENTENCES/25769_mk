21/10/2009
AНКАРА, Турција -- Судијата во Истанбул во вторникот (20-ти октомври) нареди ослободување на петмина бунтовници од Курдистанската работничка партија (ПКК), кои беа фатени во понеделникот, по пристигнувањето во Турција од нивните бази во северен Ирак. 
Петмината беа дел од групата од 34 членови на т.н. 
„мировна група“ -- милитанти и бегалци -- кои пристигнаа како гест на помирување, по повикот на нивниот затворен водач, Абдула Оџалан. 
Самопрогласената „мировна група“ се состоеше од 26 лица од бегалскиот камп Макхмур, и осуммина од планината Ќандил, каде што се наоѓаат главните кампови на терористичката ПКК. 
Судијата во вторникот пресуди дека петмината уапсени по нивното пристигнување не можат да останат во затвор бидејќи се вратиле по своја сопствена волја. 
(Ватан, Чумхуријет, Радикал - 21/10/09; ББС, Хуријет - 20/10/09)
