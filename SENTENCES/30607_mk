14/12/2010
БУКУРЕШТ, Романија -- Претседателот Трајан Башеску во понеделникот (13-ти декември) предупреди дека следниот извештај на Европската комисија (ЕК) за напредокот на Романија во реформите на нејзиниот судски систем може да сигнализира „барем мал неуспех“ што „нема да й помогне“ на земјата да влезе во Шенген. 
Следниот привремен извештај на Механизмот за соработка и верификација се очекува следниот месец. 
На состанокот со претставниците на владејачките партии, Башеску рече дека проценката зависи од Врховниот судски совет, кој неодамна одлучи дека некои од неговите членови може да бараат втор мандат, и покрај загриженоста што ја искажаа судските здруженија и невладини организации. 
Тројца од актуелните членови на советот беа реизбрани неодамна, потег кој беше оспорен во судот од некои од нивните колеги. 
Изборот на едниот од тројцата беше поништен. 
(Hotnews.ro, Медиафакс, АФП - 13/12/10)
