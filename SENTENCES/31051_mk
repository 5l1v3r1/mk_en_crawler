06/01/2011
БУКУРЕШТ, Романија -- Претседателот Трајан Башеску во средата (5-ти јануари) рече дека неговата земја нема да поставува услови за пристапувањето на Хрватска во ЕУ и ги повика романските власти да се фокусираат на исполнувањето на критериумите за пристапување во Шенген зоната.
Министерот за надворешни работи Теодор Баконсчи во понеделникот предупреди дека Романија е можно да побара воведување на Механизам за верификација и соработка (ЦВМ) за Хрватска ако Франција и Германија продолжат да инсистираат на одложување на пристапувањето на Романија во безграничната област.
Тој, исто така, се закани дека неговата земја е можно да го напушти ЦВМ, кој беше наметнат од ЕУ за да се процени напредокот на земјата во борбата против корупцијата и спроведувањето на судските реформи.
Сепак, Башеску истакна дека Романија треба да се грижи за своите напори за пристапување во Шенген зоната, наместо да се занимава со тоа што треба другите земји да го направат.
(Nine o'clock - 06/01/11;
ХРТ, Вечерњи лист, Хина, radio.net, AФП, Медиафакс - 05/01/11)
