13/09/2006
АТИНА, Грција -- Во вторникот (12-ти септември) изби скандал од извештаите дека членот на грчката Комисија за конкурентност, Панајотис Адамопулос, побарал мито од 2,5 милиони евра од локалното претпријатие за производство на млеко и млечни производи, Мевгал, за намалување на паричната казна од 25 милиони евра.
Во шемата, наводно, се вклучени и уште двајца други:
службеникот во царината Панајотис Анагностопулос, и роднината на Адамопулос, Константинос Константинидис.
Вториот беше уапсен минатата недела, наводно додека примал мито од 200.000 евра со маркирани банкноти.
Тројцата сега се соочуваат со обвиненија за уцена и мито.
Адамопулос, кој е сменет од функцијата, негира какви било злоупотреби.
(Катимерини, Авги, Етнос - 13/09/06;
Скај радио, АНА-МПА, ЕРT - 12/09/06)
