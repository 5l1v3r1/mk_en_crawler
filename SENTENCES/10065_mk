07/07/2004
Од Арди Пулај за Southeast European Times во Тирана - 07/07/04
По годините поминати во странство, албанските уметници се вратија во својата татковина. 
На изложбата "Боите на Албанија во светот", која неодамна се одржа во Националната галерија на уметност во Тирана, беа прикажани дела на 23-ца уметници кои мигрирале во други земји, вклучувајќи и многумина кои заминале за време на и веднаш по комунистичкиот режим.
Изложбата беше прва во Албанија која ги здружи уметниците од дијаспората. 
Фокусот беше ставен врз потребата за почитуваoе на имигрантите и бегалците, како и врз придонесот кои тие го даваат во општествата во кои живеат. 
Според Меfународната организација за миграции (ИОМ), која го организираше настанот заедно со УНХЦР, целта на оваа уметничка изложба е да се "поттикне дебата и размислуваoе не само за човековото страдаoе туку и за човековата гордост".
"Ова, навистина, претставува уникатен настан за Албанија", рече Алби Грева, од канцеларијата на ИОМ во Тирана. 
"Толку многу уметници се вратија за оваа изложба, по нивната одлука да заминат од Албанија во почетокот на 1990-тите. 
Вистинска реткост е сите тие да се најдат на една иста изложба."
За Џовалин Делија, албански уметник кој живее во Фиренца, Италија, овој настан е "сличен на повикот на вашиот роден татко да се вратите во својата татковина".
За време на комунизмот, истакна претставникот на УНХЦР во Албанија, Марион Хофман, уметниците "мораа или да творат според правилата на диктатурата или да работат во тајност или да ја напуштат земјата ... 
На оваа изложба ние ги откриваме боите кои с&#233; до пред 14 години би биле бледо обесправени во рамките на херметички затворените граници на земјата".
Настанот беше официјално отворен од страна на премиерот Фатос Нано. 
На церемонијата на отвораoе тој ги поздрави уметниците кои зедоа учество на изложбата, за кои рече дека "претставија во своите општества-домаќини одредени вредности на албанската култура, како што е страста, пријателството и благородноста".
"Тие оставаат свој белег во уметничката сцена на своите општества-домаќини и сега имаат можност да ги покажат своите дела и во својата земја. 
Тие не потсетуваат дека 20 милиони бегалци и раселени лица низ целиот свет, да можат, би се вратиле дома", рече Хофман.
Средствата за изложбата беа обезбедени од страна на локални и меfународни донатори. 
На изложбата учествуваа уметниците: Адријан Паци, Флутура Прека, Бесник, ХаYилари, Хелидон Ѓерfи, Ибраим Кодра, Омер Калеши, Орнела Ворпси, Венера Кастрати, Анила Рубику, Армандо Лулај, Башким Ахмети, Бујар Марикај, Арјан Рисвани, Илир Зефи, Џовалин Делија, Бујар Луца, Астрит Ватника, Артан Шабани, Агим Сула, Елтон Милаќи, Пеsумб Пуци, Валбона Муслиу и Виктор Ферај.
