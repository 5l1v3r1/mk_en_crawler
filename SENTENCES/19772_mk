21/09/2007
ПАРИЗ, Франција -- Турција не треба да биде прифатена во редовите на ЕУ, рече францускиот претседател Николас Саркози во телевизиското интервју од четвртокот (20-ти септември) во кое повика на „вистинско партнерство“ со земјата со претежно муслиманско население.
„Не верувам дека Турција припаѓа во Европа, и тоа од проста причина, а тоа е дека земјата е во Мала Азија“, изјави Саркози за телевизиските канали ТФИ и Франција 2.
„Она што сакам да й го понудам на Турција е вистинско партнерство со Европа ...
не интеграција со Европа“, додаде тој.
Министерот за надворешни работи, Бернанд Кушнер, рече во интервјуто за една француска радио-станица во четвртокот дека се обидува да го убеди Саркози во спротивното.
„Верувам дека г-динот претседател мора да се предомисли за Турција и јас треба да одиграм улога во тоа“, рече Кушнер, додавајќи дека планира да ја посети Турција на почетокот од следниот месец.
(AФП, ТФ1, Франција 2, Њу Анатолијан, Ксинхуа - 20/09/07)
