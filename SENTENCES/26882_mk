06/09/2009
БЕРЛИН, Германија -- Федералниот уставен суд на земјата во петокот (4-ти септември) ја блокираше пресудата на понискиот суд за екстрадиција на поранешниот директор на грчкото претставништво на германскиот концерн Сименс, Михалис Христофоракос, во Грција, каде што тој се бара за корупција. 
Високиот суд одлучи дека претходната одлука ги крши уставните права на Христофоракос. 
Христофоракос, кој има двојно, грчко и германско државјанство, беше уапсен во Германија на 25-ти јуни, врз основа на потерницата што ја издаде Грција. 
Тој, наводно, им понудил мито на вработените во Грчката телекомуникациска организација, додека работел за Сименс. 
(Катримерини - 05/09/09; Блумберг - 04/09/09)
