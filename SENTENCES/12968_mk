01/07/2005
ЛОНДОН, Велика Британија -- Британија е силно посветена на тоа да й овозможи на Турција пристап во ЕУ, рече министерот за надворешни работи, Џек Строу, во Парламентот во четвртокот (30-ти јуни).
Тој ги информираше пратениците за плановите на владата за шестмесечното претседателство на Велика Британија со Унијата, кое започна во петокот.
Во другите вести од четвртокот, комесарот за проширување на ЕУ, Оли Рен, за BBC изјави дека Турција мора да ги направи европските вредности дел од секојдневниот живот на кој сака да му се приклучи во ЕУ.
Тој предупреди дека тоа би можело да биде долг процес, кој нема да заврши автоматски со пристапот.
Исто така во четвртокот, турскиот премиер Реџеп Тајип Ердоган го посети Баку, Азербејџан.
На состаноците со претседателот Илхам Алијев, со премиерот Артур Расизаде и други, тој ја истакна потребата за зајакнување на трговијата, наведувајќи ги проектите како што е новиот нафтовод Баку-Тбилиси-Чејхан.
(АФП, ББС, НТВ, Азер Таг - 30/06/05)
