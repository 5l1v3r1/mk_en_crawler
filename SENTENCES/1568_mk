17/08/2010
Израелскиот премиер Бењамин Нетањаху во понеделникот (16-ти август) допатува во прва официјална посета на Грција. 
Разговорите се очекуваше да се фокусираат на начините за унапредување на соработката во туризмот и најновата технологија, како и на воен план. 
Грчкиот колега на Нетањаху, Јоргос Папандреу, го посети Ерусалим во јули.
***
Американскиот амбасадор во Aлбанијa Џон Витерс во понеделникот (16-ти август) ја напушти својата позиција, и беше наследен од Александар Арвизу. 
Витерс, според новинските агенции, ќе биде запомнет како еден од најактивните дипломати во Тирана. 
Тој стана амбасадор во јуни 2007 година.
***
Премиерот на Република Српскa (РС) Милорад Додик во вторникот (17-ти август) ја заврши својата дводневна посета на Израел. 
За време на посетата, Додик го информираше министерот за надворешни работи Авигдор Либерман за ситуацијата во Босна и Херцеговинa (БиХ) и побара од Израел поддршка за кандидатурата на земјата за ЕУ. 
Во изјавата за новинарите Додик рече дека ја изразил заинтересираноста на РС за соработка со Израел во економскиот сектор. 
Тој, исто така, се состана со претседателот Шимон Перес.
***
Tурскиот министер за надворешни работи, Ахмет Давутоглу, во петокот (13-ти август) се состана со својата мексиканска колешка, Патриција Еспиноза, прв министер за надворешни работи на нејзината држава која ја посети Турција во последниве 18 години. 
Двајцата дипломати потпишаа договор за соработка во образованието, науката и културата, и ветија дека ќе работат на зајакнување на билатералните економски и политички врски.
***
Српскиот министер за одбрана, Драган Шутановац, во саботата (14-ти август) рече дека Белград би сакал да ги зајакне своите воени врски со Кина. 
Тој го изјави ова за време на посетата на Пекинг со Чен Бингде, началник на кинескиот Генералштаб. 
Чеј го пофали развојот на билатералните односи во последниве години и ги истакна достигнувањата во областа на економската и политичката размена. 
Пред да замине за Пекинг, Шутановац изјави за белградскиот весник Политика дека ќе потпише протокол за донација од 500.000 евра, кои Кина ги одвои за српската армија и Министерството за одбрана.
(Разни извори -- 10/08/10-17/08/10)
