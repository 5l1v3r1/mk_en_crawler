22/01/2009
AНКАРА, Турција -- Претседателот Абдула Ѓул во средата (21-ви јануари) одржа состанок зад затворени врати со водачите на законодавната, извршната и судската власт во земјата.
На состанокот присуствуваа претседателот на парламентот, Коксал Топтан, премиерот Реџеп Тајип Ердоган, претседателот на Уставниот суд, Хашим Килич, претседателот на Судот за казација, Хасан Герчекер, претседателот на Државниот совет, Мустафа Бирден, и дури високи претставници.
По состанокот, Герчекер рече дека разговарале за домашни и меѓународни прашања поврзани со судството.
Некои медиуми во Турција посочуваат дека истиот бил напор за намалување на тензиите во врска со истрагата за ултранационалистичката организација Ергенекон, која, наводно, планирала државен удар.
Според извештаите на медиумите во четвртокот, полицијата уапси уште 26 осомничени во врска со случајот.
Во другите вести, во Истанбул во средата започна судењето на 60 лица обвинети за претепување до смрт на политичкиот активист Енгин Чебер.
Властите го уапсија во октомври, за време на протестите против полициското насилство.
Меѓу осомничените е и еден затворски чувар, полицајци и војници, кои наводно извршиле тортура, злоупотреба на службената должност и занемарување, и не пријавиле кривично дело.
(Заман, Хуријет - 22/01/09;
MИА, АП, Ројтерс, новинска агенција Анадолу - 21/01/09)
