28/12/2010
ТИРАНА, Албанија -- Премиерот Сали Бериша во понеделникот (27-ми декември) ги отфрли обвинувањата објавени во српскиот весник Политика, опишувајќи ги како „расистичка клевета која е дел од антиалбанската хистерија оркестрирана од Дик Марти“. 
Во својот натпис, Политика го опишува Бериша како еден од главните дилери на оружје на Ослободителната војска на Косово (ОВК) за време на војната во периодот 1998-1999 година. 
Според весникот, белградските обвинители имаат сведочење од четворица косовски Албанци кои рекле дека купиле оружје во домот на Бериша во северното село Прифц. 
„Политика е гласноговорник на српските ултранационалистички кругови и слеп адвокат на геноцидот извршен од страна на Србите во Босна и Херцеговина и во Косово“, рече Бериша. 
(Политика, Балканвеб, Лајмифундит, Сот, Зери, Б92, Бета - 27/12/10)
