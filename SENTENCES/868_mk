21/05/2007
Меѓународната група за заштита на животната средина „Гринпис“ во средата *(16-ти мај) објави дека група турски и германски столари градат брод во Турција, кој е наводно идентичен на Ноевата арка, потег кој ќе ја подигне свеста на луѓето и дејствувањето против глобалното затоплување.
„Гринпис“ предупреди дека климатските промени се најголема катастрофа со која се соочува планетава во моментов.
Нивото на софтверска пиратерија во Бугаријa изнесуваше 69 отсто во 2006 година, намалување од 2 отсто за период од една година, според истражувањето на Меѓународната корпорација за податоци.
Извештајот беше подготвен на барање на Сојузот бизнис софтвер Бугарија.
Германската група ВПД планира да инвестира 38,2 милиони евра за изградба на парк на силата на ветарот во близина на селото Одартси, во североисточна Бугаријa, според соопштението на владината агенцијата Инвест Бугарија, на 14-ти мај.
Меѓународна конференција за информатичка безбедност се одржа во средата (16-ти мај) во Загреб, во организација на австриското претпријатие СиТ.
Тоа е едно од водечките провајдери на ИТ решенија и услуги во Централна и Источна Европа.
Хрватската влада ќе додели 167,9 милиони евра оваа година за зголемување на употребата на Информатичката и комуникациската технологија во земјата, рече државниот координатор за е-Хрватска, Мирослав Ковачиќ.
Парите ќе бидат распредени помеѓу 130 проекти во државната администрација, образованието, судството и здравството.
ИБМ Србијa и Белградскиот факултет за организациски науки, во вторникот (15-ти мај) потпишаа петгодишно писмо на намери, кое ќе им овозможи на студентите да го зголемат користењето на ИБМ технологиите.
Во вторникот (15-ти мај) во Сараево се одржа „Мајкрософт“ Ден на иновацијата.
Со оваа конференција „Мајкрософт“, исто така, ја одбележа првата годишнина од своето работење во Босна и Херцеговинa.
(Разни извори – 14/05/07-21/05/07)
