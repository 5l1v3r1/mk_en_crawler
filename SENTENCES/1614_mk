08/06/2010
Папата Бенедикт Шеснаесетти беше во тридневна посета на Кипар која започна во петокот (4-ти јуни).
Тој изрази надеж дека разликите ќе се решат, велејќи дека за време на својата посета тој бил сведок на „тажната поделеност“ на островот.
Претседателот Деметрис Христофиас се состана со Бенедикт во саботата и ја повика меѓународната заедница да ја притисне Турција да ја прекине својата окупација на северниот дел од островот.
Хрватската премиерка Јадранка Косор се состана со членовите на трипартитното претседателство на Босна и Херцеговина (БиХ) во саботата (5-ти јуни), на разговори околу билатералните односи и регионалните прашања.
Косор ја искажа поддршката на Загреб за евроатланските напори на БиХ.
Таа објави дека заедничкиот состанок на хрватската влада и Советот на министри на БиХ ќе се одржи на крајот од јуни, опишувајќи го како можност да дискутира околу отворените прашања и да се обиде да реши дел од нив.
Хрватскa е на вратата на ЕУ и процесот на пристапување би требало да се комплетира до крајот на оваа година или почетокот на 2011 година, рече во средата (2-ри јуни) шпанскиот министер за надворешни работи, Мигуел Ангел Моратинос, чија земја претседава со ЕУ.
Хрватска ќе ги отвори сите преостанати поглавја од преговорите за време на мандатот на Шпанија и ќе го заврши техничкиот дел од разговорите до крајот на годинава, рече хрватската премиерка Јадранка Косор по состанокот со Моратинос.
Тој пристигна во Загреб од Босна и Херцеговинa, каде што учествуваше на состанокот на високо ниво на ЕУ и Западен Балкан.
Грузискиот претседател Михаил Саакашливи се состана со својот романски колега Трајан Башеску во средата (2-ри јуни) во Букурешт.
Тие разговараа за безбедносните прашања во регионот на Црното Море.
Како дел од неговата дводневна посета Саакашвили се состана и со премиерот Емил Боц и со други политички и верски претставници.
Хрватскиот министер за одбрана, Бранко Вукелиќ, и неговиот српски колега Драган Шутановац, ќе потпишат договор за билатерална соработка во Загреб во вторник (8-ми јуни).
Шутановац се состана со претседателот Иво Јосиповиќ во понеделникот.
(Разни извори -- 01/06/10-08/06/10)
