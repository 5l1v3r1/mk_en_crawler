09/03/2010
СКОПЈЕ, Македонија -- Белгискиот премиер Ив Летерм во понеделникот (8-ми март) го посети Скопје, и потврди дека неговата земја нема да им доделува политички азил на Македонците кои го бараат истиот од економски причини.
Неговите разговори со македонскиот колега Никола Груевски уследија по извештаите за прилив на етнички Албанци кои бараат азил по укинувањето на визниот режим со ЕУ за Македонија.
Двајцата водачи се обврзаа на тесна соработка во врска со ова прашање.
Тие, исто така, разговараа за кандидатурата на Македонија за ЕУ.
Летерм, чија земја ќе го преземе ротирачкото претседателство на ЕУ во јули, ја потврди поддршката на Белгија за интеграцијата на земјите од Западен Балкан.
(MИА, МРТ, Алсат, А1 - 08/03/10)
