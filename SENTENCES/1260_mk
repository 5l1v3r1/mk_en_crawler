23/03/2009
Две награди за истражување на водата беа доделени на петтиот Светски форум за водата во Истанбул на 16-ти март. 
Абдулатиф Јусеф ал Хамад, претседател и генерален директор на Арапскиот фонд за економски и социјален развој, ја доби Големата светска награда за вода на Кралот Хасан Втори за значителен придонес во соработката и солидарноста во развојот и управувањето со вода. 
Алисон Бартле од британската фирма „Аква медиа интернешнал“ и тројца турски новинари ја делат наградата на турскиот премиер Награда за вода.
***
Maкедонецот шестоодделенец Вељан Митровски од Билингвалното училиште Ојстер-Адамс во Вашингтон Д.С. 
ја освои првата награда во научниот натпревар за својот проект за заштеда на струјата со поставување соларни плочи на семафорите во американскиот главен град. 
Митровски пресмета дека со инсталирање на соларни плочи на сите семафорите во Вашингтон, ќе се заштедат скоро 252 милијарди киловатчасови струја годишно.
***
Бизнисмените од Албанија сега можат да ги плаќаат даноците електронски, објави на 17-ти март државната даночна администрација и Министерството за финансии. 
Двете институции објаснија дека бизнисмените може да ги преземат сите документи од веб-страницата на министерството и може да ги поднесат своите даночни извештаи електронски преку своите регионални канцеларии.
***
Компјутерскиот вирус Conficker или Downadup ги нападна системите на романските затвори и полициски станици, објави Романија либера на 13-ти март. 
Мајкрософт ги пренесе сите обновувања во октомври 2008 година, но овие институции не ги обновија своите системи, рече портпаролот на Мајкрософт Паула Апреотесеи. 
Според информатичките експерти, вирусот ги напаќа компјутерите и го забавува сообраќајот. 
Ако ја открие лозинката, влегува во системите и може да краде, менува или брише податоци.
***
Постојаната мисија на Босна и Херцеговинa (БиХ) во ОН доби своја сопствена веб-страница спонзорирана од Американско-босанската културна фондација со седиште во САД. 
Дизајнер на страницата www.un.int/bosnia, е претпријатието Иценет, со седиште во Сараево, објави фондацијата. 
Проектот е дел од серијата планирани активности со цел промовирање на БиХ во ОН.
***
Интернет и кабелскиот телевизиски провајдер ИПКО ја отвори првата дигитална платформа на косовскиот пазар на 16-ти март. 
ИПКО се здружи со дигиталното телевизиско претпријатие ДигитАлб за ја обезбеди оваа услуга.
(Разни извори - 16/03/09-23/03/09)
