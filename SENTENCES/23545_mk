30/01/2009
САРАЕВО, Босна и Херцеговина (БиХ) -- На земјата нема да й треба висок претставник ако ги исполни договорите постигнати неодамна во Бања Лука и Пруд, помеѓу водачите на трите главни партии на Бошњаците, Србите и Хрватите, вели Дорис Пак, шефицата на Комитетот за Југоисточна Европа на Европскиот парламент (ЕП).
Говорејќи во четвртокот (29-ти јануари), таа рече дека е добар момент Канцеларијата на високиот претставник (ОХР) да биде трансформира во канцеларија на специјалниот претставник на ЕУ, ако овие договори бидат конкретно спроведени.
Ако наместо тоа, договорите останат само на хартија, тоа ќе значи дека на БиХ сé уште й треба меѓународен надзорник со бонски овластувања, додаде Пак.
Договорот постигнат во Бања Лука претходно оваа недела се однесува на последните два услови кои мора да се исполнат за ОХР да биде затворена -- решавањето на статусот на округот Брчко и оној за имотот на државно ниво.
(БХРТ - 30/01/09;
РТРС, СРНА - 29/01/09)
