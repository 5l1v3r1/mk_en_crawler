10/07/2005
ТИРАНА, Албанија -- Демократите на поранешниот претседател Сали Бериша би можеле да добијат апсолутно мнозинство, според делумните резултати од изборите минатата недела, објавени од страна на Централната изборна комисија (ЦИК) во неделата (10-ти јули) во весникот „Шекули“.
Резултатите од изборите во 98 од вкупно 100 изборни единици покажуваат дека демократите освоиле 55 места, социјалистите 41, едно место доби еден независен кандидат и едно Партијата за социјалистичко движење за интеграција на поранешниот премиер Илир Мета.
Заедно со гласовите од пропорционалниот систем за 40 места, Бериша и неговите партнери се предвидува дека ќе добијат апсолутно мнозинство од 71 место во следниот парламент.
ЦИК соопшти дека ќе ги разгледа жалбите од партиите и независните кандидати пред да ги објави конечните резултати.
Во меѓувреме, во петокот, амбасадорите на САД, Велика Британија и Европската комисија издадоа заедничка декларација во која се бара од сите политички партии да покажат воздржаност и да ги почекаат конечните резултати.
Премиерот Фатос Нано вети дека администрацијата ќе продолжи да работи нормално за да осигури непречено предавање на власта.
(Шекули - 10/07/05;
АП, Албански вести - 09/07/05;
AФП - 08/07/05)
