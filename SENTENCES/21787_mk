19/08/2008
ПРИШТИНА, Косово -- Премиерот Хашим Тачи во понеделникот (18-ти август) рече дека Косово нема ниту еден неуспех за време на првите шест месеци независност.
Што се однесува на, според него, најголемите успеси на неговата влада, Тачи ги наведе декларацијата за независност на поранешната српска покраина, усвојувањето на уставот на земјата и националните симболи, како и признавањето од страна на некои од највлијателните земји во светот.
Тачи посочи дека лобирањето за признавање продолжува, во тесна соработка со косовските западни партнери.
Коментирајќи во врска со своите претходни изјави дека 100 земји ќе го признаат Косово до септември, Тачи рече дека тоа не зависи само од Косово и неговите граѓани.
(Балканвеб, Бета - 18/08/08)
