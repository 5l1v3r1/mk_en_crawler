28/11/2005
СОФИЈА, Бугарија -- Синдикатот на бугарските наставници во неделата (27-ми ноември) објави дека е подготвен да започне генерален штрајк поради, како што смета, недоволните финансиски средства за образовниот сектор во државниот буџет за 2006 година.
Претседателката на синдикатот, Јанка Такева, рече дека со оглед на тоа што тивките протести минатата недела низ целата земја не дадоа резултати, наставниците се подготвени да ги засилат своите напори.
Соседна Романија има слични проблеми во својот образовен сектор, каде што штрајкот на наставниците трае неколку недели.
Разговорите во текот на викендот помеѓу владата и синдикатите на наставниците, наводно, не биле успешни.
(бТВ, Девет часот - 28/11/05)
