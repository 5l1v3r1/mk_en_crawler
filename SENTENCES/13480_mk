24/11/2005
СОФИЈА, Бугарија -- На вонредната седница во средата (23-ти ноември) владата ја одобри својата програмата за управување за периодот 2005-2009 година.
Истакнувајќи дека документот е одобрен еден ден по одбележувањето на 100-тиот ден од доаѓањето на власт на оваа влада, локалните медиуми објавија коментари дека програмата се фокусира првично на пристапот во ЕУ и дека истовремено не содржи и конкретни цели во другите области, како што е растот на приходите и на животниот стандард.
Премиерот Сергеј Станишев рече дека програмата не смее да се споредува со предизборните ветувања, туку со политичкиот договор постигнат помеѓу трите партии во владејачката коалиција.
Во другите вести од средата, началникот на бугарската армија, генерал Никола Колев, го посети Пекинг.
Фокусот на посетата беше ставен на конкретните начини за зајакнување на билатералната одбрана и воените врски.
Во меѓувреме, во Софија во тек е конференција, која -- делумно -- има за цел решавање на проблемот со буџетските рестрикции предвидени за војската следната година.
(Новинар, Ксинхуа, БНР - 24/11/05;
веб-страница на бугарската влада, БНР - 23/11/05)
