21/01/2009
Православните христијани во Maкедонијa во понеделникот (19-ти јануари) го славеа Богојавление, со традиционални прослави за одбележување на крштевањето на Исус Христос од страна на Јован Крстител. 
Младите мажи пливаа во студените води за да го фатат крстот што свештениците го фрлаат како симбол на единството на верата на народот со Христос. 
Според традиционалните верувања, оној што ќе го фати крстот ќе биде среќен, здрав и богат цела година.
***
Младиот романски алпинист Крина Попеску (14) ја освои Аконкагуа (надморска височина 6.962 метри), највисокиот врв надвор од Азија, објави во петокот (16-ти јануари) Aгерпрес. 
Попеску стана најмладиот планинар кој се искачи на оваа планина на границата помеѓу Аргентина и Чиле, одејќи по тешкиот пат, Полскиот глечер.
***
Rоманскиот тенисер Андреј Павел го објави крајот на својата спортска кариера, објави во вторникот (20-ти јануари) Meдиафакс. 
Павел го напушти натпреварот на Австралија опен против Енди Мурај поради силни болки во грбот. 
Триесетипетгодишниот тенисер рече дека повредата е главна причина за неговото пензионирање
***
Националните театри на Aлбанијa и Косовo и Албанскиот театар во Скопјe потпишаа меморандум за проширена соработка на 15-ти јануари. 
Договорот ќе значи зајакната официјална комуникација, размена на вредности и организација на заеднички продукции меѓу трите институции.
***
Maкедонскиот премиер Никола Груевски и министерката за култура, Елизабета Канческа-Милевска, присуствуваа на претставувањето во неделата (18-ти јануари) на првите четири скулптури поставени во центарот на Скопје од страна на Министерството за култура. 
Проектот ќе претстави 36 дела на 26 модерни македонски уметници во главниот град.
***
Српскиот министер за култура Небојша Брадиќ и италијанскиот амбасадор во Србија, Ајај Сваруп, во понеделникот (19-ти јануари) потпишаа тригодишен договор за културна соработка. 
Програмата покрива соработка во сите области, вклучително и институциите, музичките, издавачките и новинските агенции.
***
Седум градови во Хрватскa се домаќини на Светското првенство во ракомет за мажи од 16-ти јануари до 1-ви февруари. 
Нови стадион во Загреб беше специјално отворен за овој настан и може да прими околу 16.000 навивачи. 
Другите градови кои ќе бидат домаќини на натпреварите меѓу 24-те тима се: Задар, Сплит, Осиек, Вараждин, Пореч и Пула.
(Разни извори – 14/01/09-21/01/09)
