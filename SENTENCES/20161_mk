16/11/2007
НИКОЗИЈА, Кипар -- Водачот на кипарските Турци, Мехмет Али Талат, во четвртокот (15-ти ноември) предупреди дека истекува времето за решение во врска со неколкудецениската поделба на островот. 
„Времето работи против решението за Кипар“, рече Талат на церемонијата по повод 24-годишнината од самопрогласувањето на Турската република Северен Кипар. 
Тој ја обвини страната на кипарските Грци дека ги блокира преговорите, велејќи дека кипарските Грци немаат мотив за вистински мир откако станаа членка на ЕУ.
Исто така, американскиот државен потсекретар за политички прашања, Николас Барнс, повика на нова иницијатива на ОН за решавање на кипарското прашање. 
Тој говореше пред конгресниот комитет во средата во Вашингтон. 
(Сајпрус мејл, Њу Анатолијан, Заман - 16/11/07; Фајненшал мирор - 15/11/07)
