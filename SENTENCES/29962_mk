24/01/2011
АТИНА, Грција - Повеќе од 200 имигранти во неделата (23-ти јануари) пристигнаа во Атина од островот Крит, со план да отпочнат штрајк со глад барајќи документи за престој. 
Имигрантите, млади мажи од Алжир, Мароко и Тунис, поставија кампови пред Правниот факултет на Универзитетот во Атина, кој според законите е надвор од дометот на полицијата. 
Тие планираат да го отпочнат штрајкот во вторник.
Во другите вести, властите во неделата уапсија 32 нелегални имигранти скриени во камион во близина на Коринт. 
Властите велат дека имигрантите, од Авганистан и Ирак, патувале од Атина за пристаништето Патра, каде што требало да се качат на брод за Бари, Италија. 
Возачот на камионот, 26-годишен Украинец, беше уапсен. 
(АП, АНА-МПА - 23/01/11)
