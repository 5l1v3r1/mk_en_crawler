31/05/2009
НИКОЗИЈА, Кипар -- Кипарските власти во саботата (30-ти мај) го потврдија првиот случај на свински грип во земјата. 
Конечните резултати на тестовите покажа дека една 29-годишна Молдавка која неодамна се врати до САД била инфицирана со вирусот А/Х1Н1, изјави за новинарите министерот за здравство Христос Пацалидес. 
Таа моментно е под лекарски надзор во специјалното одделение на болницата Лимасол. 
Пацалидес додаде дека второто лице кое патувало со истиот авион, исто така, покажува симптоми на болеста и неговата состојба се следи.
Во петокот Институтот Пастер го потврди четвртиот случај на свински грип во Грција -- 23-годишна девојка која дошла од Њујорк во четвртокот. 
Девојката се лекува во Болницата Сотирија во Атина. 
Вториот и третиот пациент кому му беше дијагностициран грипот во Грција сé уште се наоѓаат во болница, но нивната состојба е добра и тие наскоро ќе бидат отпуштени, објавија локалните медиуми.
Во меѓувреме, лабораторија во Лондон потврди дека се позитивни тестовите за свински грип кај тројца пациенти во Романија. 
Пациентите -- 30-годишна жена, нејзиното бебе и нејзиниот татко -- се лекуваат во болницата за инфективни болести во Букурешт и нивната состојба е добра, објави Министерството. 
(Eвениментул зилеи - 31/05/09, КНА, Филелефтерос, Симерини, Фамагуста газете, Ројтерс, АП, Ксинхуа, Елефтерос типос, Та неа, Медиафакс, Зиаре - 30/05/09, AНА-МПА, Нафтемборики, In.news, Катимерини, ЕРТ, СКАИ, Ксинхуа - 29/05/09)
