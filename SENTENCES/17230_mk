27/12/2006
ПРИШТИНА, Косово, Србија -- Командантот на КФОР генерал-полковник Роланд Катер и косовскиот претседател Фатмир Сејдиу се сретнаа во средата (27 декември) и се согласија дека безбедносната состојба во покраината е генерално добра. 
Според соопштението од кабинетот на Сејдиу, двајцата се согласиле дека нема конкретни закани за мирот и стабилноста.
Во вторникот, еден од лидерите на косовските Срби, Марко Јаксиќ, кој исто така е член на српскиот преговарачки тим во преговорите за статусот, рече дека не постои можност да се повтори етничкото насилство од март 2004-та година. 
Тој рече дека не е исклучена можноста за изолирани насилни акти, или етнички мотивирани напади и побара од косовските Албанци да се воздржат од насилство за остварување на политичките цели. 
(KosovaLive - 27/12/06; РТС - 26/12/06)
