29/12/2006
АНКАРА, Турција -- Националниот совет за безбедност (НСБ) се состана во Анкара во четвртокот (28-ми декември) со цел да разговара за ангажманот на земјата за членство во ЕУ и борбата против тероризмот. 
Потоа, високите цивилни и воени претставници издадоа соопштение во кое уште еднаш ја истакнаа ангажираноста на Турција во процесот за евроинтеграција и спроведувањето на реформите. 
Сепак, НСБ не отстапи од ставот дека Турција правилно постапува во однос на Кипар. 
Советот ја обвини ЕУ дека и наметнува критериуми на Турција кои не беа применети кон претходните земји-кандидатки. 
Спорот околу отворањето на турските аеродроми и пристаништа за Кипар беше причината поради која ЕУ ги прекина преговорите со Турција за некои поглавја.
Во другите вести, Турција ќе позајми 5,5 милијарди американски долари од меѓународните пазари во 2007-та година во однос на 5.9 милијарди долари годинава, според соопштението дадено во четвртокот. 
Министерот за економија Али Бабачан рече дека борбата со инфлацијата ќе остане највисока цел на владата, и покрај фактот што и парламентарните и претседателските избори се планирани за идната година. 
(АП, Ројтерс, НТВ, Заман, АП - 28/12/06)
