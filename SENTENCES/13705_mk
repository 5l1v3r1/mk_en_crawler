21/10/2005
САРАЕВО, Босна и Херцеговина (БиХ) -- Комисијата на Претставничкиот дом на БиХ во четвртокот (20-ти октомври) го усвои законот за јавна радиодифузија. 
Неговото одобрување од страна на двата дома претставува последниот предуслов што БиХ мора да го исполни за започнување на преговорите за Договорот за стабилизација и асоцијација со ЕУ. 
Комисијата на крајот ја одобри оваа мерка, надвладувајќи го силното противење од страна на хрватските партии, кои инсистираа на тоа дека истата им штети на интересите на нивните гласачи.
Во другите вести, комесарот за проширување на ЕУ, Оли Рен, повика на евентуална реформа на уставот на БиХ. 
За време на конференцијата во Женева на која беше направен осврт на деценијата од потпишувањето на Дејтонскиот мировен договор, Рен рече дека сегашната поставеност во БиХ -- три претседатели, 700 пратеници, 100 министри и 13 влади -- е неодржлива на долгорочен план. 
(Дневни Аваз, Независне новине - 21/10/05; ФЕНА, ПБС БиХ, НТВ Хајат, РТРС - 20/10/05)
