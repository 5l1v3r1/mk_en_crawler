03/10/2006
Во својот последен мониторинг извештај, Европската комисија објави дека Бугаријa и Романијa постигнаа доволно напредок за влез во ЕУ според закажаното, на 1-ви јануари 2007 година.
Сепак, двете земји сé уште внимателно се испитуваат и ќе мора да поднесуваат извешти за постигнатиот напредокдо Советот на ЕУ на секои шест месеци.
Црна Гора ги продолжи разговорите за Договорот за стабилизација и асоцијација со ЕУ.
Разговорите беа прекинати додека републиката беше дел од поранешната државна заедница со Србија и Црна Гора.
Властите сега велат дека се надеваат оти процесот ќе биде завршен до крајот на оваа година.
Американскиот секретар за одбрана, Доналд Рамсфелд, ја посети Црна Гора, со што стана првиот висок американски претставник во посета на земјата по добивањето независност.
Тој ја искажа целосната поддршка на Вашингтон за кандидатурата на Црна Гора за влез во програмата на НАТО Партнерство за мир.
Рамсфелд потоа отпатува за Тирана на годинешниот состанок на министрите за одбрана од Југоисточна Европа.
Србијa и Република Српска потпишаа договор за специјални меѓусебни односи.
Со овој договор се продолжува постојниот договор потпишан во 2001 година.
Српските водачи беа придружувани од бизнис делегација од 300 членови, во обид за зајакнување на економските врски.
Хрватскиот министер за правда, Ана Ловрин, се состана со својот српски колега, Зоран Стојковиќ, во Загреб.
Двајцата министри рекоа дека наскоро ќе потпишат нов меморандум за билатерална соработка во врска со случаите на администрирање на воените злосторства.
Тоа ќе го отвори патот за размена на листите на осомничени и докази.
Грчкиот министер за надворешни работи, Дора Бакојани, се состана со генералниот секретар на ОН, Кофи Анан, и рече дека нејзината земја никогаш нема да дозволи Македонија да влезе во НАТО или во ЕУ додека не се реши спорот околу името со Грција.
Таа, исто така, се состана со американскиот државен секретар Кондолиза Рајс, на разговори за косовското прашање.
Даниел Фрид, американски помошник државен секретар за европски и евроазиски прашања, беше во дводневна посета на Косовo, на разговори со меѓународните и локалните претставници.
Тој, исто така, се состана со српските политички водачи во поделениот град Митровица.
(Разни извори – 26/09/06 – 03/10/06)
