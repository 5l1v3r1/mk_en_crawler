12/02/2007
ATИНА, Грција -- Американскиот амбасадор во Грција, Чарлс Рис, во интервјуто за печатот рече дека конечното решение за кипарското прашање ќе ги спречи другите проблеми, како што е тековниот спор околу експлоатацијата на нафта помеѓу Турција и Кипар. 
Во интервјуто објавено во грчкиот печат во неделата (11-ти февруари), Рис повторно ја искажа надежта на САД дека иницијативата во која посредуваа ОН минатото лето за продолжување на кипарските разговори, ќе биде плодна.
Исто така, изминатиот викенд кипарскиот претседател Тасос Пападопулос рече дека добил уверување од Египет и Либан дека нема да се повлечат од своите договори потпишани со Кипар во врска со планираното воспоставување на ексклузивна економска зона за експлоатација на нафта. 
Турција остро реагираше на планот, тврдејќи дека правата на кипарските Турци треба да бидат земени предвид, и предупредувајќи ги Либан и Египет да не продолжуваат со проектот. 
(Катимерини - 12/02/07; AНА-МПA - 11/02/07)
