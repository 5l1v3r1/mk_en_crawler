20/03/2008
ТИРАНА, Албанијa -- Владата во средата (19-ти март) побара тим на ОН за проценка и координација, да им помогне на властите во справувањето со последиците од серијата смртоносни експлозии во саботата во складиштето за воена муниција.
Најмалку 18 лица загинаа, а повеќе од 300 беа поврдени по серијата експлозии за време на активностите за уништување на старото воено оружје во складиштето во Гердец.
Државната обвинителка Ина Рама, исто така, побара од САД да учествуваат во истрагата со американското Федерално биро за истраги, делумно и со обезбедување информации за американското претпријатие поврзано со ситуацијата и помагајќи во идентификувањето на телата што досега се пронајдени.
На парламентарната седница во средата, премиерот Сали Бериша ги обвини локалните медиуми дека манипулирале со покривањето на експлозиите во саботата.
Телевизиите објавија видео-снимка од пред експлозијата, на која се гледа како деца работат во складиштето, но Бериша негира дека на платниот список имало деца.
Водачот на опозициската Социјалистичка партија, Еди Рама, одговори организирајќи мирен протест во четвртокот против ангажирањето деца да работат во фабриките за оружје.
(прес-центар на ОН, Топ-ченал, Алсат, Балкан инсајт, ТВШ, Клан, Балканвеб - 19/03/08)
