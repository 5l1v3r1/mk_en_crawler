05/01/2009
ТИРАНА, Албанијa -- Голем студ и обилни снежни врнежи ја парализираа северна и северо-источна Албанија трет ден по ред во неделата (4-ти јануари). 
Температурите во областа паднаа на -10 Целзиусови степени, што е рекорд за оваа зимска сезона. 
Училиштата ќе бидат затворени во следните три дена. 
Премиерот Сали Бериша ги повика министрите за внатрешни работи, јавни работи и одбрана да ги интензивираат напорите за отворање на сите главни патишта блокирани од обилните снежни врнежи и помош на неколку отсечени села во северниот дел од земјата.
Во меѓувреме, температурите достигнаа рекордно ниско ниво во Романија во неделата, при што -30 Целзиусови степени се измерени во централниот град Инторсура Бузаулуи. 
Екстремно студено време, исто така, ја зафати централната област Харгита. 
Вкупно 36 лица починаа од студ во последните неколку дена во Букурешт, Бакау, Алба, Сибиу и Харгита.
Во другите вести од неделата, млада Романка загина во слаб земјотрес во Грција. 
Осумнаесетгодишната девојка и нејзиниот маж биле сериозно повредени кога нивната куќа се срушила во селото Чора на полуостровот Пелопонез, неколку часа по земјотресот. 
Земјотресот бил со јачина од 4,0 степени според Рихтеровата скала. 
(Зиаре - 05/01/09; Њус 24, Топ ченал, Балканвеб, Телеграфи, Алсат, Ора њус, Агерпрес - 04/01/09)
