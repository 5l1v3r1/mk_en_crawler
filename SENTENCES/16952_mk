05/11/2006
БРИСЕЛ, Белгија -- Извештајот на Европската комисија за напредокот на Западен Балкан се очекува да им порача на Хрватска, Македонија, Србија, Босна и Херцеговина и Албанија дека нема да можат да влезат во ЕУ во некој скорашен датум. 
Цитирајќи ја копијата на документот, кој ќе биде објавен в среда (8-ми ноември) ББС вели дека Европската комисија очекува следниот бран пристапување да се случи „на среднорочен до долгорочен период“. 
На Македонија ќе й биде порачано да ги забрза демократските политички реформи, да ги реши преостанатите проблеми со етничкото албанско малцинство и да стори повеќе во борбата против криминалот и корупцијата. 
Во нацрт-извештајот се потврдува дека Србија мора да го уапси генералот на босанските Срби Ратко Младиќ ако сака разговорите за Спогодбата за стабилизација и асоцијација со ЕУ да продолжат. 
Од Белград, исто така, ќе биде побарано да усвои попрагматичен пристап во врска со Косово. 
(ББС - 03/11/06; AП - 02/11/06)
