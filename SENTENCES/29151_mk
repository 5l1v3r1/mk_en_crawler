07/10/2010
СОФИЈА, Бугарија -- Парламентот во средата (6-ти октомври) гласаше за избор на Стефан Константинов, заменик-претседател на лекарскиот сојуз, за нов министер за здравство на земјата. 
Тој доаѓа на местото на Ана-Марија Борисова, која поднесе оставка минатата недела поради силните критики за планираните реформи во секторот. 
Во оценката за актуелната состојба на системот, Константинов рече дека најголемиот проблем е несоодветниот надзор, што води до повисоки трошоци и акумулирање на долгот. 
Тој го опиша својот краткорочен приоритет како оптимизација на мрежата на здравствената заштита, вклучително и определување приоритетни болници кои ќе добиваат преференцијални државни средства. 
Исто така, ќе се дискутира околу можноста за воведување плаќања од страна на клиентите. 
Долгорочните приоритети вклучуваат зголемување на нивоата на платите и обезбедување повеќе државни средства со цел подобрување на квалитетот на здравствените услуги. 
(бТВ, Медиапул, Пари, БНТ - 06/10/10)
