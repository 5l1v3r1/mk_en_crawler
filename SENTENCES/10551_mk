13/09/2004
БЕЛГРАД, Србија и Црна Гора -- Српскиот претседател Борис Тадиќ во саботата (11-ти септември) повика на воздржаност од сите партии, по судирите претходно тој ден во Нови Пазар, град во кој живее претежно муслиманско население, во регионот на Санџак. 
Локалната полиција објави дека судирите започнале откако членовите на Партијата за демократска акција, на враќање од предизборниот митинг, отвориле оган кон просториите на Демократската партија на Санџак. 
Притоа биле повредени двајца минувачи. 
Локалните водачи на партиите одбија да ја преземат одговорноста, обвинувајќи се меѓусебно за провоцирање на инцидентот. 
Тадиќ го осуди целото насилство пред локалните избори на 19-ти септември. 
(Танјуг, Бета, Б92 - 12/09/04)
