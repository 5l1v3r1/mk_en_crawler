12/12/2005
БРИСЕЛ, Белгија -- Министрите за надворешни работи на ЕУ во понеделник (12-ти декември) треба да дискутираат за плановите на Унијата за проширување.
На агендата се наоѓа и одлуката за доделување на кандидатски статус на Македонија.
Комесарот за проширување Оли Рен се очекува да побара од министрите процесот на проширување да продолжи и покрај скепсата на голем број земји и несогласувањата во врска со буџетот, кои се закануваат да ја парализираат Унијата.
Официјалната одлука за Македонија ќе биде донесена на состанокот на водачите на ЕУ подоцна оваа недела.
Исто така во понеделникот, македонскиот премиер Владо Бучковски отпатува во Израел.
Посетата е по повод одбележувањето на десетгодишнината од воспоставувањето на билатералните врски.
(FT.com - 12/12/05;
Maкфакс - 11/12/05)
