03/11/2006
ПОДГОРИЦА, Црна Гора -- Претседателот Филип Вујановиќ во четвртокот (2-ри ноември) го потпиша законот со кој започнуваат подготовките за новиот устав. 
Тој, најпрво, ќе треба да биде одобрен со двотретинско мнозинство од страна на членовите на парламентот. 
Во случај тоа да не успее, ќе се организира референдум за уставот.
Исто така во четвртокот, Подгорица беше домаќин на тркалезната маса за идниот устав, чија цел беше обезбедување на насоки за принципите поврзани со човековите права и демократијата. 
На дебатата учествуваа бројни политичари и правни експерти.
Во другите вести, весникот Вијести во петокот објави шпекулации за составот на новата влада на мандаторот Жељко Штурановиќ, кој ќе биде обелоденет следната недела. 
Вијести вели дека Милан Рочен, најверојатно, ќе биде новиот министер за надворешни работи, Боро Вучиниќ ќе биде министер за одбрана и Мирас Радовиќ ќе биде министер за правда. 
(Вијести - 03/11/06; МИНА, СРНA - 02/11/06)
