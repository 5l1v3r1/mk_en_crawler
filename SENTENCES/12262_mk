13/12/2004
САРАЕВО, Босна и Херцеговина (БиХ) -- Високиот претставник Педи Ешдаун изјави дека ќе донесе одлука за евентуално спроведување на мерки против Република Српска (РС) по завршувањето на четиридневниот состанок на Комисијата за реструктуирање на полицијата в среда (15-ти декември). 
Ешдаун во петокот рече дека ќе ја земе предвид потврдата од страна на НАТО, како и од Трибуналот на ОН за воени злосторства, дека РС не соработува со хашките обвинители. 
На отворањето на последната седница на комисијата за реформи во полицијата, во неделата во Сараево, Ешдаун повторно побара воспоставување на единствена полициска структура во БиХ.
Во другите вести, три новинарски сојузи во саботата се споија и формираа едно мултиетничко здружение. 
Останатите три новинарски здруженија во БиХ и понатаму остануваат поделени по етничка линија. 
(Независне новине - 13/12/04; Фена, ПБС БиХ - 12/12/04; Независне новине, АФП - 11/12/04)
