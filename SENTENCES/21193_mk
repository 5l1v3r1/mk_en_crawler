01/08/2007
БРИСЕЛ, Белгија -- Портпаролката на шефот за безбедност на ЕУ Хавиер Солана, Кристина Галах, ги негираше шпекулациите на српскиот весник „Вечерње новости“ дека ЕУ сака да предложи создавање косовско-српска федерација. 
Весникот истото го опиша како привремено запирање на Косово на неговиот пат кон независноста. 
Во вторникот српскиот премиер Воислав Коштуница ја отфрли идејата како „бесмислица“.
Исто така во вторникот, словенечкото Министерство за надворешни работи го отфрли извештајот на „Фајненшал тајмс“ дека ќе се обиде да ја убеди Србија да ја прифати независноста на Косово во замена за членство во ЕУ. 
Словенија ќе го преземе ротирачкото претседателство на ЕУ следната година. 
(Шекули, Блиц - 01/08/07; РТК, Бета, Б92 - 31/07/07)
