26/01/2010
БУКУРЕШТ, Романија -- Екстремно ниските температури во Источна и Југоисточна Европа одзедоа повеќе од 40 човечки жртви и доведоа до хаос во многу делови на регионот, каде што некои области достигнаа минус 30 Целзиусови степени.
Најмалку три лица починаа во Софија.
Снегот ја прекри западна Турција, источна Бугарија и источна Романија.
Во Бугарија, училиштата во многу источни градови останаа затворени во понеделникот (25-ти јануари), додека спасувачките тимови се обидуваа да стигнат до неколку села закопани под 4 метри снег.
Тимовите се обидуваат да достават храна и други неопходни намирници.
Температурите во централна Романија достигнаа минус 34 Целзиусови степени.
Многу патишта беа блокирани, а стотици возови доцнеа.
Министерството за здравство објави дека 23 смртни случаи се резултат на ледените температури во текот на изминатите неколку дена.
Во Турција, пет лица починаа откако снежните виулици доведоа до прекини на електричната струја во Истанбул во текот на викендот.
Подалеку на запад, во близина на границата со Грција и Бугарија, селата и патиштата останаа блокирани од снегот.
(AФП, Ројтерс, Дојче Веле - 25/01/10)
