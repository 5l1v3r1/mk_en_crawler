15/08/2008
AНКАРА, Турција -- Претседателот Абдула Ѓул во четвртокот (14-ти август) се состана со својот ирански колега, Махмуд Ахмадинеџад, на разговори околу билатералните врски, вклучително и енергетското партнерство и нуклеарната програма на Техеран.
Но, двете земји не потпишаа договор за гасовод кој требаше да биде централна точка на работната посета на Ахмадинеџад на Турција.
Во средата американскиот Стејт департмент соопшти дека очекува Анкара да го избегне потпишувањето на енергетскиот договор бидејќи истиот би можел да им наштети на дипломатските напори за иранската нуклеарна програма.
„Еден ваков договор ќе испрати погрешна порака во време кога иранскиот режим во континуитет не ги почитува своите обврски кон Советот за безбедност на ОН“, вели Стејт департментот.
(Заман, Сабах, Прес ТВ, Фајненшал тајмс, Гардијан - 15/08/08;
Хуријет, АП - 14/08/08)
