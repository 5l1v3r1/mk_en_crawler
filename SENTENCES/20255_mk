15/08/2007
СОФИЈА, Бугарија -- Уставниот суд во вторникот (14-ти август) одби да го провери Актот за локалните избори, како што побараа опозициските партии. 
Одлуката беше удар за критичарите кои се обидоа да ги блокираат амандманите на два фронта: на процедурална основа и од уставни причини. 
Брзајќи да ја усвои мерката пред летните одмори, Движењето за правата и слободите, кое го сочинуваат претежно етнички Турци, успеа да воведе клаузула која им дозволува на нејзините поддржувачи што живеат во Турција да гласаат, дури и ако не живееле во локалните општини во последниве десет месеци. 
Иако ја критикуваше мерката, претседателот Георги Парванов ги закажа локалните избори за 28-ми октомври.
Во другите вести од вторникот, Парванов го назначи заменик-министерот за внатрешни работи Бојко Котсев за постојан претставник на земјата во ЕУ. 
Котсев беше заменик-министер за надворешни работи во владата на Симеон Саксобурготски. 
(Дневник, Капитал - 15/08/07; Сега, Фокус, Стандард, Медиапул - 14/08/07)
