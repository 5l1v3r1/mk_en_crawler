12/01/2009
ПРИШТИНА, Косово -- Претставниците на опозицијата во неделата (11-ти јануари) објавија дека квалитетот на животот не е подобрен во Косово во текот на изминатата година, и покрај тврдењата за тоа од страна на владата.
Берим Ремосај, од Демократската лига на Дарданија, рече дека нивоата на корупција, високите стапки на невработеност, непотизмот и другите проблеми се јасни показатели за економската ситуација.
Ибрахим Маколи од Сојузот за ново Косово рече дека владата нема ниту визија, ниту програма.
„Ситуацијата е иста каква што беше“, рече тој.
Владата ги наведе во своја одбрана декларацијата за независност, меѓународното признавање, изградбата на 600 километри патишта и инвестициите во северна Митровица.
Во другите вести од неделата, командантот на Косовските безбедносни сили (КБС), генерал Сулејман Селими, рече дека градењето на КБС во согласност со стандардите на НАТО и нивното започнување со работа во првата половина од оваа година се главните предизвици што следат.
Ако бидат успешни, „овие сили ќе можат да спроведуваат операции надвор од Косово сé додека НАТО го бара тоа“, рече Селими.
КБС се очекува да ја назначат својата командна структура и да регрутираат нови членови овој месец.
(Зери, Коха Диторе, Телеграфи - 12/01/09;
РТК, Експрес - 11/09/01)
