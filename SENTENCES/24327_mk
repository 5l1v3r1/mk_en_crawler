11/05/2009
АНКАРА, Турција -- Премиерот Реџеп Тајип Ердоган вели дека Турција е можно да ја отвори својата граница со Ерменија ако Јереван ги повлече своите војници од спорниот регион на Нагорно-Карабах во Азербејџан.
Двата соседи немаат дипломатски односи повеќе од една деценија, откако Турција ја затвори својата граница со Ерменија во 1993 година, во знак на солидарност со Азербејџан.
Сепак, минатиот месец Турција и Ерменија постигнаа согласност околу патоказот за нормализација на врските и отворање на границата.
Ердоган, исто така, во петокот (8-ми мај) објави дека ќе отпатува за Баку оваа недела, за да се состане со азербејџанскиот претседател Илхам Алијев и да разговара околу конфликтот со Ерменија.
Азербејџан предупреди дека отворањето на границата пред повлекувањето на ерменските трупи од овие територии би им наштетило на нејзините национални интереси.
(TРT, новинска агенција Анадолу, Хуријет - 09/05/09)
