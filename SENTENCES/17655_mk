27/03/2007
АНКАРА, Турција -- Обвинителите официјално започнаа истрага за наводите дека премиерот Реџеп Тајип Ердоган го употребил зборот „сајин“ (почитуван) за Абдула Оџалан, водачот на терористичката Курдистанска работничка партија. 
Истражителите ги анализираат снимките на радио-интервјуто кое Ердоган го даде за австралиската мрежа СБС, за време на посетата на Мелбурн во 2000 година. 
Според записите објавени на Интернет, тој е слушнат како ја употребил почесната титула „Сајин Оџалан“ двапати.
Министерот за надворешни работи, Абдула Ѓул, ги негираше обвинувањата. 
Одреден број курдски политичари добија кратки затворски казни за користењето на истата фраза во минатото. 
Обвинителите велат дека е можно да побараат одземање на имунитетот на Ердоган ако тоа биде оправдано. 
(Заман, Милијет - 27/03/07; AП, ДПА, НТВ, Turkishpress.com - 26/03/07)
