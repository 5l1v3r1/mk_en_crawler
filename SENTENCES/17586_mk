22/12/2006
АНКАРА, Турција -- Турција никогаш нема да се откаже од својата кандидатура за влез во ЕУ, рече министерот за надворешни работи, Абдула Ѓул, пред парламентот во четвртокот (21-ви декември).
Тој, сепак, ја критикуваше одлуката на ЕУ да го замрзне отворањето на осум поглавја за пристап со Турција, велејќи дека овој потег покажува „недостаток на визија во ЕУ“, со оглед на стабилизирачката улога на Турција.
Потегот на ЕУ беше одговор на неотворањето од страна на Анкара на нејзините пристаништа и аеродроми за сообраќајот од Кипар, како што беше ветено според царинскиот протокол.
Во другите вести, локалните весници во петокот продолжија со шпекулациите околу тоа дали премиерот Реџеп Тајип Ердоган ќе се кандидира за претседател следната година.
Милијет објави дека тој одлучил најпрво да направи одредена анкета пред да ја донесе конечната одлука.
(Mилијет, Сабах, Заман, The New Anatolian - 22/12/06;
Ксинхуа - 21/12/06)
