24/08/2006
САРАЕВО, Босна и Херцеговина (БиХ) -- Властите депортираа натурализиран државјанин на БиХ со туниско потекло -- Бедрудин Фершиши, познат и како Абу Малик -- во неговата земја, откако го отфрлија неговото барање за азил, соопшти во средата (23-ти август) неговиот адвокат Џевад Кадрибашиќ.
Абу Малик беше уапсен во регионот на Зеница и Завидовиќи на 25-ти јуни.
Кадрибашиќ вели дека со процедурата на депортација се крши законот, со оглед на тоа што се случува пред Уставниот суд на БиХ да донесе одлука во врска со барањето на Абу Малик за признавање на неговото босанско државјанство, кое го добил за време на конфликтот во 1990-тите години.
Босанското издание на загребскиот весник „Вечерњи лист“ во четвртокот ја цитира изјавата на братот на Абу Малик дека таканаречената муџахединска заедница во БиХ би можела да се спротивстави на депортацијата, стравувајќи дека Абу Малик ќе биде малтретиран во Тунис.
(Вечерњу лист - 24/08/06;
ПБС БиХ, Pincom.info - 23/08/06)
