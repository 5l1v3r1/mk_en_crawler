04/03/2005
САРАЕВО, Босна и Херцеговина (БиХ) -- Шефот на делегацијата на ЕК во БиХ, Мајкл Хемфрис, рече дека Република Српска (РС) мора да продолжи со полициските реформи и да соработува со Трибуналот на ОН за воени злосторства со цел БиХ да напредува кон европските интеграции.
Говорејќи со претседателот на РС Драган Чавиќ и со претседателот на Парламентот на РС, Душан Стојичиќ, во четвртокот (3-ти март) Хемфрис рече дека тоа се двата главни фактори што ќе овозможат почеток на Договорот за стабилизација и асоцијација помеѓу БиХ и ЕУ.
Во меѓувреме, независниот одбор што ги оценува кандидатите за функцијата директор на полицијата на РС го препорача шефот на Источносараевскиот центар за јавна безбедност, Драгомир Андан, за ова место.
Истото е испразнето од минатиот ноември.
Во другите вести, шефот на Изборната комисија на БиХ, Вехид Сехиќ, ја истакна потребата од ревизија на законот за избори, пред општите избори во 2006 година.
Во четвртокот тој изјави дека главен проблем претставува регистрирањето на гласачите.
(ПБС, ФЕНА, РТРС - 03/03/05)
