03/12/2004
ХАГ, Холандија -- Трибуналот на ОН за воени злосторства во четвртокот (2-ри декември) ги ослободи двајцата поранешни хрватски генерали до почетокот на нивните судски процеси.
Иван Чермак и Младен Маркач се обвинети за протерување на српското население од Краина и за убиствата на најмалку 150 Срби во 1995 година.
Премиерот Иво Санадер во интервјуто за националната телевизија рече дека условното ослободување на двајцата обвинети ја покажува добрата соработка на неговата Влада со Трибуналот.
Во другите вести, српскиот заменик-премиер Мирољуб Лабус во четвртокот рече дека очекува неколку осомничени за воени злосторства кои сега живеат во Србија наскоро да се појават пред судот на ОН во Хаг.
Тој ја призна меѓународната изолација на неговата земја и ја опиша несоработката во врскс со воените злосторства како „товар“ кој го забавува пристапот на Србија во ЕУ.
(AФП, Ројтерс, ХИНА, ХРТ - 02/12/04)
