10/12/2009
БУКУРЕШТ, Романија -- Централното изборно биро во средата (9-ти декември) ги објави конечните резултати од вториот круг на претседателските избори во Романија.
Актуелниот претседател Трајан Башеску од Либералдемократската партија (ПДЛ) е реизбран со 50,33 отсто од гласовите, нешто повеќе од противкандидатот Мирчеа Џоана, кој доби 49,66 отсто од гласовите.
Одѕивот беше 58 отсто.
Џоана, водач на Социјалдемократската партија (ПСД), ги оспори резултатите и чека одлука на Уставниот суд.
Башеску во средата повика на помирување и брзо формирање нова влада, со оглед на неодложните економски прашања.
Неговата ПДЛ официјално ја покани Националлибералната партија (ПНЛ) да отпочне консултации за формирање нова влада, иако ПНЛ неодамна помогна да падне претходната влада на ПДЛ со гласање за недоверба.
(Котидианул, Евениментул зилеи - 10/12/09;
Медиафакс - 09/12/09)
