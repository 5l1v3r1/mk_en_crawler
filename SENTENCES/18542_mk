10/06/2007
БАГДАТ, Ирак -- Ирачкото Министерство за надворешни работи во саботата (9-ти јуни) објави дека поднело протестна нота до Турција, поради наводното бомбардирање на северен Ирак.
Багдат вели дека турската војска спровела тричасовно бомбардирање во средата и рано во четвртокот, предизвикувајќи штета во покраините Дахук и Арбил, и трауматизирајќи ги локалните жители.
Министерството повика на итни разговори со Анкара, предупредувајќи дека билатералните врски се загрозени.
Сé уште нема коментар од Турција.
Претходно оваа недела турската влада и војска ги негираа извештаите за ограничен упад во северен Ирак.
Целта на истиот, наводно, биле базите на терористичката организација Курдистанска работничка партија.
(ББС Њус, Ројтерс, Дојче Веле, СНН, УПИ, Заман - 09/06/07;
веб-страница на НАТО, НТВ - 08/06/07)
