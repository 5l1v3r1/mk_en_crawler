27/11/2008
МОСКВА, Русија -- Српскиот вицепремиер Ивица Дачиќ вели дека Русија, најверојатно, ќе воведе безвизен режим за сите српски државјани пред новогодишните празници.
Дачиќ во средата (26-ти ноември) беше во Москва, на состанокот на меѓувладината комисија за економска и стопанска соработка помеѓу Русија и Србија.
Москва предложи укинување на сите визи за српските државјани за еден месец, рече Дачиќ, бидејќи Белград веќе ги укина визите за руските државјани кои престојуваат во Србија до три месеци.
(Бета, Нетпрес - 26/11/08)
