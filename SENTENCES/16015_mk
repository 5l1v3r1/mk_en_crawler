19/09/2006
БУКУРЕШТ, Романија -- Германија ќе ја заврши процедурата за ратификација на Спогодбата за пристап на ЕУ со Бугарија и Романија во октомври, откако Европската комисија ќе ги претстави своите извештаи со проценка за двете земји, објави во понеделникот (18-ти септември) новиот германски амбасадор во Букурешт, Роланд Локамп.
На прес-конференцијата Локамп рече дека се надева оти Романија ќе го постигне потребниот напредок за пристап во ЕУ во јануари, според планираното.
Во другите вести од понеделникот, премиерот Калин Попеску Таричеану рече дека неговата Национал-либерална партија предложила отворање на досиејата од архивите на Секуритате, од времето на комунизмот, за сите високи функционери од влајдејачката коалиција.
Овој потег ќе има за цел да се стави крај на шпекулаците кои се појавија последниве месеци.
Подоцна во понеделникот, Емил Боц, водачот на другиот поголем партнер во коалицијата, Демократската партија, го поддржа овој потег.
Исто така во понеделникот, антикорупциските обвинители му ја претставија на поранешниот премиер Адријан Настасе целокупната документација поврзана со обвинението покренато против него за злоупотреба на службената должност и корупција.
Тој подоцна даде изјава, инсистирајќи на тоа дека обвинувањата се фалсификувани и политички мотивирани.
(Зиуа, Адеварул, Nine o'clock - 19/09/06;
Ромпрес - 18/09/06)
