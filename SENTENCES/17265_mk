29/05/2007
AНКАРА, Турција -- По ветото на претседателот Ахмет Неждет Сезер, уставниот амандман за одржување директни претседателски избори беше повторно одобрен од страна на парламентот во понеделникот (28-ми мај) по неколкучасовна расправа.
Според предвиденото, вториот круг гласање ќе се одржи в четврток.
Ако бидат усвоени, Сезер ќе мора или да ги одобри реформите или да распише референдум за истите.
Владејачката Партија на правдата и развојот (АКП), исто така, објави дека подготвува легислатива со која ќе се намали периодот за референдум од 120 на 30 дена.
Стратегијата на АКП е претседателските избори да се одржат на 22-ри јули, истиот ден кога се одржуваат и општите избори.
Во другите вести, Тројката на ЕУ -- составена од германскиот министер за надворешни работи Франк-Волтер Стајнмаер, португалскиот министер за надворешни работи, Луис Амадо, и комесарот за проширување на ЕУ, Оли Рен -- ќе ја посети Анкара следната недела.
Разговорите ќе се фокусираат на кандидатурата за членство на Турција во ЕУ и евентуалното отворање нови поглавја од преговорите.
(Сабах, Заман - 29/05/07;
НТВ, Turkishpress.com, AФП - 28/05/07)
