13/12/2007
САРАЕВО, Босна и Херцеговина (БиХ) -- Главната обвинителка на ОН за воени злосторства, Карла дел Понте, „ја отежнуваше работата на хашкото обвинителство со своите непрофесионални правни потези и политизирањето“, изјави за босанските медиуми во средата (12-ти декември) судијата Џефри Најс.
„Дел Понте не се покажа како добар правен професионалец, добар менаџер или добар водач“, рече Најс, кој ги водеше судењата против поранешниот југословенски водач Слободан Милошевиќ.
Претходно оваа година Најс ја обвини Дел Понте за прикривање на клучните докази за Србија и нејзината улога во конфликтот 1992-1995 година.
Нејзиниот мандат истекува на 31-ви декември.
Во меѓувреме, српскиот министер задолжен за соработката со Хаг, Расим Љајиќ, во средата ги отфрли најновите тврдења на Дел Понте дека Србија не прави доволно за да ги фати бегалците Ратко Младиќ и Радован Караџиќ.
Тој, сепак, призна дека властите направиле некои грешки.
(Maкфакс, АП, Б92, Дневни аваз, Гардијан, ДВ, Риа новости - 12/12/07)
