14/11/2007
„Македонија навива за вас“, последната снимена песна на Тоше Проески, беше избрана за официјална спортска навивачка химна на Maкедонија. 
Песната победи во финалниот круг од натпреварот што го организираше Агенцијата за млади и спорт на земјата. 
Проески загина во сообраќајна несреќа во октомври, што предизвика масовна тага во регион.
***
Младиот симфониски оркестар на Југоисточна Европа одржа концерт во Европскиот парламент во Брисел во средата (7-ми ноември), под диригентската палка на маестро Синиша Марковиќ. 
Музичарите беа од симфониски оркестри во Белград, Љубљана, Сараево, Скопје и Загреб.
***
Фестивалот ЕГЗИТ во Нови Сад, Србија, ја доби наградата за Најдобар европски фестивал од Фестивалските награди на Велика Британија 2007 и Јуроп, асоцијација на 40 најголеми евроски фестивали. 
Победникот беше избран од публиката по едномесечно онлајн гласање.
***
Археолозите откопаа златно богатство за време на ископувањата на средновековната тврдина во близина на градот Карнобат во источна Бугаријa. 
Откритието содржи 37 византиски златни монети од 10-тиот и 11-тиот век, златен прстен и пет позлатени јамки во глинен сад.
***
Бугарскиот министер за култура, Стефан Данаилов, и неговиот македонски колега, Арификмет Џемаили, потпишаа договор за билатерална соработка за периодот 2007-2009 година, во четвртокот (7-ми ноември). 
Документот ги покрива сите културни области, рече Данаилов по церемонијата на потпишување во Софија.
***
Филм од мешана српско-бугарско-босанска продукција, насловен како „Св.Ѓорѓе го уби змејот“ се снима во Пловдив. 
Филмот е во режија на Срѓан Драгојевиќ и е на сценарио на Душан Ковачевиќ, кој ја доби наградата Златна палма за сценарио на филмот на Емир Костурица „Подземје“.
(Разни извори – 07/11/07-14/11/07)
