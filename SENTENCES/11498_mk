25/01/2005
БЕЛГРАД, Србија и Црна Гора -- Командантот на НАТО за Југоисточна Европа во понеделникот (24-ти јануари) ги увери белградските власти дека Алијансата е посветена на обезбедувањето на стабилност и безбедност во Косово.
„Ветувам дека ќе продолжам ...
да работам напорно за безбедноста и сигурноста на народот во Косово“, му рече адмирал Мајкл Г. Мулен на српскиот претседател Борис Тадиќ за време на разговорите на највисоко ниво, во врска со безбедноста, одбранбените реформи и аспирациите на државната заедница за пристап во НАТО.
Мулен ги поздрави одбранбените реформи кои се во тек, но истакна дека соработката во врска со воените злосторства и понатаму останува клучен услов за пристапот во програмата на НАТО Партнерство за мир.
(Дау Џонс њусвајар, Tанјуг, Бета - 24/01/05)
