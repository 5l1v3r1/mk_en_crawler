15/11/2005
СОФИЈА, Бугарија -- Во неговиот последен извештај специјалниот известувач на Европскиот парламент (ЕП) за Бугарија, Џефри ван Орден, препорача владата да преземе брзи и конкретни дејства против организираниот криминал и корупцијата.
Документот беше поднесен во понеделникот (14-ти ноември) до комитетот за надворешни работи на ЕП, кој ќе ја процени подготвеноста на Бугарија за членство во ЕУ.
Во одделен извештај, известувачот на ЕП за Романија, Пјер Московичи, ги истакна борбата против корупцијата, заштитата на интелектуалната сопственост, зајакнувањето на јавната администрација и заштитата на животната средина како главни области за дејствување.
(Медипул, Девет часот - 14/11/05)
