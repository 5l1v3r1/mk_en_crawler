08/06/2004
Од Арди Пулај за Southeast European Times во Тирана - 08/06/04
Генералниот секретар на НАТО, Јап де Хоп Шефер, минатиот месец ги посети земјите-потписнички на Јадранската повелба -- Албанија, Хрватска и Македонија -- како дел од балканската турнеја пред претстојниот самит на НАТО во Истанбул.
Во Тирана тој ја повика Албанија да го зајакне спроведуваoето на реформите, што претставува клучен услов за интеграција во евро-атланските структури.
"Клучниот елемент за оваа [интеграција] се реформите во полето на одбраната и во она што јас го нарекувам вредности на општеството", изјави Де Хоп Шефер за новинарите по разговорите со албанскиот претседател Алфред Мојсиу и со премиерот Фатос Нано.
Тој рече дека албанската Влада е посветена на реформскиот процес и дека смета оти борбата против организираниот криминал и корупцијата е многу важна.
"Владата ги разбра коментарите на генералниот секретар на НАТО", изјави Нано по состанокот.
"Самитот во Истанбул ќе го потврди напредокот и целта за прошируваoе на Алијансата со земјите од Балканот во иднина".
Мојсиу го пофали присуството на НАТО во Југоисточна Европа, истакнувајќи ја неговата улога во Босна и Херцеговина, Косово и Македонија.
Де Хоп Шефер рече дека Албанија постигна напредок во реформата на својата војска, велејќи дека "Целта на Албанија за интеграција во НАТО е легитимна и треба да се поддржи".
Тој го пофали учеството на Албанија во мировните операции, кои ги опиша како "голема одговорност".
За време на состанокот со министерот за одбрана, Пандели Мајко, Де Хоп Шефер рече дека ја почитува воената соработка со евро-атланските структури.
Мајко, пак, потврди дека Албанија ќе биде активен член на иницијативата Партнерство за мир.
"Учеството на албанската војска во операциите што ги води НАТО ќе има приоротет во иднина", рече тој.
Де Хоп Шефер побара од земјите на Јадранската повелба да работат заеднички.
"Сакам да ги охрабрам Албанија, Хрватска и Македонија да соработуваат меfусебно, не само за интеграцијата во НАТО туку и за подобруваoе на стабилноста и безбедноста во регионот", рече тој.
