04/07/2011
Блерта Фониќи Кабаши за Southeast European Times во Приштина – 04.07.11
Разговорите помеѓу Косово и Србија, чија цел е подобрување на квалитетот на животот на Србите во северно Косово, почнаа уште во март оваа година со посредство на ЕУ.
Неодамна, шефот на делегацијата на Приштина, вицепремиерот Едита Тахири разговараше за дијалогот со дописникот на SETimes Блерта Фониќи-Кабаши
SETimes:
Досега, нема конкретни резултати во дијалогот меѓу Приштина и Белград.
Дали е реално да се очекува договор во блиска иднина?
Едита Тахири :
Многу сме блиску до постигнување на договор за некои прашања ...
прашањето за слободното движење и воспоставување реципроцитет во слободната трговија.
Имаше асиметрија во трговските односи, каде Србија успеа да извезува тука, но Косово не успеа да извезува во Србија.
Исто така, ги отворивме прашањата за признавање на дипломите и високото образование, како и културното наследство, штетите од војната (барања за поправки и надомест), враќањето на археолошките артефакти, етнолошките и документацијата.
Исто така, го отворивме прашањето за исчезнатите лица, со цел да се [утврди] судбината на сите.
Дел од дискусијата, исто така, се занимава со регионалната соработка и отстранување на пречките.
Нашата цел како влада е да употребиме еден конструктивен ангажман во дијалогот со цел да придонесеме за една добрососедска политика и регионална соработка, кои се основни критериуми од Копенхаген.
Со остварување на овие критериуми ние ги исполнуваме европските стандарди.
SETimes:
Што предвидува договорот за слободното движење?
Дали Србија е подготвена да ги прифати автомобилските таблички и документите издадени во Косово?
Тахири:
Досега, српските граѓани и нивните возила можеа слободно да доаѓаат во Косово, но нашите граѓани не можеа да патуваат или возат во Србија.
Значи, според [предложениот] договор, секој принцип [ќе биде реципрочен].
Преговараме за меѓусебно признавање на патните исправи и документи на возилата.
Ние понудивме слободното движење да стане [норма].
...
Слободното движење веќе се применува [во] Македонија и Албанија, а сега работиме на примена на движење со лични карти во Црна Гора.
SETimes:
Какви отстапки дозволува косовската страна во овој дијалог?
Тахири:
Косово правеше отстапки во изминатите десет или 11 години, а сега сакаме да воспоставиме ред.
Фактот дека имаме дозволено слободно движење на граѓаните на Србија во Косово, но тие не го имаат дозволено движењето на нашите граѓани во Србија, беше отстапка во изминатите десет години.
Па, сега е време да се воспостави реципроцитет во корист на граѓаните.
SETimes:
Дали Србија се согласува?
Тахири:
Косово и Србија имаат исти аспирации за интеграција во ЕУ.
Ако српската страна го сака патот до ЕУ, тогаш таа мора да ги исполни стандардите на ЕУ.
Прашањата за кои дискутираме се засновани на европските принципи и секоја страна е должна да ги исполни за да го [заврши] патот кон интеграцијата во ЕУ.
SETimes:
Каков е ставот на вашите колеги во однос на темите како што е електрична енергија, на пример?
Српската корпорација за електрична енергија се мешаше во северниот дел, издавајќи и наплаќајќи сметки.
Тахири:
Предложивме план кој [ќе стави крај] на ова - српските потрошувачи да добиваат електрична енергија од косовската Корпорација за електрична енергија, но да не плаќаат, или да й плаќаат на Србија.
[Според планот], српските потрошувачи ќе ги извршуваат граѓанските должности за услугите што ги добиваат.
Договорот, исто така, вклучува прекинување на незаконската интервенција во операциите на косовските Срби и престанок на преносните водови кои работат во Косово без надоместок.
Договорот ќе овозможи нормализација на соработката меѓу двете држави на енергетски план.
[Целта] е да се елиминираат бариерите за тековните интервенции од страна на Србија во Косово и да се создаде договор во духот на Договорот од Атина.
SETimes:
Изјавивте дека никогаш нема да разговарате за северниот дел на земјата, но повеќето од прашањата за кои разговарате со Белград се некако поврзани со тој дел од Косово.
Тахири:
Верувам дека граѓаните на Косово - вклучувајќи го и делот од српската заедница кој не сака да се интегрира во косовските институции - нема да живее со илузијата дека тие можат да бидат поддржани од паралелни структури.
Започнува периодот во кој луѓето во северниот дел ќе почнат да ја сфаќаат новата реалност.
Ова е технички дијалог, и имаме целосна поддршка од ЕУ и САД.
Сите големи светски центри јасно й ставија до знаење на Србија дека прашањето за статусот на Косово и границите се статични.
