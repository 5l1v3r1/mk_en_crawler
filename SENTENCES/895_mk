13/06/2007
Филмот на чилеанскиот режисер Себастијан Кампос „Ла Саграда фамилија“ го освои Трансилванскиот трофеј на шестиот Трансилвански меѓународен филмски фестивал, што се одржа во романските градови Клуј-Напоча и Сибиу.
Рoманската актерка Ирина Петреску и италијанскиот актер Франко Неро ги освоија наградите за животно дело.
Водачите од Југоисточна Европа се состанаа во Сибиу, Романијa, на петтиот самит на ЈИЕ.
Мотото на овогодинешниот настан беше „Културна разновидност -- мост помеѓу културното наследство и културата на иднината“.
По тој повод, генералниот директор на УНЕСКО, Коиширо Мацура, ја поздрави посветеноста на балканските земји на регионалната соработка и дијалог.
Изложба на српската наивна и маргинална уметност беше отворена во Галеријата на уметност на град Софија.
Истата вклучува 71 дело на 35 српски уметници, од српскиот музеј на наивна уметност Јагодина и приватни колекционери.
Првото издание на Црногорскиот младински драмски фестивал се одржа во Бар.
Настанот привлече 230 млади актери од основните и средните училишта низ целата земја.
Културниот центар на Бар и театарот „Чедо Драговиќ“ го организираа фестивалот.
Снимањето на новата американско-српска копродукција насловена „Српски лузни“, во режија на Брент Хаф, започна во петокот (15-ти јуни) во Белград.
Филмот, кој се опишува како трилер, ја раскажува приказната за семејство чии членови се растурени низ светот по конфликтот во поранешна Југославија.
(Разни извори – 06/06/07-13/06/07)
