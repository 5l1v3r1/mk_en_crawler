11/02/2009
Германски филм за работата на Хашкиот трибунал за воени злосторства учествува во натпреварувачкиот дел од 59-тиот Берлински филмски фестивал во саботата (7-ми февруари).
Во филмот на англиски јазик Бура на германскиот режисер Ханс-Кристијан Шмид, една босанска жена сведочи во хашки судски процес откако била групно силувана од српски војници.
Бура се натпреварува три години откако босанската режисерка Јасмила Збаниќ освои Златна мечка во Берлин за нејзиниот филм Грбавицa за последиците на групните силувања за време на босанскиот конфликт во 1990-тите.
Жирито ќе ја додели Златната мечка в недела.
Хрватскиот тенисер Марин Чилиќ (20) ја освои првата награда од 450.000 евра на АТП турнирот во Загреб, победувајќи го сонародникот Марио Анчиќ во неделата (8-ми февруари).
Два филма со косовски aктери и една албанска продукција ќе се натпреваруваат на филмскиот фестивал ФЕСТ 2009 во Белград, од 20-ти февруари до 1-ви март.
Од Албанија, Време на кометата на продуцентот Фатмир Коци, ќе се натпреварува со осум други филмови во категоријата „Европа надвор од Европа“.
Хрватскиот скијач Натко Зрнчиќ-Дим освои бронзен медал во супер-комбинираниот натпревар на Првенството во алпско скијање во Вал Дизер, Франција, во понеделникот (9-ти февруари).
Норвешкиот скијач Аксел Лунд Свиндал победи на натпреварот, додека сребрениот медал отиде во рацете на Французинот Џулиен Лизеро.
Романскиот ракометар Маријан Козма беше смртно прободен пред ноќен клуб во Везпрем, Унгарија, во саботата (7-ми февруари).
Неговите соиграчи, Србинот Жарко Шешум и Хрватот Иван Пешиќ беа сериозно повредени во тепачката.
Полицијата во Австрија, дејствувајќи на информации од нивните унгарски колеги, уапси тројца осомничени во понеделникот.
Спортистите во Aтина трчаа во знак на поддршка на Палестинците во Газа во неделата (8-ми февруари).
Десеткилометарската трка започна кај манастирот Дафни и заврши на плоштадот Синтагма во центарот на Атина.
Учествуваа повеќе од 500 спортисти.
(Разни извори – 04/02/09-11/02/09)
