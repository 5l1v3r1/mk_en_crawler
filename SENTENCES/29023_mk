07/07/2010
AНКАРА, Турција -- Министерот за надворешни работи, Ахмет Давутоглу, во вторникот (6-ти јули) повторно го повика Израел да се извини за нападот на турската флотила која пренесуваше хуманитарна помош за Газа на крајот од мај, а при кој загинаа девет лица. 
„Израел треба да се извини и да плати едностран надоместок како резултат на својата сопствена истрага или, ако не сака да го стори тоа, треба да чека на резултатите од [истрагата] на меѓународна комисија“, рече Давутоглу. 
„Ако овие два услови не се остварат ... 
Турција нема да остане индиферентна“, додаде тој во телевизиското интервју на ТГРТ. 
Турција веќе го затвори својот воздушен простор за израелските воени летови. 
Израелскиот министер за надворешни работи, Авигдор Либерман, во вторникот потврди дека неговата земја нема намера да се извини.
Турскиот претседател Абдула Ѓул, исто така, коментираше за билатералните врски со Израел, велејќи во вторникот дека владината коалиција во Тел Авив ја спречува земјата да ги поправи односите со Турција. 
(Радикал, Сабах, Заман - 07/07/10; Ројтерс, АФП - 06/07/10)
