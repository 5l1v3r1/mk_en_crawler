29/07/2004
Од Антонио Прленда за Southeast European Times во Сараево -- 29/07/04
И покрај тоа што земјите-членки на НАТО не ја прифатија Босна и Херцеговина (БиХ) во програмата Партнерство за мир (ПфП) за време на неодамнешниот самит на Алијансата во Истанбул, Министерството за одбрана на БиХ и вооружените сили продолжуваат со спроведуваoето на реформите.
Министерот за одбрана на БиХ, Никола Радовановиќ, вели дека почувствувал "заинтересираност во НАТО за прифаќаoе на БиХ, како и на соседна Србија и Црна Гора, што е можно побргу. 
За нас, од најголема важност е да го задржиме темпото на активностите. 
Процесот на проверка од страна на СФОР за Генералштабот на вооружените сили на БиХ е завршен и истиот резултираше со одобруваoе на доволен број кандидати кои можат да ги пополнат сите генералски позиции. 
Овие офицери се појавија на своите нови работни места на 1-ви јули".
Официјалните претставници на НАТО изјавија дека БиХ -- и, особено, некои елементи во рамките на Република Српска -- с&#233; уште не ги исполниле обврските за целосна соработка со Меfународниот кривичен трибунал за поранешна Југославија. 
Таквата соработка, вклучувајќи го и апсеoето и предаваoето на обвинетите за воени злосторства, претставува основен предуслов за пристап во ПфП. 
Сепак, Алијансата на самитот истакна дека со нетрпение го очекува пристапот на БиХ во програмата, откако ќе бидат исполнети сите услови.
"Мора да се истакне дека фактот што БиХ не пристапи во ПфП на овој самит во никој случај не ја спречува да го стори тоа во иднина. 
НАТО ќе продолжи да работи со релевантните власти кон остваруваoе на таа цел", рече британскиот полковник на Кралската морнарица, Марк Хоп, портпаролот на СФОР. 
"Значаен напредок е постигнат во одбранбените реформи, поради силните напори на Министерството за одбрана на БиХ. 
СФОР побара овој процес да продолжи понатаму кон формираoе на заеднички воени сили. 
Во меfувреме, НАТО ќе й помага на БиХ во овој напор, со вклучуваoе на државните власти во голем број активноста на ПфП."
Претходно овој месец, неколку парламентарни делегати на БиХ и официјални претставници на Министерството за одбрана го посетија Училиштето на НАТО во Оберамергау, Германија, за обука во рамките на подготовките на клучниот документ на ПфП, Индивидуалната програма за партнерство (ИПП). 
Покривајќи двегодишен период, ИПП ги утврдува политичките цели на земјите кои пристапуваат во ПфП, го наведува воениот и друг имот што ќе биде на располагаoе за целите на ПфП и ги утврдува широките цели на соработка во различни области, како и специфичните активности кои треба да се спроведат.
"ИПП е документ кој го потпишува секој член на ПфП. 
Фактот што НАТО веќе ни помага да го составиме ИПП, и покрај фактот дека ние с&#233; уште не сме земја-членка на ПфП, јасно покажува дека Алијансата сака нашата земја да биде во програмата", изјави заменик министер за одбрана на БиХ, Енес Бечирагиќ, кој беше во Оберамергау.
