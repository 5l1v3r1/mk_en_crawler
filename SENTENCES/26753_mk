08/01/2010
САРАЕВО, Босна и Херцеговина (БиХ) -- Министерот за надворешни работи, Свен Алкалај, го отфрли посочувањето на својот израелски колега на БиХ како потенцијален терен за подготвување терористи, објавија локалните медиуми во четвртокот (7-ми јануари). 
Авигдор Либерман во вторникот рече дека има информации оти Балканот е „следната дестинација“ каде што Ал каеда и другите исламистички екстремистички групи ќе воспоставуваат операции, посочувајќи ги областите населени со Бошњаци и Албанци. 
Алкалај, наводно, му рекол на Либерман во телефонски разговор дека ваквите изјави ѝ штетат на репутацијата на државата и истакнал дека БиХ е посветена на борбата против тероризмот. 
Меѓународните организации потврдија дека нема терористички келии или кампови за обука во земјата. 
(AП, Дневни аваз, Фена, БХРТ - 07/01/10)
