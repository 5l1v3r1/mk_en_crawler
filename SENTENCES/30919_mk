10/03/2011
БРИСЕЛ, Белгија -- Првиот состанок меѓу делегациите на Косово и Србија во рамките на дијалогот, заврши во средата (9-ти март) во Брисел. 
Сите три страни, делегациите, како и ЕУ, во својство на олеснувач, го опишаа состанокот како конструктивен и добар почеток. 
„Двете страни ја потврдија својата посветеност на дијалогот и својата подготвеност да продолжат со процесот“, рече ЕУ во изјавата на затворањето на состанокот. 
Двете страни, исто така, разговараа за регионалната трговија и слободата на движењето на стоката, вклучително и договорот со ЦЕФТА, велејќи дека „основата за воспоставување отворен регионален пазар, е клучно за економскиот развој на регионот. 
Двете страни позитивно гледаат на своето учество во ЦЕФТА и потврдија дека ќе учествуваат за време на претседателството во 2011 година“, истакна ЕУ.
Во меѓувреме, во Приштина, шефот на Меѓународната цивилна канцеларија, Питер Фејт, ја опиша подготвеноста на двете земји да се вклучат во дијалог и да се обидат да ги решат суштинските прашања, како еден од најпозитивните чекори од прогласувањето независност на Косово во февруари 2008 година. 
(Коха Диторе, Зери, Косова Сот, Експрес - 09/03/11)
