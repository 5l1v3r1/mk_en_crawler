02/01/2009
БЕЛГРАД, Србија -- Премиерот Мирко Цветковиќ вели дека Србија ќе ја поднесе својата апликација за членство во ЕУ во првата половина од оваа година, дури и ако нејзините напори за деблокирање на Договорот за стабилизација и асоцијација (ДСА) со Брисел, пропаднат.
Белград го потпиша ДСА со ЕУ во април, но Холандија го блокира нејзиното спроведување поради тоа што Србија не го уапси и не му го предаде на Хаг бегалецот обвинет за воени злосторства Ратко Младиќ.
Во вторникот (30-ти декемвир) Цветковиќ за новинарите изјави:
„Оптимист сум дека договорот ќе биде деблокиран.
Но, ние ќе аплицираме дури и да не се случи тоа“.
Тој истакна дека Србија има две цели во 2009 година во врска со својата европска интеграција -- да ги исполни условите за Шенген листата и да аплицира за кандидатски статус во ЕУ.
Тој, исто така, објави дека владата ќе го одложи своето планирано еднострано спроведување на привремениот трговски договор, што е дел до ДСА.
(Бета, Б92, АФП, Ројтерс - 31/12/08;
Бета - 30/12/08)
