22/02/2011
БРИСЕЛ, Белгија -- Министрите за надворешни работи на ЕУ во понеделникот (21-ви февруари) ги повикаа босанските политички водачи брзо да ги финализираат разговорите за формирање влада.
Шефицата за надворешна политика на ЕУ, Кетрин Ештон, по состанокот рече дека блокот ќе продолжи со дебатата во врска со Босна и Херцеговина (БиХ) во март, кога ќе дискутира околу можноста за зајакнување на присуството на ЕУ во земјата и потенцијално изготвување нова стратегија за тоа како да се забрзаат реформите за интеграција во ЕУ.
БиХ одржа општи избори на 3-ти октомври, но сè уште нема влада во поголемиот ентитет, Федерацијата на БиХ.
Ниту, пак, има нова влада на државно ниво, поради расправиите меѓу главните бошњачки и хрватски партии.
(Фена, Независне новине, Радио Слободна Европа - 21/02/11)
