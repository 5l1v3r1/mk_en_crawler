19/05/2011
ПРИШТИНА, Косово -- Четвртиот круг разговори меѓу Приштина и Белград заврши во Брисел во средата (18-ти мај), при што двете делегации го опишаа дводневниот состанок како продуктивен, во врска со слободата на движењето, слободната трговија, телекомуникациите и енергијата. 
Сепак, не беа претставени резултати и не е постигнат договор. 
Косовскиот претставник, Едита Тахири, рече дека прашањата на исчезнатите лица и културното наследство не биле дискутирани. 
Нејзиниот српски колега, Борислав Стефановиќ, го опиша состанокот како значаен.
Во другите вести од средата, косовската влада одлучи да формира Министерство за дијаспората. 
За време на радовниот состанок на владата, премиерот Хашим Тачи рече дека целта ќе биде соодветно претставување на косовските граѓани што живеат во странство. 
Според извештаите на медиумите, помалиот владин партнер, Новата косовска алијанса, најверојатно ќе го води ова ново министерство. 
(Косово Сот, Зери, Експрес - 19/05/11; Клан Косова, Кохавижн, РТК, ТВ 21 - 18/05/11)
