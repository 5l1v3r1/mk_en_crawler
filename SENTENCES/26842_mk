05/10/2009
САРАЕВО, Босна и Херцеговина (БиХ) -- Еден маж е убиен, а повеќе од 30 лица беа повредени во неделата (4-ти октомври), во југозападниот град Широки Брег, пред натпреварот помеѓу локален фудбалски клуб и сараевскиот фудбалски клуб. 
Според локалните медиуми, судирите избиле откако навивачите на сараевскиот фудбалски клуб пристигнале во градот да го следат натпреварот. 
Шестмина од повредените се во сериозна состојба. 
Продавници, ресторани и куќи во близина на стадионот, како и автомобили и полициски возила, беа оштетени. 
Специјални полициски сили од Мостар пристигнаа во Широки Брег како засилување на локалната полиција, употребувајќи солзавец и водени топови да ја растераат толпата. 
Натпреварот беше откажан. 
Високиот претставник Валентин Инцко го осуди насилството и инсистираше на тоа одговорните да се соочат со правдата. 
(РТРС, Фена, Pincom.info, Независне новине, Дневни аваз, АП, Ројтерс - 04/10/09)
