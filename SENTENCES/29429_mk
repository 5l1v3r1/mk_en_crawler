02/06/2010
ПРИШТИНА, Косово -- Некои политички водачи имаат имот во вредност од скоро еден милион евра, според извештајот на косовската Антикорупциска агенција (КАА), заснован на декларациите за имотната состојба што политичарите на државен список на плати се обврзани да ги поднесат. 
Според извештајот објавен во вторникот (1-ви јуни) премиерот Хашим Тачи обелоденил имот од скоро еден милион евра, додека имотот на претседателот на парламентот, Јакуп Красниќи, се проценува на околу 900.000 евра. 
Претседателот Фатмир Сејдиу пријавил куќа која ја дели со своите браќа и помалку од 100.000 евра кои ги чува во банка. 
Вкупно 70 од 1.560 официјални претставници не поднесоа никакви декларации. 
Директорот на КАА, Хасан Претени, рече дека тие ќе бидат изведени на суд. 
(Eкспрес, Зери, Коха Диторе, Косова Сот - 02/06/10)
