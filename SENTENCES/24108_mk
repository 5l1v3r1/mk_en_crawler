15/03/2009
САРАЕВО, Босна и Херцеговина (БиХ) -- Даниел Сервер, директор на балканската иницијатива на независниот Американски мировен институт, во петокот (13-ти март) рече дека ако БиХ не вложи сериозни напори за реформа на својот устав, меѓународната заедница треба да ја разгледа можноста за изготвување нов Дејтински договор.
Во интервју за Дневни аваз, Сервер рече дека тоа е единствената опција, и ги отфрли повиците за отцепување.
Тој додаде дека ако САД и Европа сакаат да го привлечат вниманието на БиХ, треба да го употребат истиот метод од пред 14 години -- „земете неколку политичари од БиХ и ставете ги на некое изолирано место, кое нема да го напуштат додека не подготват сериозен договор“.
Американскиот мировен институт, формиран и финансиран од Конгресот, се вклучува директно во напорите за градење мир низ целиот свет.
Во другите вести од петокот, Советот за спроведување на мирот (ССМ) потврди дека австрискиот дипломат Валентин Инзко ќе ја преземе функцијата висок претставник во БиХ на 26-ти март, веднаш по состанокот на Управниот одбор тој ден.
Државните членки на ЕУ го одобрија назначувањето на Инзко на позицијата во средата.
Тој ќе го замени Мирослав Лајчак, кој го напушти местото на крајот од јануари за да стане но словачки министер за надворешни работи.
(Дневни аваз, МИА, БТА, АП, Б92, Фонет, Бета - 13/03/09)
