05/06/2009
ПОДГОРИЦА, Црна Гора -- Шефовите на осум земји од Југоисточна Европа во четвртокот (4-ти јуни) усвоија декларација за управувањето со културното наследство и негова заштита како главен приоритет. 
Заедничката декларација ја усвоија претседателите на Бугарија, Албанија, Словенија, Хрватска, Босна и Херцеговина, Србија, Македонија и Црна Гора, по нивната конференција во Цетиње. 
Генералниот директор на УНЕСКО, Коичиро Мацура, и генералниот секретар на Советот на Европа, Тери Дејвис, исто така, присуствуваа на форумот. 
Косовскиот претседател Фатмир Сејдиу не беше поканет, бидејќи неговата земја не е членка на ОН и УНЕСКО.
На маргините од форумот, словенечкиот претседател Данило Турк и неговиот хрватски колега, Стипе Месиќ, се согласија да се обидат да ги обноват билатералните врски, заладени поради долготрајниот пограничен спор. 
(Taнјуг, РТЦГ, Јутарњи лист, ХИНA - 04/06/09)
