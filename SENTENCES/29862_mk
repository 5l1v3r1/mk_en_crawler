28/02/2011
КУВАЈТ, Кувајт -- Турскиот претседател Абдула Ѓул во саботата (26-ти февруари) во Кувајт присуствуваше на одбележувањето на 50-годишнината од независноста на оваа арапска држава, и други специјални прилики.
Како дел од посетата, тој се состана со неколку светски водачи, на разговори околу ситуацијата во регионот, начините за зајакнување на врските и различни меѓународни прашања.
За време на состанокот со иранскиот претседател Џалат Талабани, Ѓул разговараше околу билатералните односи и соработката во борбата против тероризмот.
„Сакаме добри односи со нашите соседи.
Но, има елементи кои го расипуваат тоа.
Потребни се напори за искоренување на овие елементи“, им рече Ѓул на новинарите по состанокот.
Тој, исто така, се состана со својот пакистански колега, Асиф Али Зардари, на разговори околу начините за зајакнување на билатералната соработка, согласувајќи се да ги олесни контактите меѓу нивните приватни сектори во некои клучни области.
(Заман, Тркиш прес - 27/02/11;
АПП, Ворлд булетин - 26/02/11)
