29/08/2005
АНКАРА, Турција -- Министерот за надворешни работи, Абдула Ѓул, во текот на изминатиот викенд потврди дека преговорите за членството во ЕУ мора да започнат на 3-ти октомври според планираното, со оглед на тоа што Турција ги исполни сите барања што ги дефинираше Унијата. 
„Водачите на ЕУ се доволно мудри за да не ја засенат или занемарат стратешката политика“ поради „внатрешни политички проблеми“, рече тој. 
Во петокот францускиот претседател Жак Ширак рече дека Турција треба да ја признае државата на кипарските Грци пред да започнат разговорите за пристапување.
Во другите вести, властите на аеродромот „Шарл де Гол“ во Париз, наводно, й забраниле на една турска авиокомпанија да полета во саботата и неделата од безбедносни причини. 
Турската телевизија НТВ објави дека авионот на „Флај ер“ А300-Б4 - кој требало да лета до турскиот туристички центар Анталија - бил приземјен откако проверките покажале дека има протекување на горивото и користење на неовластени гуми. 
Безбедноста е зајакната по неодамнешните авионски несреќи на различни места во светот. 
(НТВ - 29/08/05; Turks.US - 28/08/05; ЕУ Обсервер - 27/08/05)
