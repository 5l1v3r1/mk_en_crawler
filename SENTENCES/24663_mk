05/04/2009
ХАГ, Холандија -- Хашкиот трибунал за воени злосторства во петокот (3-ти април) го отфрли барањето на адвокатите што ги претставуваат хрватските генерали Анте Готовина, Иван Чермак и Младен Маркач за отфрлање на обвинувањата во врска со операцијата Бура од 1995 година. 
Судската комисија донесе одлука дека обвинителите имаат доволно докази за да продолжат со судскиот процес. 
Адвокатите на Готовина минатиот месец тврдеа дека обвинителите не дале доволно докази во неодамна завршената истрага, дека тој е виновен за присилно протерување Срби тоа лето, како и за вршење други воени злосторства. 
Адвокатите што ги застапуваат Чермак и Маркач дадоа слични аргументи. 
Судењето против тројцата ќе продолжи на 28-ми мај, кога адвокатите на одбраната се очекува да ги претстават своите докази.
Исто така во петокот, обвинителите во Хаг организираа конференција со цел зајакнување на соработката меѓу регионалните структури вклучени во истражувањето и судењето на воените злосторства. 
Истата беше „многу успешна“, рече српскиот обвинител за воени злосторства Владимир Вукчевиќ. 
„Конкретни форми на соработка се договорени со регионалните колеги“, изјави тој за Танјуг. 
(РТС, Б92, Бета, Танјуг - 03/04/09)
