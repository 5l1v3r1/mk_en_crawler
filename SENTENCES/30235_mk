14/04/2011
БРИСЕЛ, Белгија -- Управниот директор на ЕУ за Европа и Централна Азија, Мирослав Лајчак, во средата (13-ти април) рече дека поделбата на Косово не е тема на разговорите на ЕУ.
Новиот круг разговори Белград-Приштина ќе се одржи пред Велигден, 24-ти април, му рече Лајчак на Комитетот за надворешни работи на Европскиот парламент во Брисел.
Во меѓувреме, косовските медиуми објавија дека словачкиот дипломат нема да биде номиниран привремено да ја извршува функцијата специјален претставник на блокот во Косово, како што беше навестувано претходно, на почетокот од оваа недела.
Тој, наводно, се повлекол од оваа позиција поради притисокот во врска со неговите ставови против независноста на Косово.
Брисел сака да ги спои позициите на специјалниот претставник на ЕУ и шефот на Канцеларијата за врски на Европската комисија во Косово во една.
(РТК, КЛАН Косова, Индексонлајн, Телеграфи - 13/04/11)
