23/10/2005
БЕЛГРАД, Србија и Црна Гора -- Во петокот (21-ви октомври) парламентот на Србија и Црна Гора го избра поранешниот директор на Воено-медицинската академија во Белград, пензионираниот генерал Зоран Станковиќ, за нов сојузен министер за одбрана.
Тој дојде на местото на Првослав Давиниќ, кој поднесе оставка поради скандалот со набавката на воена опрема.
Според некои шпекулации во Белград поранешниот близок пријател на обвинетиот за воени злосторства Ратко Младиќ, има задача да го организира неговото предавање на Трибуналот на ОН за воени злосторства.
На седницата во петокот пратениците, исто така, усвоија измени на законот за сојузната војска, според кои задолжителниот воен рок е намален од девет на шест месеци.
(Политикa - 22/10/05;
AП, АФП - 21/10/05;
ББС Њус - 21/10/05)
