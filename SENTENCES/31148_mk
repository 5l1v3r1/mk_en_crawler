04/01/2011
ХЕЛСИНКИ, Финска -- Финските власти објавија во понеделникот (3-ти јануари) дека отвориле прелиминарна истрага за наводно подмитување при продажбата на оклопни возила на Хрватска од страна на локалната компанија Патриа.
Локалната полиција се сомнева дека „им б иле дадени пари на државни службеници и доносители на одлуки“ во 2007 година кога компанијата ја добила зделката вредна 112 милиони евра.
Сомневањата се појавија за време на корупциската истрага за зделките на Патриа со Словенија, каде што поранешниот премиер Јанез Јанша и четири други лица се обвинети за барање 2 милиони евра за да и помогнат на патриа да победи на тендерот во 2006 година.
(АП, YLE.fi, Нова ТВ, ХРТ, ФоНет - 03/01/11)
