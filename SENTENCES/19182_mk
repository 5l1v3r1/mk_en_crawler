31/08/2007
AНКАРА, Турција -- Церемонијата во четвртокот (30-ти август) по повод одбележувањето на 85-годишнината од клучната победа во Турската војна за независност од 1922 година се чинеше како да ги намали тензиите помеѓу воените водачи во земјата и новоизбраниот претседател Абдула Ѓул.
На церемонијата Ѓул, кој во согласност со законот стана врховен командант на турските вооружени сили, седеше до началникот на Генералштабот, Јашар Бујуканит, и други високи армиски офицери, а потоа и разговараше со нив на приемот подоцна.
Армијата се спротивстави на номинацијата на Ѓул, сомничејќи го дека ќе води скриена исламистичка агенда.
Високи воени претставници не присуствуваа на церемонијата на положување свечена заклетва ан Ѓул претходно оваа недела.
Исто така во четвртокот, претседателот на Европската комисија, Жозе Мануел Баросо, беше запрашан за изборот на Ѓул.
„Исламистичка или секуларна, ние не смееме да ги изневериме демократите во Турција“, рече тој.
Баросо беше во Париз, каде што се состана со претседателот Николас Сакрози.
Кандидатурата на Турција беше главната тема на разговорите.
(Заман, Сабах, TurkishPress.com - 31/08/07;
НТВ, АП, Ројтерс, УПИ, Еуроњус, ББС - 30/08/07)
