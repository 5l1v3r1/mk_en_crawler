06/03/2008
БЕЛГРАД, Србија -- Претседателот Оливер Дулиќ во средата (5-ти март) ја прекина на неопределено време пролетната сесија, набргу откако истата започна во средата (5-ти март), бидејќи владата не ја даде својата официјална позиција околу резолуцијата предложена од страна на опозициската Српска радикална партија (СРС).
Со неа би се овозможило Србија да ги продолжи преговорите со ЕУ и да се приклучи на европското семејство држави само ако Косово се смета за дел од Србија.
Националистичките и популистичките партии во владата, вклучително и Демократската партија на Србија (ДСС) на премиерот Воислав Коштуница, ја поддржуваат идејата.
Проевропски ориентираните членови на владејачката коалиција -- Демократската партија (ДС) на претседателот Борис Тадиќ и Г17 Плус, како и помалите опозициски партии, Либералдемократската партија и партиите на етничките малциства -- сметаат дека истата не ни заслужува расправа од страна пратениците.
Претставникот на СРС Томислав Николиќ вели дека неговата партија ќе работи на отпуштање на Дулиќ, член на ДС, заради суспедирањето на сесијата.
(Бета, Танјуг, Б92, Фонет, ДПА, Блиц - 05/03/08)
