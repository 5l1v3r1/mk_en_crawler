22/04/2005
АТИНА, Грција -- Во петокот (22-ри април) во Комотини се состанаа високи дипломати и официјални претставници од енергетскиот сектор на земјите-членки на Организацијата за економска соработка на Црното Море. 
Тие ќе разговораат во врска со договорот помеѓу Русија, Бугарија и Грција за изградба на голем нафтовод кој ќе го избегне Босфорот и ќе обезбедува поевтина нафта за Запад. 
Претставниците од Албанија, Ерменија, Азербејџан, Бугарија, Грузија, Грција, Молдавија, Романија, Русија, Србија и Црна Гора, Турција и Украина се очекува да потпишат декларација во саботата за проширување на енергетските и трговските врски. 
Еврипидис Стилианидис, потсекретарот на грчкото Министерство за меѓународна трговија, рече дека зголемената соработка помеѓу бизнисмените и големиот број заеднички иницијативи ги поттикнаа владите во регионот да ја разгледаат можноста за поблиски врски. 
(AП - 22/04/05)
