20/02/2005
САРАЕВО, Босна и Херцеговина (БиХ) -- Претставниците на ЕУФОР и на вооружените сили на БиХ во петокот (18-ти февруари) потпишаа Акционен план за отстранување на мини, со кој оваа година се предвидува чистење на мините на околу 1.200.000 квадратни метри.
Шефот на Оперативната команда на вооружените сили на БиХ, генерал-мајор Владо Џоиќ, изрази надеж дека процесот наскоро ќе биде пренесен на државно ниво, откако се усвои потребната правна рамка.
Исто така во петокот, шефот на Државната агенција за истраги и заштита на БиХ, Средоје Новиќ, за една локална телевизија изјави дека БиХ нема шанси да пристапи во ЕУ без целосна реконструкција на нејзиниот полициски сектор.
Тој рече дека сегашниот систем -- кој се состои од 14 полициски единици, во кои се вработени 23.000 луѓе -- не е координиран.
Истакнувајќи дека предлогот на Канцеларијата на високиот претставник за команда на државно ниво не бара укинување на министерствата за внатрешни работи на ниво на ентитетот, тој побара од Република Српска да изнајде решение што е можно побргу.
(ПБС БиХ, РТРС, НТВ Хајат - 19/02/05;
Фена, ПБС БиХ - 18/02/05)
