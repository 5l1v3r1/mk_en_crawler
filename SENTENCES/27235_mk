03/02/2010
БРИСЕЛ, Белгија -- Претседателот на Европската комисија (ЕК) Жозе Мануел Баросо, во вторникот (2-ри февруари) рече дека ЕУ ќе ги искористи сите правни средства за да загарантира слободно движење на стоката во рамките на своите граници. 
Во специјалната изјава во врска со актуелната блокада на грчко-бугарската граница на грчките земјоделци, Баросо изрази надеж дека прашањето ќе биде наскоро решено. 
Тој по телефон разговараше со бугарскиот премиер Бојко Борисов во врска со тешкотиите со кои се соочуваат бугарските бизнисмени поради блокадите. 
Грчките фармери бараат сигурни субвенции, загарантирана откупна цена за своите производи, и пониски производствени трошоци. 
Нивните протести започнаа во средината на јануари. 
(БНР, БГНЕС - 02/02/10)
