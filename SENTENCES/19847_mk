19/02/2008
БЕРЛИН, Германија -- Новите членки на ЕУ, Бугарија и Романија се вклучени во групата на демократии со „напредна трансформација“, во последниот Индекс на трансформација Бертелсман 2008, објавен од страна на германскиот весник Дие Велт во понеделникот (18-ти февруари), еден ден пред неговото официјално објавување од страна на берлинската Фондација Бертелсман.
Според студијата, напредокот на Букурешт и Софија во голема мера се должи на нивното членство во ЕУ, кое ги поттикна политичките промени во двете земји.
„Напредната трансформација“ е втората најдобра група на листата, по „консолидираните демократии“.
Турција, од друга страна, е на дното на листата поради недоволните напори за вклучување на демократските институции, вели фондацијата.
Бертелсман ги подготвува своите годишни извештаи за економските и политичките промени во 125 земји од 2003 година.
(Ромпрес, Дојче Веле, Дие Велт - 18/02/08)
