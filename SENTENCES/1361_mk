02/02/2009
Еден од главните косовски мобилни оператори, ИПКО, постави систем на камери за снимање во живо на три туристички локации во земјата.
Активностите во ски-центарот Брезовица сега може да се следат од компјутерските екрани насекаде низ светот.
Водечкото претпријатие во мобилната технологија МАДС склучи партнерство до Водафон Грција во средата (28-ми јануари).
Според овој договор, грчкиот мобилен оператор ќе ја користи мобилната рекламна платформа на МАДС за повеќеканалски кампањи со висока цел.
Платформата на МАДС им овозможува на медиумските агенции да планираат, резервираат и оптимизираат кампањи преку резлички мобилни канали.
Употребата на Интернетот во Aлбанијa порасна на 18 отсто во 2008 година, во споредба со 15 отсто во 2007 година, но е сé уште ниска поради високата цена на Интернетот, објавија локалните медиуми на 27-ми јануари.
Од вкупно 3 милиони жители, околу 570.000 Албанци имале Интернет во 2008 година.
Црногорскиот министер за образование, Сретан Скулетиќ, и неговиот хрватски колега, Драган Приморац, на 26-ти јануари потпишаа договор за соработка во областа на науката и технологијата.
Договорот предвидува заедничко користење на опрема и материјали.
Maкедонскиот Teлеком оваа година ќе учествува во владиниот проект „Компјутер за секое дете“.
Претпријатието на 27-ми јануари објави дека ќе ги опреми студентските интернати со компјутери и ќе обезбеди Интернет.
Во 2008 година претпријатието донираше компјутери во 83 средни училишта низ целата земја.
(Разни извори -- 26/01/09-02/02/09)
