24/06/2007
СРЕБРЕНИЦА, Босна и Херцеговина (БиХ) -- Шефот на полициската мисија на ЕУ, бригадниот генерал Винченцо Копола, во петокот (22-ри јуни) рече дека безбедносната ситуација во Сребреница е задоволителна и дека очекува церемонијата на одбележување на 12-тата годишнина од масакрот во Сребреница на 11-ти јули да помине без инциденти. 
Изјавата на Копола уследи по состанокот со полицискиот шеф на Република Српска, Урош Пена, и градоначалникот на Сребреница, Абдурахман Малкиќ, кои разговараа околу безбедносните ангажмани за настанот. 
Се очекува да присуствуваат околу 25.000 луѓе. 
(Независне новинe - 23/06/07; веб-страница на ЕУПМ, РТРС - 22/06/07)
