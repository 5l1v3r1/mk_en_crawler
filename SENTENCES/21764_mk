25/11/2008
НИКОЗИЈА, Кипар -- Владата во понеделникот (24-ти ноември) ја обвини Турција дека го прекршила меѓународното право со попречување на активностите на експлоатација на нафта, како што објавија медиумите.
Никозија протестираше за инцидентот од 13-ти ноември, кога турски воени бродови спречија норвешки брод со дозвола од кипарската влада, да изврши испитување во кипарската ексклузивна економска зона во Средоземното Море.
Кипарскиот претседател Деметрис Христофиас му испрати писмо на генералниот секретар на ОН, Бан Ки-Мун, во кое ја обвинува Турција за продолжување со „својата неприфатлива политика на оспорување на сувереното право на Република Кипар“.
Кипарците поднесоа формален протест и до Европската комисија.
Кипарските медиуми објавија дека во понеделникот се случил уште еден инцидент, кога турска фрегата, наводно, се обидела да попречи два норвешки брода, еден брод за експлоатација и еден придружен, покрај брегот на островот.
(КНА, АФП, Ксинхуа, Сигма ТВ, Елефтерос типос, Хуријет - 24/11/08)
