12/11/2010
TИРАНА, Албанијa -- Поплави предизвикани од обилните дождови продолжија да ја пустошат северна Албанија трет ден по ред во четвртокот (11-ти ноември).
Во Фуше Круја, 400 куќи се под вода и жителите се евакуирани.
Струјата беше прекината додека ризикот од епидемија се зголемува.
Националните патишта во регионот на Скадар се сé уште отсечени од поплавите.
На југ, реката Вјоса се излеа од коритото, поплавувајќи ги патиштата и погодувајќи го водоснабдувањето.
Во Фиери, околу 440 хектари земјиште се најдоа под вода.
Ситуацијата е, исто така, лоша во Косово, каде што две момчиња се удавија во средата во западниот град Пеќ.
Телото на 8-годишното дете беше пронајдено на стотици метри оддалеченост од селото.
Потрагата продолжува по неговиот 9-годишен брат.
(Зери, Коха Диторе, Епока е Ре, Балкан веб, Топ ченал, Шкип, Лајмифундит - 12/11/10)
