14/11/2004
БЕЛГРАД, Србија и Црна Гора -- Српскиот претседател Борис Тадиќ во саботата (13-ти ноември) повика на апсење на обвинетите за воени злосторства на територијата на републиката, предупредувајќи дека ако тоа и понатаму не се случи ќе биде попречена европската интеграција на Србија, како и нејзиниот економски развој. 
Слични коментари даде и црногорскиот министер за надворешни работи Вук Драшковиќ, кој рече дека Србија моментно се соочува со „затворени врати“ насекаде, поради нејзиното инсистирање да не ги доведува воените злосторници пред лицето на правдата.
Во другите вести, американскиот амбасадор во Белград, Мајлк Полт, во петокот рече дека зачувувањето на државната заедница претставува најреална опција за Србија и Црна Гора, особени во врска со нејзината кандидатура за членство во Програмата за мир. 
Тој, исто така, ги повика црногорските претставници да се вратат во сојузниот совет за соработка со Трибуналот на ОН за воени злосторства. 
(УПИ, АФП, РФЕ - 13/11/04; Бета, Б92, Танјуг, Мина - 12/11/04)
