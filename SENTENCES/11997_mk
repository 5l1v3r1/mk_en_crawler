15/02/2005
ПРИШТИНА, Косово, Србија и Црна Гора -- Српскиот претседател Борис Тадиќ во понеделникот (14-ти февруари) изјави дека Србија сака мирно решение за Косово и мир за Србите и другите малцинства што живеат во покраината. 
Тој, исто така, ги повика меѓународните власти во Косово да ги заштитуваат правата на малцинствата. 
Говорејќи пред жителите на српските енклави Тадиќ потврди дека се спротивставува на евентуалната независност на покраината, но сигнализираше дека е подготвен да се вклучи во преговори со меѓународно посредство. 
Одговарајќи на коментарите на Тадиќ, косовскиот претседател Ибрахим Ругова рече дека за прашањето на независноста на Косово треба да одлучи меѓународната заедница, а не Србија. 
(Њујорк тајмс, Данас - 15/02/05; Блумберг, Ројтерс, ББС, АФП, Танјуг - 14/02/05)
