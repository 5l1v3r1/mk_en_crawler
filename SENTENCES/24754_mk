04/05/2009
ХАГ, Холандија -- Питер Робинсон, правен советник на поранешниот водач на босанските Срби Радован Караџиќ, побара одредени документи од германската влада за зајакнување на одбраната на неговиот клиент, објавија медиумите во неделата (3-ти мај). 
Документите би можеле да потврдат дека западните сили ја разгледувале можноста од војната во Босна и Херцеговина, долго време пред Караџиќ, кој се соочува со судење во Хашкиот трибунал, да дојде на власт. 
Барањето е испратено преку Германската амбасада во Холандија.
Во меѓувреме, шефот на српскиот совет за соработка со Хашкиот трибунал, Расим Љајиќ, во неделата рече дека неговата земја се надева оти ќе ги уапси преостанатите двајца бегалци обвинети за воени злосторства, Ратко Младиќ и Горан Хаџиќ, до крајот на оваа година. 
Тој истакна дека локалните безбедносни служби прават сé што е можно за да ги уапсат двајцата и дека Младиќ е нивни главен приоритет. 
(Блиц - 04/05/09; Tанјуг, АФП, АП, Макфакс - 03/05/09)
