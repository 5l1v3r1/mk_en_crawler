20/10/2009
САРАЕВО, Босна и Херцеговина (БиХ) -- Комесарот за проширување на ЕУ, Оли Рен, во понеделникот (19-ти октомври) ги повика босанските водачи да постигнат согласност за клучните реформи потребни за придвижување на земјата кон ЕУ и НАТО. 
Во предвечерјето на вториот круг разговори, на кој ќе учествуваат високи претставници на ЕУ и САД, со водачите на главните босански, српски и хрватски партии, Рен рече дека на БиХ ѝ треба поголема структурираност за да ги исполни сите критериуми. 
Разговорите во вторникот во кампот Бутмир, во близина на Сараево, ќе се фокусираат на уставните измени, како и на прашањето на државниот и воениот имот.
Во понеделникот, високиот претставик Валентин Инцко го поздрави продолжувањето на дијалогот во Бутмир, со цел ставање крај на долготрајниот политички ќор-сокак. 
„Водачите на БиХ мора да го сфатат значењето на овој момент и да сторат сé што можат за да се успее. 
Тие им го должат тоа на граѓаните и на оваа држава“, истакна Инзко. 
(БХРТ, Онаса, Фена, РТРС, Ројтерс, АП - 19/10/09)
