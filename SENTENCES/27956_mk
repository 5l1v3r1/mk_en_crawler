23/09/2010
БЕЛГРАД, Србијa -- Синот на Слободан Милошевиќ, Марко, доби статус на политички бегалец во Русија, информираше во средата (22-ри септември) портпаролот на Обвинителството Томо Зориќ. 
Зориќ додаде дека без оглед на тоа, Марко Милошевиќ ќе биде уапсен веднаш ако се појави во Србија или во друга земја, бидејќи потерницата за негово апсење останува на сила. 
Србија го испитува синот на Милошевиќ во врска со шверцот на цигари меѓу 1996 и 2001 година. 
Во вторникот Обвинителството објави дека одлучило да ги измени обвиненијата против мајката на Марко Милошевиќ, Мирјана Марковиќ, за да спречи истекување на нивниот рок. 
Поранешната прва дама е обвинета за злоупотреба на службената должност за незаконско доделување државен стан на дадилката на својот внук во 2000 година. 
(Tанјуг, Блиц, РТРС, Независне новине - 22/09/10)
