06/06/2008
ВИЕНА, Австрија -- Мирот на БиХ, безбедноста, благосостојбата и државноста се најдобро загарантирани со процесот на интеграција во ЕУ, рече во четвртокот (5-ти јуни) високиот претставник Мирослав Лајчак, во говорот пред Постојаниот совет на ОБСЕ.
„И покрај постојните и суштински разлики помеѓу конститутивните народи во врска со историјата на Босна и Херцеговина, сегашниот статус и идната уставна структура, изгледите за постигнување самоодржлив мир заснован на остварлива државност и евроатланската интеграција константно се подобруваат“, рече Лајчак.
Тој додаде дека по две години политички ќор-сокак и криза, сега е исклучително важно процесот на интеграција во ЕУ да се задржи на врвот на политичката агенда.
БиХ треба да го потпише својот Договор за стабилизација и асоцијација со ЕУ на 16-ти јуни.
(Независне новине, Дневни аваз - 06/06/08;
РТРС, Фена, веб-страница на ОХР - 05/06/08)
