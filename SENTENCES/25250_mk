29/09/2009
ХАГ, Холандија -- Поранешниот водач на босанските Срби Радован Караџиќ поднесе жалба против почетокот на неговото судење пред Хашкиот трибунал за воени злосторства, објавија во понеделникот (28-ми септември) новинските агенции. 
Караџиќ вели дека нема доволно време да ја подготви својата одбрана пред предложениот датум на 19-ти октомври. 
Претходно овој месец судијата на Хашкиот трибунал, О-Гон Квон, го отфрли барањето на Караџиќ за десетмесечно одложување. 
Тој е обвинет за геноцид, воени злосторства и злосторства против човештвото, во врска со конфликтот во Босна и Херцеговина во периодот 1992-1995 година. 
(Бета, Срна, РТРС, Ројтерс, АП, АФП - 28/09/09)
