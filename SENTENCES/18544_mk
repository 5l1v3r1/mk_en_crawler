10/06/2007
БУКУРЕШТ, Романија -- Букурешт во петокот (8-ми јуни) го отфрли новиот извештај на известувачот на Парламентарното собрание на Советот на Европа, Дик Марти, според кој во Романија во периодот од 2003 до 2005 година се наоѓале затвори на ЦИА. 
Во документот, што беше претставен претходно истиот ден, се вели дека такви центри биле формирани и во Полска, според тајниот договор што сојузниците на НАТО го постигнале во октомври 2001 година.
Негирајќи ги обвинувањата на Марти, романското Министерство за надворешни работи, објави дека извештајот не дава доволно докази за поткрепа на обвиненијата. 
Поранешниот претседател Јон Илиеску, споменат во извештајот дека го овозможил планот за формирање затвори, исто така објави демант, како и поранешниот шеф на Аеродромот „Михаил Когалничеану во Констанца, Мирчеа Дионисие. 
Полска, исто така, вели дека обвинувањата се лажни. 
(веб-страница на СоЕ, Медиафакс, Ромпрес, Антена 3 ТВ - 08/06/07)
