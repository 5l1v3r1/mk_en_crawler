18/05/2007
ЊУЈОРК, САД -- Босна и Херцеговина (БиХ) беше помеѓу 14-те земји избрани од страна на Генералното собрание на ОН во четвртокот (17-ти мај) кои ќе бидат дел од Советот за човекови права на ОН од 47 членки, со седиште во Женева. 
БиХ беше вклучена во групата, во обид да се исфрли Белорусија, која се смета за една од најрепресивните земји во светот. 
Првично источноевропските земји ги предложија Белорусија и Словенија за две места од својот регион, предизвикувајќи жесток протест од страна на групите за човекови права. 
Во гласањето што следеше, БиХ доби повеќе гласови од Белорусија. 
Другите 13 земји се: Ангола, Боливија, Египет, Индија, Индонезија, Италија, Мадагаскар, Холандија, Никарагва, Филипини, Катар, Словенија и Јужна Африка. 
(AП, американски Стејт департмент - 17/05/07)
