29/12/2009
AТИНА, Грција -- Радикална анархистичка група ја презеде одговорноста во понеделникот (28-ми декември) за експлозијата доцна во неделата во близина на Националната банка на Грција и едно приватно осигурително претпријатие на централниот булевар во Атина.
Групата, која себеси се нарекува „Конспиративно јадро на огнот“, објави изјава на интернет дека нападот бил преземен во знак на протест поради „Божиќното расположение на потрошувачите“ и прикажувањето богатство.
Според истата, експлозивната направа која била користена во нападот имала „подобрена конструкција“ која требала да предизвика сериозна штета.
Групата се закани дека ќе употреби уште посилни бомби во иднина и изрази солидарност со анархистите кои служат затворска казна во Грција, Чиле и Германија.
(Бизнисвик, Ројтерс, АНА-МПА - 28/12/09)
