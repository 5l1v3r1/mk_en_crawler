27/06/2007
ПРИШТИНА, Косово, Србија -- КФОР е решен да ги спречи српските паравојници да присуствуваат на одбележувањето на годишнината од Битката на Косово во 1389 година, во четврток (28-ти јуни). 
„Ако влезат, треба да биде јасно дека нашата мисија е веднаш да интервенираме и ние ќе го сториме тоа“, рече германскиот генерал Роланд Катер, командант на мировниците, во радио-интервјуто од вторникот. 
Десетици припадници на паравоената група наречена „Гарда на цар Лазар“ наводно влегле во Косово за да учествуваат на настанот. 
Екстремистичката организација на етничките Албанци, Албанската национална армија, се закани дека ќе ги пресретне членовите на Гардата во Косово „со куршуми“.
Во другите вести од вторникот, висок американски конгресмен рече дека Вашингтон и неговите сојузници ќе го признаат Косово за независна држава. 
Претседателот на Комитетот за надворешни работи, Том Лантос, демократ, им рече на руските парламентарци дека косовското прашање ќе биде решено или со резолуција на Советот за безбедност на ОН или преку унилатерална декларација за независност на косовскиот парламент. 
(Ројтерс, УПИ, Б92, БИРН - 26/06/07)
