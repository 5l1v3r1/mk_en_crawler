29/05/2011
САРАЕВО, Босна и Херцеговина (БиХ) -- Обвинителите во петокот (27-ми мај) поднесоа обвинение против поранешен војник на босанските Срби за воени злосторства врз Бошњаците, извршени за време на конфликтот во периодот 1992-1995 година. 
Според обвинението, Милан Марковиќ бил вклучен во тортурата на неколку бошњачки воени затвореници во општина Соколац од јуни 1992 до март 1993 година.
Во другите вести од петокот, полицијата уапси три лица осомничени за воени злосторства врз Србите за време на конфликтот. 
Расим Лисанчиќ, Сеад Мензил и Фикрет Планинчиќ биле, наводно, вмешани во убиствата на 16 Срби во селото Сердаре во 1992 година. 
Меѓу жртвите има и две деца. 
(Срна, Независне новине, РТРС, РТС, Радио Слободна Европа - 27/05/11)
