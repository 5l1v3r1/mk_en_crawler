25/10/2005
(Блумберг, Индипендант - 25/10/05;
ОН, АП, Ројтерс, ББС, ВОА, РФЕ/РЛ - 24/10/05)
Советот за безбедност на ОН во понеделникот (24-ти октомври) ги поддржа препораките на генералниот секретар на ОН Кофи Анан претходно овој месец, за започнување на разговорите за идниот статус на Косово.
Советот ја донесе одлуката откако беше информиран од страна на Каи Еиде, специјалниот претставник на Анан на Косово, за резултатите од неговиот сеопфатен преглед за напредокот на покраината во спроведувањето на стандардите дефинирани од страна на ОН.
И покрај тоа што целите не се целосно исполнети, одложувањето на разговорите, најверојатно, нема да поттикне некои значајни подобрувања и од суштинска важност е да се зачува политичкиот процес од стагнација, заклучи Еиде.
„И покрај предизвиците со кои сé уште се соочува Косово и поширокиот регион, дојде време да се оди напред со новата фаза на политичкиот процес“, се вели во соопштението на Советот.
Телото од 15 земји ја потврди својата „посветеност на целта за мултиетничко и демократско Косово, кое мора да ја зајакне регионалната стабилност“.
Истото ги заштитата на малцинствата, децентрализацијата, враќањето на бегалците, зачувувањето на културното и верското наследство и промовирањето на помирувањето, како области на кои треба да се посвети особено внимание.
Технички дел од Србија и Црна Гора, Косово е де факто протекторат на ОН од крајот на конфликтот во периодот 1998-1999 година.
Мнозинството на косовските Албанци, кое сочинува околу 90 отсто од населението во покраината од околу 1,9 милиони луѓе, се залага за целосна независност.
Белград јасно стави до знаење дека сака Косово да остане дел од Србија и Црна Гора.
„Мислам дека е прилично јасно оти двете страни влегоа во процесот со дијаметрално спротивни ставови уште од самиот почеток“, рече Еиде.
„Ќе биде многу тешко тие да се доближат.“
Поранешниот фински претседател Марти Ахтисари, најверојатно, ќе го води процесот на преговорите.
Белград и меѓународната заедница имаат различните ставови во врска со формата на разговорите, кои би можеле да започнат најрано следниот месец.
Српското раководство е за директни преговори, додека меѓународните претставници велат дека тие треба да бидат во вид на шатл-дипломатија, барем во првите фази.
„Колку и да се посакува двете делегации да седнат една наспроти друга и да почнат да се согласуваат за статусот, тоа не е реално“, се цитира изјавата на шефот на УНМИК, Сорен Јесен-Петерсен.
„Ќе има потреба некој преставник за решавањето на статусот да спроведе шатл-дипломатија, да биде присутен и да има подобра претстава за тоа до каде се придвижиле ставовите, до каде е со флексибилноста, и врз основа на тоа да се обиде да подготви нешто што би можело да биде рамка.“
