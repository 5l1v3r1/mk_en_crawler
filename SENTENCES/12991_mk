01/03/2005
БЕЛГРАД, Србија и Црна Гора -- Влијанието на Слободан Милошевиќ повторно се зголемува во српските институции, објави во вторникот (1-ви март) лондонскиот „Индипендант“, наведувајќи ги пресудите на српскиот Врховен суд во корист на поранешниот диктатор.
Судиите неодамна ја поништија одлуката на еден понизок суд за конфискација на домот кој Милошевиќ го добил нелегално, истовремено отфрлајќи ги случаите против неговата сопруга и син.
Според овој британски весник нападите на премиерот Воислав Коштуница врз независните медиуми како „непатриотски“ и „платени од Запад“, исто така, укажуваат на враќање на минатото.
Во меѓувреме, во Парламентот, социјалистите и ултранационалистичките радикали се залагаат за донесување на резолуција во која ќе се критикуваат наводните „прекршувања“ на правата на Милошевиќ.
Сепак, во понеделникот пратениците ја отфрлија предлог-резолуцијата за поддршка на неговата одбрана пред Хашкиот трибунал.
(Индипендант - 01/03/05)
