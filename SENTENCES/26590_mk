11/02/2010
БРИСЕЛ, Белгија -- Претседателот на ЕУ, Херман Ван Ромпуј, во четвртокот (11-ти февруари) рече дека водачите на блокот се согласиле да й помогнат на Грција да ја надмине својата сериозна финансиска криза, во обид за спречување на нејзиното прелевање во другите членки на еврозоната.
Соопштението на Ван Ромпуј уследи по двочасовното одложување на почетокот на самитот на ЕУ во Брисел.
Официјалното објаснување за одложувањето беа обилните снежни врнежи, но медиумите шпекулираа дека вистинската причина биле напорите на водачите да постигнат договор со Грција.
Во Брисел грчкиот премиер Јоргос Папандреу се состана со германската канцеларка Ангела Меркел и францускиот претседател Николас Саркози.
„Грција е дел од ЕУ и ние нема да ја оставиме сама“, рече Меркел по состанокот.
(ДПА, АП, ББС - 11/02/10;
ББС, Ројтерс, АФП, АП - 10/02/10)
