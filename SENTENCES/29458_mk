01/07/2010
БРИСЕЛ, Белгија -- Медиумите во Приштина објавија дека ЕУ продолжува со повиците до Косово и Србија да отпочнат дијалог за практичните прашања.
Од Брисел шпанскиот министер за надворешни работи, Мигуел Ангел Моратинос, во средата (30-ти јуни) рече дека Шпанија, како претседавач на ЕУ во заминување, ги охрабрила ваквите разговори.
„Настрана од косовското признавање или непризнавање, Шпанија ги охрабрува Србите и Косоварите да работат на практичните прашања со цел да ги подобрат животите на луѓето и ова ќе биде наше постојано охрабрување, и покрај правните прашања и прашањата на признавањето“, рече Моратинос.
Прашањето на статусот, додаде тој, е нешто што треба партиите да го решат.
(РТК, Арта ТВ, Клан Косова - 30/06/10)
