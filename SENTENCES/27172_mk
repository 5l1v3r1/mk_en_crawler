04/03/2010
БУКУРЕШТ, Романија -- Градоначалникот на Крајова Антоние Соломон во средата (3-ти март) беше уапсен за фалсификат и примање мито.
Локалните медиуми објавија дека Соломон, наводно, примил мито од 50.000 евра од локален бизнисмен за дозвола да изгради супермаркет.
Соломон вели дека ја издал истата во согласност со законот.
Во другите вести, поранешниот пратеник Нати Меир беше осуден на четири години затвор во вторникот, за даночно затајување и измама.
Меир беше осуден за земање пари од луѓе за да им помогне да најдат непостоечки работни места во Израел.
Меир, кој има двојно, романско и израелско државјанство, беше прогласен виновен за измама на повеќе од 100 Романци меѓу 2000 и 2005 година.
Тој, исто така, беше обвинет за проневера на околу 600.000 евра во даноци.
Постапката против Меир, кој ја претставуваше националистичката Партија за поголема Романија, започна во 2008 година кога тој го напушти парламентот.
Тој беше уапсен во октомври.
(Финансиарул - 04/03/10;
AП, Реалитатеа, Hotnews.ro, Aдеварул, Зиарe - 03/03/10)
