05/01/2005
БУКУРЕШТ, Романија -- Премиерот Калин Попеску Таричеану во вторникот (4-ти јануари) издаде изјава во која се вели дека ММФ даде зелено светло за неговиот пакет даночни реформи.
Првиот чекор на новата романска Влада беше да се спроведе рамномерна стапка од 16 отсто за персоналниот данок и за данокот на добивка.
Претходно, персоналниот данок се движеше од 18 до 40 отсто, додека данокот на добивка изнесуваше 25 отсто.
Исто така во вторникот, претседателот Трајан Басеску посети неколку романски безбедносни капацитети и институции.
Тој рече дека комуникациските системи во земјата се целосно компатибилни со оние на НАТО, но побара понатамошно модернизирање на Службата за специјални телекомуникации.
(AП, Ромпрес - 04/01/05)
