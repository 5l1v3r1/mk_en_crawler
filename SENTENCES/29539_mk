01/10/2010
БУКУРЕШТ, Романија -- Водачите на најголемите синдикати постигнаа согласност во четвртокот (30-ти септември) за одржување заеднички протести против владините мерки на штедење.
Тоа значи дека митингот планиран за 7-ми октомври може да биде одложен додека различните синдикати се борат да ги мобилизираат членовите.
Водачите планираат да се состанат повторно в понеделник, на разговори околу заедничката стратегија.
Претседателот на Картел Алфа, Богдан Хосу, рече дека барањата се однесуваат на минималната плата, отворањето нови работни места, пензискиот закон и законот за платите во јавниот сектор.
Синдикатите се надеваат дека ќе мобилизираат 80.000 луѓе.
(Mедиафакс, Реалитатеа, Агерпрес, Котидианул - 30/09/10)
