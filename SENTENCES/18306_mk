14/06/2007
САРАЕВО, Босна и Херцеговина (БиХ) -- Долниот дом на парламентот на БиХ во средата (13-ти јуни) го одобри државниот закон за високото образование, еден од клучните реформски закони наведени во обврските на земјата за Европското партнерство. 
Легислативата има за цел доближување на високото образование во БиХ до практиките на ЕУ и Болоњскиот процес, со што ќе се обезбеди признавање на дипломите од високото образование на БиХ во рамките на Европската област за високото образование.
Овој потег се случи истиот ден кога високиот претставник во заминување, Кристијан Шварц-Шилинг, имаше остро обраќање пред парламентот, пред своето заминување, предупредувајќи дека ако не се оди напред со реформите, тоа ќе ја загрози европската иднина на земјата. 
Словачкиот дипломат Мирослав Лајчак, ќе ја преземе функцијата на Шварц-Шилинг од 30-ти јуни. 
(Дневни аваз, Независне новинe - 14/06/07; AФП, ДПА, извори на ОХР, ПБС БиХ, РТРС - 13/06/07)
