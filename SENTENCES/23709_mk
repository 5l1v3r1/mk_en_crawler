24/06/2009
НИКОЗИЈА, Кипар -- Опозициската партија на кипарските Грци, Демократски собир (ДИСИ), и Републиканската турска партија (ЦТП) на водачот на кипарските Турци, Мехмет Али Талат, во понеделникот (22-ри јуни) се согласија да ги здружат силите во знак на поддршка на тековните разговори за повторно обединување на поделениот остров, објавија медиумите во вторникот. 
Договорот беше постигнат за време на состанокот меѓу водачот на ДИСИ, Никос Анастасиадес, и водачот на ЦТП, Ферди Сојер, во делот од Никозија на кипарските Турци. 
По состанокот, Анастасиадес рече дека партиите се обврзале дека ќе работат на решение засновано на резолуциите на ОН. 
Тој ги повика страните да избегнуваат изјави што може да им наштетат на напорите за наоѓање решение. 
(AНА-МПА, Фамагуста газете - 23/06/09)
