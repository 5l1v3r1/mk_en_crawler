09/02/2010
AНКАРА, Турција -- Државниот совет, највисокиот административен суд во државата, во понеделникот (8-ми февруари) донесе одлука за задржување на актуелниот систем за запишување на универзитетите, кој предвидува построги стандарди на оценување за средношколците кои завршиле стручно средно училиште за верско образование. 
Приемот на универзитетите е едно од главните прашања за кои се бие битка меѓу секуларистите и конзервативците. 
Владата вети дека ќе ги укине ограничувањата за влез на универзитетите од стручите средни училишта, кои ги завршуваат претежно децата од конзервативните семејства. 
Актуелниот систем им го отежнува запишувањето на средношколците од овие училишта на програмите по нивни избор. 
Секуларистите честопати обвинуваат дека верските училишта се премногу фокусирани на исламот.
Во другите вести, Анкара е домаќин на состанокот на министрите за надворешни работи на Турција, Босна и Херцеговина (БиХ) и Србија во вторник. 
Ахмет Давутоглу од Турција, Свен Алкалај од БиХ и Вук Јеремиќ од Србија се фокусираат на регионалните настани и чекорите за зајакнување на соработката. 
Трилатералните разговори започнаа во Истанбул во октомври. 
(Заман, Јени Сафак, Ватан, Хуријет - 09/02/10; Новинска агенција Анадолу, Милијет, АФП - 08/02/10)
