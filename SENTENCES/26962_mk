05/01/2010
ХАГ, Холандија -- Србија покрена судска постапка во понеделникот (4-ти јануари) против Хрватска, во хашкиот Меѓународен суд на правдата (МСП), тврдејќи дека е извршен геноцид врз етничкото српско население во Хрватска меѓу 1991 и 1995 година.
Во документот се наведуваат злосторствата извршени во Госпиќ, Сисак, Карловац, Осијек, Медачки Џеп и за време на операцијата Бура на хрватската армија.
Србија одговара на слична судска постапка која Хрватска ја покрена во истиот суд во 1999 година, тврдејќи дека српските напади за време на конфликтот биле еднакви на геноцид.
Српскиот министер за надворешни работи, Вук Јеремиќ, рече дека Белград немал избор освен да поднесе контратужба.
„Свесни сме дека сега влегуваме во нова фаза на односите со Хрватска, но сé уште сакаме да соработуваме со таа земја во процесот на европска интеграција, исто како што сакаме да имаме мир и стабилност во западен Балкан“, истакна тој.
(Taнјуг, Б92, Бета, РТС, АП - 04/01/10)
