13/11/2009
БАЊА ЛУКА, Босна и Херцеговина (БиХ) -- Поранешната водачка на босанските Срби Билјана Плавшиќ во четвртокот (12-ти ноември) во Бања Лука рече дека нема намера да се врати во политиката на Република Српска (РС), Иако таа се состана со претседателот на РС Рајко Кузмановиќ, таа тврди дека нејзината посета била приватна, а не јавен настан. 
Таа, исто така, го пофали напредокот што РС го постигна додека таа беше во затвор во Шведска. 
Плавшиќ беше ослободена од затворот на крајот од минатиот месец, откако отслужи две третини од својата 11-годишна затворска казна. 
Во 2003 година Трибуналот на ОН за воени злосторства ја осуди, откако таа се изјасни за виновна по една точка од обвинението, злосторства против човештвото, во врска со кампањата на етничко чистење со цел протерување на Хрватите и муслиманите од областите под српска контрола во Босна. 
(РТРС, Дневни аваз, Срна - 12/11/09)
