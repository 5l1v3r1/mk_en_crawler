16/10/2007
ЛУКСЕМБУРГ -- Соработката на Србија со Трибуналот на ОН за воени злосторства во Хаг се подобри во извесна мерка во изминатава година, но останува недоволна, вели главната обвинителка на Хаг, Карла Дел Понте, во извештајот поднесен до министрите за надворешни работи на ЕУ.
Во своето обраќање пред Советот на ЕУ во Луксембург во понеделникот (15-ти октомври) Дел Понте истакна дека Србија мора да го уапси поранешниот командант на босанските Срби, Ратко Младиќ, за да докаже дека ги исполнува своите обврски кон Трибуналот.
Во врска со нејзината оценка, комесарот за проширување на ЕУ, Оли Рен, објави дека министрите за надворешни работи би сакале да ја одложат својата одлука за потпишување на Договорот за стабилизација и асоцијација со Србија до крајот на октомври.
Рен рече дека прашањето ќе биде разгледано повторно по следната посета на Дел Понте на Белград, на 25-ти октомври.
Србија сега нуди награда од еден милион евра за апсење на Младиќ.
(Политика, Данас - 16/10/07;
РТС, Бета, Б92, Танјуг, Фена, АП, АФП, ДВ - 15/10/07)
