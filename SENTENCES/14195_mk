15/03/2006
САРАЕВО, Босна и Херцеговина (БиХ) -- Во тек е иницијативата на двата дома на парламентот на Федерацијата на БиХ (ФБиХ) за смена на Нико Лозанчиќ на функцијата претседател на ФБиХ.
Политичките партии, меѓу кои и самата партија на Лозанчиќ, Хрватската демократска заедница, го обвинуваат за лошата комуникација помеѓу законодавниот дом и претседателството, како и за доцнењето на голем број реформи поради неговото занемарување на претседателските должности.
Во другиот ентитет на БиХ, Република Српска, новиот министер за внатрешни работи, Станислав Чадо, во вторникот одржа прес-конференција.
Тој рече дека неговите преиоритети го вклучуваат продолжувањето на полициските реформи во БиХ, борбата против организираниот криминал, корупцијата и тероризмот, како и зајакнувањето на соработката со Хашкиот трибунал.
(Независне новине, Дневни аваз, Pincom.info - 15/03/06;
РТРС, ПБС БиХ, Фена - 14/03/06)
