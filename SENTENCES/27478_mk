30/08/2010
БЕЛГРАД, Србија -- Канцеларијата на обвинителот во Белград покрена обвинение против две лица обвинети за напад врз истакнатиот новинар Теофил Панчиќ во јавен автобус минатиот месец во Белград. 
Медиумите објавија во неделата (29-ти август) дека двете лица, уапсени на почетокот на август, се обвинети дека го претепале Панчиќ со метални шипки, нанесувајќи му повреди на главата и раката. 
Томо Зориќ, портпарол на канцеларијата на јавниот обвинител, рече дека насилството против новинарите нема да се толерира. 
Ако бидат осудени, двајцата осомничени може да се соочат со затворска казна до пет години. 
(Beta, B92, RTS -- 29/08/10)
