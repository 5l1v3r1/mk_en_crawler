14/02/2011
БЕЛГРАД, Србија -- Членката на владејачката коалиција Г17 Плус не бара смена на премиерот Мирко Цветковиќ, туку суштински измени во начинот на кој функционира владата, се вели во изјавата на партијата во неделата (13-ти февруари).
„Демократската партија (ДС) е одговорна за функционирањето на владата, со оглед на тоа што е партија со најголем број пратеници“, се вели во изјавата, и се истакнува дека ДС ги контролира сите финансии на Србија веќе пет години.
Г17 Плус, исто така, рече дека владата треба да биде поодговорна и решителна за да се решат проблемите на луѓето.
Претседателката на парламентот, Славица Ѓукиќ Дејановиќ, вели дека персоналните промени се поверојатни отколку спојувањето на владините министерства.
Во изјавата таа ги повика пратениците да ја потврдат оставката поднесена од министерот за здравство, Томица Милосављевиќ, но не ја отфрли можноста за разговори околу оставката на друг министер.
(Танјуг, РТС, Б92, Бета - 13/02/11)
