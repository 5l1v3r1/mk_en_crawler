28/05/2007
БЕЛГРАД, Србија -- Министерот за внатрешни работи, Драган Јоциќ, рече дека борбата против криминалот и спроведувањето на целосна соработка со Трибуналот на ОН за воени злосторства се негови главни приоритети, заедно со континуираните реформи во министерството, со цел елиминирање на надворешните влијанија.
Во говорот на собирот во близина на Белград по повод одбележувањето на Денот на полицијата во неделата (27-ми мај) Јоциќ потврди дека соработката во врска со воените злосторства зависи од информациите што ги обезбедува војската и безбедносните служби.
Тој, исто така, коментираше околу контроверзниот потег на Српската радикална партија (СРС) во саботата за поддршка на бегалецот обвинет за воени злосторства Ратко Младиќ.
Активистите на СРС залепија постери на кои пишува „Булевар Ратко Младиќ“ на една белградска улица која го носи името на убиениот реформистички премиер Зоран Ѓинѓиќ, како и на зградата на телевизија Б92.
Полицијата не интервенираше, според Јоциќ, бидејќи СРС нема прекршено ниту еден закон.
(Данас - 28/05/07;
Бета, Танјуг, РТС - 27/05/07)
