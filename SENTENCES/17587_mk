20/04/2007
САРАЕВО, Босна и Херцеговина (БиХ) -- Економските реформи треба да бидат повторно вратени на агендата на новата влада на Федерацијата на БиХ (ФБИХ), рече високиот претставник Кристијан Шварц-Шилинг за време на неговиот прв состанок со новиот премиер на ФБиХ, Неџад Бранковиќ, во четвртокот (19-ти април). 
Шварц-Шилинг истакна дека според општото мислење, Република Српска (РС) е понапредната во економското мислење, додавајќи дека ФБиХ треба да работи на тоа да ја стигне. 
Сепак, тој истакна дека е задоволен што гледа динамичен млад водач на чело на ентитетот.
Исто така во четвртокот, американскиот амбасадор во БиХ, Даглас Мекелхани, се состана со членовите на здруженијата Движењето на Сребреница и мајките на енклавата Жепа, Мајките на Сребреница и Жените на Сребреница, во обид да ги намали тензиите во градот. 
Тие се зголемија откако муслиманите во Сребреница рекоа дека ако градот не добие специјален статус надвор од надлежноста на РС, тие ќе организираат масовен егзодус од него. 
(соопштение за печатот на ОХР, РТРС, ПБС, Фена - 19/04/07)
