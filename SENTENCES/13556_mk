22/12/2005
БЕЛГРАД, Србија и Црна Гора -- Сојузниот министер за човекови права, Расим Љајиќ, кој е и претседавач на националниот совет за соработка со Хашкиот трибунал, во средата (21-ви декември) рече дека Белград мора да обезбеди одговор на последното барање на Трибуналот за неколку документи во следните два-три дена.
Обвинителите рекоа дека им недостасуваат три клучни информации.
Љајиќ истакна дека исполнувањето на овие барања ќе ја покаже решеноста на Белград за целосна соработка.
Во другите вести од средата, според една нова анкета на „Мартен борд интернешнал“, опозиционата Српска радикална партија (СРС) и понатаму е најпопуларната партија во Србија.
Ако парламентарните избори се одржуваа денес, СРС ќе добиеше 33,7 отсто од гласовите, наспрема 24,5 отсто за опозициската Демократска партија, предводена од претседателот Борис Тадиќ.
Владејачката Демократска партија на Србија на премиерот Воислав Коштуница би била трета со 12,7 отсто од гласовите.
(Политика, Блиц - 22/12/05;
Taнјуг - 21/12/05)
