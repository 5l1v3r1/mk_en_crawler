01/10/2006
БЕЛГРАД, Србија -- Парламентот во саботата (30-ти септември) гласаше едногласно за усвојување на новиот устав, во кој Косово се дефинира како интегрален дел од Србија, со суштинска автономија. 
Новиот устав, исто така, предвидува и еден вид на самоуправа на Војводина. 
Премиерот Воислав Коштуница на пратениците им рече дека законот нема да се промени без оглед на исходот од разговорите со кои посредуваат ОН за идниот статус на Косово. 
Уставот мора да биде одобрен преку национален референдум на 28-ми и 29-ти октомври. 
Пред зградата на парламентот се одржаа демонстрации, на кои демонстрантите инсистираа дека новиот устав е антидемократски и би можел да им наштети на европските интереси на Србија.
Во другите вести, нова специјална бригада на српската армија беше официјално претставена во петокот. 
Истата беше формирана со спојување на специјалните единици на армијата и нејзините бази ќе бидат во Панчево и во Ниш. 
(Бета, Танјуг, Б92, РТС - 01/10/06; АП, УПИ, АФП, Ројтерс, Политика, Танјуг - 30/09/06; Ројтерс - 29/09/06)
