28/10/2008
ЗАГРЕБ, Хрватска -- Нова полициска единица специјализирана за борба против организираниот криминал започна со работа во понеделникот (27-ми октомври).
Полициската национална канцеларија за борба против корупцијата и организираниот криминал ќе соработува со обвинителите и постојната Канцеларија за борба против организираниот криминал и корупцијата во истрагата за осомничените и потеклото на нивото богатство.
Тихомир Краљ ја предводи новата единица, организирана како одговор на бројните случаи од висок профил.
Последниот беше поставувањето бомба под автомобил во четвртокот, во кој загинаа сопственикот и маркетинг-директорот на неделникот „Национал“, Иво Пуканиќ и Нико Франиќ.
Полицијата објави неколку апсења поврзани со случајот во понеделникот во Загреб и во Вуковар, но не даде други детали.
(Ројтерс, Вечерњи лист, Танјуг, Блиц, АФП, Јавно, ХИНА - 27/10/08)
