30/11/2007
АТИНА, Грција -- Полицијата пресече меѓународен синџир на трговија со бело робје, апсејќи 30 лица во Атина и Солун во широката операција во четвртокот (29-ти ноември).
Спроведена со помош на Интерпол и Еуропол, истата вклучуваше повеќе од 200 полицајци.
Вкупно 30 луѓе беа уапсени, а три жртви -- две Русинки и една Романка -- беа ослободени.
Полицијата трага по уште 20 други осомничени за кои се верува дека се дел од мрежата.
Во другите вести од четвртокот, грчката влада објави дека подготвува нацрт-закон за прекин на нелегалниот шверц со антиквитети.
Тој делумно предвидува назначување специјален обвинител за ваквите случаи.
(AНА-МПА, АП, АФП - 29/11/07)
