04/11/2009
БЕЛГРАД, Србија -- Земјата соработува целосно со Трибуналот на ОН за воени злосторства, потврдија официјалните претставници во вторникот (3-ти ноември), пред посетата на главниот хашки обвинител Серж Брамерц.
Претседателот Борис Тадиќ потврди дека апсењето на поранешниот командант на босанските Срби Ратко Младиќ претставува „голема обврска за српската држава и за нејзината демократија“, но предупреди да не се одредуваат крајни рокови за неговото фаќање.
Расим Љајиќ, шеф на српскиот Совет за соработка со Хашкиот трибунал, сé уште верува дека Младиќ и другиот бегалец Горан Хаџиќ, ќе бидат уапсени до крајот на годинава.
Тој вети дека ќе поднесе оставка ако тоа не се случи.
Апсењето на Младиќ претставува клучен услов за приближувањето на Србија кон пристапот во ЕУ.
(Taнјуг, РТС, Б92, Бета, ДПА - 03/11/09)
