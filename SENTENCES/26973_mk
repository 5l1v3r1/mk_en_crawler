05/01/2010
ПРИШТИНА, Косово -- Американските војници во КФОР ќе ја заменат турската воена единица во северно Косово во вторник (5-ти јануари). 
Американската армиска единица ќе биде распоредена во кампот на КФОР во близина на Лепосавиќ, се вели во соопштението на силите предводени од НАТО, и истото се опишува како редовна и планирана ротација на меѓународните воени сили.
Во меѓувреме, Словачка вели дека планира да повлече 139 од своите војници во КФОР и да остави 20 војници, кои ќе работат во разузнавачките служби. 
„До крајот на 2010 година моторизираната единица која служи во Косово под знамето на НАТО, е можно да се врати дома. 
Повеќе нема потреба за мултинационалниот групен центар во кој служат нашите војници“, рече словачкиот министер за одбрана, Јарослав Баска. 
Словачките војници се во Косово 11 години. 
НАТО планира да го намали бројот на војници во КФОР од 15.000 на 10.000 до крајот на јануари. 
(Косовалајв, Телеграфи, РТК, Танјуг, Бета - 05/01/10)
