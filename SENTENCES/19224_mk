30/08/2007
ПОДГОРИЦА, Црна Гора -- Стратегијата на земјата за интеграција во ЕУ до 2012 година ќе биде готова во јануари, рече вицепремиерката Гордана Ѓуровиќ во средата (29-ти август) на форумот во Игало.
Сложениот документ ќе ја дефинира динамиката на законската хармонизација и развојот на институциите.
„Нашата способност за преземање на одговорноста по патот кон членството на Црна Гора во ЕУ ќе биде една од нашите најтешки задачи“, рече Ѓуровиќ.
По завршувањето на преговорите за членството во СТО, на Црна Гора ќе й биде понуден договор според кој ќе го прифати стапувањето на сила на меѓународните трговски правила почнувајќи од 1-ви јануари.
Ѓуровиќ рече дека тоа претставува „прв институционален договор помеѓу Црна Гора и ЕУ, на патот кон конечната интеграција“.
Во другите вести од средата, Предраг Бошковиќ од владејачката Демократска партија на социјалистите (ДСП) рече дека неговата партија верува оти актуелниот претседател Филип Вујановиќ има најдобри шанси да победи на следните претседателски избори.
Бошковиќ рече дека ДСП ќе инсистира на кандидатура на Вујановиќ.
(РТЦГ, Вијести - 29/08/07)
