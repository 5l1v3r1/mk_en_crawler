16/03/2008
AНКАРА, Турција -- Главниот обвинител Абдурахман Јалцинкаја од Врховниот апелационен суд поднесе барање за забрана на владејачката Партија на правдата и развојор (АКП) на премиерот Реџеп Тајип Ердоган. 
Тој тврди дека партијата го поткопува секуларниот карактер на државата. 
Уставниот суд има овластување за забрана на политичките партии и треба да го разгледа ова обвинение во понеделник (17-ти март). 
Барањето на обвинителството дојде откако АКП и една од опозициските партии во парламентот ја поддржаа реформата со која се дозволува носење на исламски шамии на универзитетите.
Реагирајќи на обвинението, Ердоган во саботата рече дека тоа претставува кршење на волјата на народот. 
Тој рече дека околу 16,5 милиони гласачи ја поддржале АФП на последните парламентарни избори што се одржаа во јули 2007 година, што претставува 47 отсто од сите гласови.
Комесарот за проширување на ЕУ, Оли Рен, во саботата го повика турскиот правен систем да се воздржи од мешање во политиката. 
Во една европска демократска земја, за политичките проблеми се дискутира во парламентот и истите се решаваат преку избори, а не во судови, изјави Рен за новинарите во Брисел. 
(AФП - 15/03/08; AФП, новинска агенција Анадолу - 14/03/08)
