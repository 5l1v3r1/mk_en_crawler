26/05/2006
ПОДГОРИЦА, Србија и Црна Гора -- Мирослав Лајчак, преставникот на ЕУ за црногорскиот референдум за независност, ги негираше тврдењата на проунионистичката опозиција дека гласањето е нарушено со нерегуларности. 
„Приказните за украдени избори и атмосферата на толпа за линчување не смеат да се сфатат сериозно“, им рече тој на новинарите во Подгорица во четвртокот (25-ти мај), додавајќи дека не сфаќа зошто опозициските водачи побарале од ЕУ да посредуваат ако не се подготвени да ги следат правилата.
Поддржувачите на опцијата за зачувување на државната заедница со Србија поднесоа 241 жалба за наводни нерегуларности. 
Тие велат дека постоеле несогласувања помеѓу избирачките списоци во избирачките места и оние во централниот регистар. 
Унионистите, исто така, тврдат дека некои гласачи гласале двапати и дека 5.700 лица со постојан престој во Србија, Косово и Босна и Херцеговина учествувале на референдумот. 
Српската влада, наводно, ги обезбедила податоците за опозицијата за да поткрепи нејзините тврдења. 
Републичката референдумска комисија, со која претседава чешкиот дипломат Франтишек Липка, ќе одлучува по жалбите. 
(AКИ, Танјуг, Б92, Бета, АФП - 25/05/06)
