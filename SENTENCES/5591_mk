06/04/2010
Од Светла Димитрова за Southeast European Times во Софија -- 06/04/10
Мирослав Костадинов, попознат по своето уметничко име Миро, ќе ја претставува Бугарија на Евровизискиот натпревар на песни 2010 во Осло со својата „Aнгел си ти".
„На Бугарите им требаат победи“ за да го зајакнат своето национално его, рече пејачот и текстописец.
По контроверзниот избор на натпреварот во 2009 година, изборниот систем беше сменет со оној кој го организира Бугарската национална телевизија (БНТ). 
Според новите правила, комисија од 51 музички експерт го избира претставникот на државата за натпреварот во Осло. 
Миро беше номиниран со освоените десет гласови.
„Ова е одговорност што мора да се прифати“, рече тој по објавувањето на резултатите.
На почетокот од февруари, Миро исполни пет песни -- напишани специјално за него -- од кои гласачите го кажаа својот избор. 
Финалниот натпревар, кој се одржа на 28-ми февруари, беше емитуван во живо на БНТ, како и на Бугарското национално радио.
Речиси половина од гласачите гласаа за „Ангел си ти“, додека второпласираната песна доби повеќе од 20 отсто од гласовите.
Познатиот кореограф Венол Кинг, кој им помагал на ѕвезди како Мајкл Џексон, Принц и Тина Тарнер, отиде во Софија во почетокот на март за да му помогне на Миро во подготовките за Осло.
На овогодинешниот натпревар ќе учествуваат 39 држави, вклучително и петте -- Велика Британија, Франција, Грција, Норвешка и Шпанија -- кои веќе се квалификувани за финалето на 29-ти март.
Миро ќе настапи во Теленор арената во Осло од 23.000 седишта во полуфиналето на 27-ми мај.
Тој ја започнал својата музичка кариера во 1993 година и освоил неколку награди до 1999 година кога се сретнал со пејачката Галина Курдова, која настапува под името Гаља. 
Тие ја формирале групата КариЗма. 
До 2007 година КариЗма беше меѓу најпопуларните музички групи во Бугарија.
