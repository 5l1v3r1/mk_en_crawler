03/08/2009
ЗАГРЕБ, Хрватска -- Претседателот Стипе Месиќ во неделата (2-ри август) рече дека е можно да побара од Уставниот суд да донесе одлука за привремениот нов данок, кој ќе ги опфати оние со месечни примања над 400 евра, кој треба да остане на сила во текот на следната година.
Има две различни стапки:
приходите од платите, пензиите, дивидендите и бонусите помеѓу 400 и 800 евра се оданочуваат со 2 отсто, додека оние што се повисоки од оваа сума, се оданочуваат 4 отсто.
Премиерката Јадранка Косор вели дека новиот солидарен данок не го крши уставот, но истакна дека Месиќ има право да го оспори.
Неколку други нови даноци стапија на сила во текот на изминатиот викенд, како дел од владините мерки за зголемување на државните приходи.
Тука спаѓа зголемениот ДДВ од 23 отсто (зголемување од 1 отсто), данок на приход од 6 отсто на мобилните услуги, како и повисоките акцизи за луксузните автомобили и јахти.
Владата постигна согласност со сопствениците на продавниците за храна и претставниците на државните претпријатија за задржување на непроменети цени.
(Кроејшн тајмс, Лимун - 03/08/09)
