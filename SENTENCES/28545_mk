14/10/2010
AНКАРА, Турција -- Анкара ќе го одобри планот за противракетниот одбранбен систем на НАТО во Европа, само ако е сигурна дека постои конкретна закана против сите членки на НАТО, или барем перцепирана закана, беше цитирана изјавата на високи официјални претставници во Анкара од страна на Заман во четвртокот (14-ти октомври).
Коментарите уследија откако американскиот заменик помошник секретар за одбрана, за европска политика и политиката на НАТО, Џејмс Таунсенд, изјави за новинарите во Вашингтон во вторникот дека Турција има важна улога во американскиот противракетен одбранбен систем, со оглед на неговата географска локација.
„Гледајќи од каде може да дојдат заканите со балистички проектили, Турција ни се чини дека е прилично -- односно во голема мера во првите редови“, рече Таунсенд.
Министрите за одбрана и надворешни работи на НАТО ќе се состанат во четврток во Брисел, на разговори околу новиот стратешки концепт на Алијансата, вклучително и прашањето на ракетниот одбранбен штит.
(Заман - 14/10/10;
Заман, Ксинхуа - 13/10/10)
