11/05/2008
БЕЛГРАД, Србија -- Србите во недела (11-ти мај) се упатија кон избирачките места, за да го изгласаат својот следен парламент, на изборите кои според многумина значат референдум за идниот пристап на Србија во ЕУ.
Последните резултати на анкетите на јавното мислење покажаа дека националистичката Српска радикална партија има поддршка од околу 35 отсто од сите Срби со право на глас, по што следи проевропскиот сојуз на претседателот Борис Тадиќ, со околу 34 отсто поддршка.
Гласачките места беа отворени околу 7 часот изутрина по локално време, а ќе бидат затворени во 8 часот вечер.
Паралелно со парламентарните избори, ќе се одржат и локални избори, вклучително и во косовските општини со доминантно српско население.
Пред изборите, владата одобри два клучни документи на седницата во петокот.
Првиот беше Договорот за стабилизација и асоцијација потпишан со ЕУ.
Премиерот во заминување Воислав Коштуница и членовите на владата од сојузот на неговата Српска демократска партија и Нова Србија ја напуштија седницата, одбивајќи да го потпишат договорот.
Тие подоцна се вратија да го поддржат вториот документ, договорот за енергија со Русија.
Истиот беше одобрен едногласно.
(Tанјуг, ИТАР-ТАСС, ББС, Ксинхуа, Блумберг, АФП, Блиц - 09/05/08)
