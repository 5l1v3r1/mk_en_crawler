07/12/2008
ХАГ, Холандија -- Хашкиот трибунал за воени злосторства (МКТЈ) во петокот (5-ти декември) одлучи дека обвинетиот за воени злосторства Воислав Шешељ е способен самиот да се брани и покрај тврдењата на обвинителството за спротивното.
Шешељ, водач на Српската радикална партија, се соочува со обвиненија за поттикнување национализам и етничко чистење во поранешна Југославија во раните 1990-ти, заедно со убиства, тортура, затворање и депортација.
Исто така во петокот, Апелационата комисија му нареди на привремено ослободениот поранешен офицер на Југословенската народна армија Веселин Шљиванчанин, да се врати во затвор за неговото жалбено рочиште на 21-ви јануари, по што ќе ужива уште едно отсуство.
Комисијата донесе пресуда дека српската влада треба да назначи претставник кој ќе го придружува Шљиванчанин од Белград до Хаг.
Шљиванчанин доби петгодишна затворска казна за тортура и прогон на хрватски затвореници во Вуковар во ноември 1991 година.
Во декември 2007 година Апелационата комисија одлучи да му додели привремено ослободување, бидејќи тој одлежа повеќе од 90 отсто од својата затворска казна.
(Taнјуг, Б92, Радио Србија, МИA - 05/12/08)
