18/08/2005
БЕЛГРАД, Србија и Црна Гора -- Српското Министерство за внатрешни работи во средата (17-ти август) го потврди апсењето во Белград на еден осомничен за кого беше распишана меѓународна потерница за бомбашките напади на возовите во Мадрид во 2004 година. 
Дваесетидвегодишниот Мароканец Абделмајид Бушар избега од станот во едно мадридско предградие три недели по експлозиите, додека полицијата го стегаше обрачот. 
За Бушар беше распишана меѓународна потерница, но трагата сé повеќе му се губеше до неговото неодамнешно апсење во Белград за прекршување на српските имиграциони правила, како што се вели во соопштението на Министерството за внатрешни работи. 
Бушар имаше лажни ирачки документи на име Мидхат Салах и одби да соработува со српските власти. 
Тие ги испратија неговите отпечатоци од прсти до меѓународната полициска агенција Интерпол. 
Потоа шпанската полиција го откри неговиот вистински идентитет. 
(Политика, РТС - 18/08/05; СНН, Бета, Танјуг - 17/08/05)
