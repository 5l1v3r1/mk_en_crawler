27/04/2006
БРИСЕЛ, Белгија -- Европската комисија (ЕК) објави во средата (26-ти април) дека одлучила да ја изведе Грција пред Европскиот суд на правдата поради тоа што властите не ја почитувале претходната одлука на ЕК во врска со нелегалната државна помош за „Олимпик ервејс“, националниот авио-превозник. 
Минатиот септември, Брисел побара од Атина да ги пресмета и врати државните субвенции во висина од 540 милиони евра, што му беа дадени на „Олимпик ервејс“, подоцна преименувано во „Олимпик ерлајнс“, од декември 2002 година. 
(Катимерини - 27/04/06; веб-страница на ЕУ - 26/04/06)
