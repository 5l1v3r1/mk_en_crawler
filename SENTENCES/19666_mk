22/02/2008
СКОПЈЕ, Македонија -- Водачите на четирите најголеми политички партии во Македонија во четвртокот (21-ви февруари) не успеаја да постигнат согласност околу последниот предлог за името на Метју Нимиц, претставникот на ОН во спорот со Грција.
Партиите побараа повеќе време и планираат да се состанат повторно в недела.
Премиерот Никола Груевски рече дека и покрај тоа што желбата на Македонија за влез во НАТО е многу силна, нејзиното име не може да се жртвува за постигнување на таа цел.
Во меѓувреме, портпаролот на грчкото Министерство за надворешни работи, Јоргос Кумуцакос, потврди дека Атина го подготвува својот одговор на предлогот на Нимиц.
Во него владата истакнува кои елементи се неприфатливи, а кои ќе бидат предмет на понатамошни преговори.
(Макфакс,МИА, МРТ, АНА-МПА, Нафтемпорики - 21/02/08)
