29/06/2010
AНКАРА, Турција -- Турска група за заштита на интернет правата поднесе тужба против државата во понеделникот (28-ми јуни) поради ограничениот сервис на Гугл. 
Во 2008 година Турција забрани пристап до платформата на Гугл за размена на видео-снимки „Јутјуб“ поради материјалите кои се сметаат за навредливи за Мустафа Кемал Ататурк, основачот на Турската Република. 
Според Сојузот за интернет технологии, забраната за „Јутјуб“ предизвикала незаконски ограничувања за другите сервиси на Гугл, како што се Гугл мепс и Гугл аналитикс. 
„Милиони интернет корисници и илјадници претпријатија кои ги користат услугите на Гугл се оштетени“, вели сојузот. 
Минатата година истата организација подигна тужба против Турција во Европскиот суд за човекови права поради забраната за „Јутјуб“. 
(Ројтерс - 28/06/10)
