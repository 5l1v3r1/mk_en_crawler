04/02/2011
АТИНА, Грција -- Кипарскиот претседател Деметрис Христофиас во четвртокот (3-ти февруари) изрази надеж дека решението за кипарското прашање ќе биде најдено до крајот на годинава.
Христофиас го извести грчкиот премиер Јоргос Папандреу во врска со неговиот неодамнешен состанок со генералниот секретар на ОН, Бан Ки-мун.
Тој се состана со Христофиас и со водачот на кипарските Турци, Дервиш Ероглу, во Женева, на крајот од јануари, на разговори околу напредокот во разговорите за повторно обединување на поделениот остров.
Папандреу потврди дека кипарското прашање останува главен приоритет на грчката надворешна политика.
Двајцата официјални претставници ја повикаа Турција и кипарските Турци да заземат конструктивен став кон разговорите за повторно обединување.
(Фамагуста газете - 04/02/11;
AНА-МПА, еКатимерини - 03/02/11)
