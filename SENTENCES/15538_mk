26/07/2006
САРАЕВО, Босна и Херцеговина (БиХ) -- Поранешниот министер за правда и внатрешни работи на Република Српска (РС), Момчило Мандиќ, се изјасни за виновен по обвиненијата за воени злосторства и злосторства против човештвото пред босанскиот државен суд во вторникот (25-ти јули). 
Обвинителите го посочија Мандиќ, поранешен член на владата на Радован Караџиќ, во врска со нападите на Сараво во април 1992 година, како и за командна одговорност за затворите во РС од мај до декември 1992 година. 
На Мандиќ, кој е сега бизнисмен, му се суди и за организиран криминал и проневера на пари. 
Тој се наоѓа во притвор скоро една година, по неговото апсење во Црна Гора врз основа на меѓународната потерница што ја издаде БиХ. 
(Независне новине - 26/07/06; ПБС БиХ, Pincom.info - 25/07/06)
