27/02/2006
САРАЕВО, Босна и Херцеговина (БиХ) -- Церемонијата на потпишување на договорот за измена на делови од уставот беше одложена во неделата (26-ти февруари), поради противењето на хрватските партии. 
Осумте најголеми политички партии постигнаа согласност околу договорот во текот на изминатите неколку месеци. 
Но, водачот на Хрватската демократска заедница (ХДЗ), Иво Миро Јовиќ, претседател и хрватски член на претседателството на БиХ, рече дека ХДЗ нема да го потпише договорот, кој смета дека ќе им наштети на хрватските национални интереси во БиХ. 
Минатата есен водачите на БиХ ветија дека до март ќе постигнат договор.
Во другите вести, Канцеларијата на високиот претставник побара од парламентот на Федерацијата на БиХ (ФБиХ) целосно да го хармонизира законот на ентитетот за радиодифузија со државниот закон усвоен од страна на парламентот на БиХ минатиот октомври. 
Реформата на јавната радиодифузија беше главниот услов што го постави Брисел за напредокот во преговорите за Договорот за стабилизација и асоцијација помеѓу БиХ и ЕУ. 
(Независне новине, Дневни аваз - 27/02/06; ПБС БиХ, НТВ Хајат, Фена - 26/02/06)
