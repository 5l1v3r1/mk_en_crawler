15/02/2010
ДОХА, Катар -- Турскиот премиер Реџеп Тајип Ердоган во неделата (14-ти февруари) рече дека неговата земја е подготвена да послужи како локација за размена на ирански ураниум кој ќе се користи за производство на нуклеарно гориво.
„Меѓународната агенција за атомска енергија објави дека Турција би можела да послужи како центар за размена на ураниум ...
но досега нема договор [меѓу Иран и Запад]“, изјави Ердоган на прес-конференцијата во Доха, каде што тој беше во дводневна официјална посета.
Тој истакна дека во изминатите неколку месеци Анкара работи на тоа да помогне во решавањето на иранското нуклеарно прашање.
Подоцна во неделата, Ердоган се состана со американската државна секретарка Хилари Родам Клинтон во Доха, со која дискутираше за иранската нуклеарна програма и други прашања .
(AФП, ТРТ - 14/02/10)
