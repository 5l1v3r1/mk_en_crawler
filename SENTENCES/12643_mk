06/04/2005
САРАЕВО, Босна и Херцеговина (БиХ) -- Воена вежба на ЕУФОР ќе се одржи во близина на Сараево во следните денови, соопшти на прес-конференцијата во вторникот (5-ти април) портпаролот Ролф Курт. 
Распоредувањето на 550-те војници и возила од италијанскиот полк стациониран во близина на Турин започна претходно тој ден. 
Во босанскиот главен град ќе пристигне и единица на КФОР, во рамките на, како што ја опиша Курт, редовната воена вежба која има за цел осигурување на способноста за брза реакција.
Исто така во вторникот, командантот на штабот на НАТО во БиХ, бригадниот генерал Стивен П.Шук ја посети Бања Лука. 
Тој повика на завршување на суштинските реформи во одбраната и апсење на обвинетите за воени злосторства Радован Караџиќ и Ратко Младиќ. 
(Независне новине, Дневни аваз - 06/04/05; Извори на ОХР, веб-страница на владата на РС, НТВ Хајат - 05/04/05)
