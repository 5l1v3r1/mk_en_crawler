03/09/2004
(Разни извори – 27/08/04 - 03/09/04)
Турската централна банка објави дека исполнети се сите таргети утврдени со Писмото на намери доставено до ММФ во средината на јули.
Нето девизните резерви достигнаа ниво од 1,3 милијарди евра на крајот од август.
Просечната реална плата во Хрватска во текот на јуни се зголеми за 4,0 отсто во споредба со истиот месец во 2003 година.
Најбрз пораст на примањата е забележан во комуналните услуги, воздушниот транспорт и рекреативните и културните услуги, додека најголемите намалувања се во областа на рударството и екплоатацијата на каменоломите, земјоделството и шумарството.
УниКредит загребачка банка во Босна и Херцеговина (БиХ) по вторпат ја освои годишната награда на списанието Јуромани за успешно работење.
Списанието, исто така, ја прогласи генералната директорка на банката, Берислава Кутлу, за најуспешен менаџер во БиХ за 2004 година.
Македонскиот министер за финансии, Никола Поповски, изјави дека во скоро време нема да има промени во курсот на денарот и фискалната политика на Владата.
Поповски категорички ги отфрли изјавите на политичката опозиција дека ќе има промени на курсот на денарот.
Според соопштението за медиумите на ЕБРД, српската филијала на австриската ХВТ банка и ЕБРД заеднички ќе обезбедат кредитна линија од 10 милиони евра за промовирање на станбените кредити во Србија и Црна Гора, .
Целта е да се олесни пристапот на жителите до долгорочни станбен кредити и да се зголеми конкурентноста на домашниот пазар.
Претпријатието за производство Дионис во Зеница, во Босна и Херцеговина (БиХ) беше купено од група босански бизнисмени за 4,3 милиони евра.
Купувачите на 31-ви август потпишаа договор со Агенцијата за приватизација во Зеница.
Тие, исто така, презедоа обврска да инвестираат дополнителни 3,1 милион евра во претпријатието и да ги задржат сегашните работи места во следните три години.
Дефицитот на хрватската надворешно- трговската размена се намали за 0,8 отсто на годишна основа, достигнувајќи ниво од околу 4 милијарди евра во првите седум месеци од 2004 година.
Извозот се зголеми за 14 отсто, а увозот за 5,7 отсто.
Најголемо влијание на зголемување на извозот имаа капиталните добра и суровините, а најголем раст на увозот имаше во енергијата и трајните потрошни добра.
