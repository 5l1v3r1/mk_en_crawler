05/05/2009
AТИНА, Грција -- Со тесно мнозинство, рано во вторникот (5-ти мај), парламентот гласаше против иницијативата за подигање обвинение против поранешниот егејски министер и актуелен член на парламентот Аристотелис Павлидис, поради наводите за корупција.
Членот на владејачката Нова демократија (НД) се сомничи дека побарал мито од локален бродосопственик во замена за субвенционирани бродски линии.
Тој ги негираше наводите.
Според законот, само парламентот може да ги испитува актуелните или поранешни министри за евентуални кривични дела.
Ако пратениците гласаа за смена на Павлидис и му го одземеа имунитетот, НД ќе го загубеше мнозинството од едно место во парламентот и ќе мораше да одржи предвремени избори.
(AНА-МПА, Катимерини, In.news, EРТ, АФП, Ројтерс, АП, ББС, Фајненшал мирор - 05/05/09)
