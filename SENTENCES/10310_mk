23/09/2004
БЕЛГРАД, Србија и Црна Гора -- Српскиот претседател Борис Тадиќ, претседателот на Демократската партија (ДС), и премиерот Воислав Коштуница, претседателот на Демократската партија на Србија, треба да се состанат в четврток (23-ти септември), како што објави државната телевизија.
Се очекува тие да разговараат за локалните избори во Србија и за евентуалното формирање на коалиција на локално ниво.
Во средата Коштуница се состана со заменик-претседателот на Српската радикална партија (СРС), Томислав Николиќ, на разговори за евентуална коалиција.
Деталите од состанокот не беа објавени.
ДС, во меѓувреме, побара од Србите да ги поддржат кандидатите на ДС на вториот круг од изборите на 3-ти октомври и им понуди соработка на сите партии, освен на СРС и Социјалистичката партија на Србија.
(Данас - 23/09/04;
Бета, Б92 - 22/09/04)
