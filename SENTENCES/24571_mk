09/01/2009
ЗАГРЕБ, Хрватска -- Пет поранешни хрватски воени офицери сега се соочуваат со обвиненија за воени злосторства против Србите за време на конфликтот во периодот 1991-1995 година, објави во четвртокот (8-ми јануари) државниот обвинител.
Петмината, наводно, ги понижувале, мачеле и физички и психолошки ги злоставувале воените затвореници во затворот Лора во Сплит, јужна Хрватска.
Многу затвореници претрпеле сериозни повреди, а тројца и починале, се вели во соопштението.
Двајца од осомничените, за кои локалните медиуми објавија дека се работи за поранешниот затворски надзорник Томислав Дуиќ и поранешниот затворски чувар Емилио Бунгур, се наоѓаат во бегство.
Сите петмина се дел од групата луѓе кои се веќе осудени од страна на судот во Сплит во 2006 година.
Тие добија осум години затвор за тортура и убиства на Срби во Лора, настрана од новите обвиненија за воени злосторства.
(AФП, ХИНA - 08/01/09)
