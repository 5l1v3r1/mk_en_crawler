18/10/2009
AНКАРА, Турција -- Интерпол издаде налог за апсење и екстрадиција на турскиот бизнисмен Џем Узан, кој аплицираше за политички азил во Франција, објави во саботата (17-ти октомври) турската полиција.
Соопштението за ова уследи откако судот во Истанбул побара налог за апсење претходно оваа недела, врз основа на обвиненијата за голема проневера.
Париз вели дека нема да го екстрадира Џем, во очекување на неговото барање за политички азил.
Семејството на Узан го привлече вниманието на медиумите во 2004 година, кога владата одзеде повеќе од 200 нивни претпријатија, во обид на властите за наплата на долговите во висина од неколку милијарди евра.
Меѓу одземените претпријатија е и Стар медиа груп, фабриката за цемент и втората по големина мрежа за мобилна телефонија во Турција, Телсим.
Владата вели дека овој потег е неопходен за да се запре Узан да извлекува пари од претпријатието.
Семејството Узан е, исто така, вклучено во правна битка со американскиот производител на телекомуникациска опрема Моторола и финското претпријатие Нокиа, во врска со скоро 3 милијарди американски долари заем кон Телсим.
(Ворлд булетин, новинска агенција Анадолу - 17/10/09;
Јени Сафак, АП - 16/10/09)
