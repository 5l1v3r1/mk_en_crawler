31/01/2011
ТИРАНА, Албанијa -- Полицијата во Тирана во неделата (30-ти јануари) уапси три лица кои наводно упатиле смртни закани против водачот на Социјалистичката партија Еди Рама. 
Властите велат дека заканите биле испратени на мобилниот телефон на Рама еден ден пред мирниот протест во петокот во Тирана.
Во меѓувреме, парламентарната комисија што ги испитува насилните протести на опозицијата од 21-ви јануари, кои ги однесоа животите на три лица, побара од мобилните претпријатија да им дадат листи на телефонските разговори на високи државни функционери. 
Комисијата вели тоа ќе помогне да ги испитаат настаните. 
Но, опозициските социјалисти велат дека потегот е незаконски и ја обвинија парламентарната комисија за учество во „планот за спроведување систем на насилство и заплашување на народот“. 
(Балкан веб, Топ ченал, Телеграфи, Алсат, АВС Њус - 30/01/11)
