14/07/2010
TИРАНА, Албанија -- Владејачката Демократска партија (ДП) и опозициската Социјалистичка партија (СП) се вратија на преговарачката маса во обид да го решат нивниот долготраен политички ќор-сокак. 
Двете партии во вторникот (13-ти јули) рекоа дека преговорите ќе се базираат на спроведувањето на предлозите во резолуцијата на Европскиот парламент (ЕП) за напредокот на Албанија во ЕУ, усвоени претходно овој месец. 
Што се однесува до општите избори во јуни 2009 година, ДП објави дека СП треба да се обрати до Уставниот суд и Европскиот суд за човекови права, со седиште во Стразбур, во врска со нивното барање за отворање на гласачките кутии. 
СП сака парламентарна комисија да ги испита изборите што е можно поскоро, тврдејќи дека членовите на СП треба да имаат мнозинство места во комитетот, како и во неговото претседателство. 
(Шекули, Топ Албанија Радио, Клуб ФМ, Топ њус - 13/07/10)
