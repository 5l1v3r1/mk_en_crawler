08/10/2010
Приштинскиот меѓународен аеродром регистрираше голем пораст на бројот на патниците, според соопштението од вторникот (5-ти октомври). 
Новоприватизираниот капацитет објави дека очекува бројот на патниците да се зголеми од 1,2 милиони во 2009 година на 1,3 милиони до крајот на оваа година. 
Tурско-францускиот конзорциум Лимак-Ерпорт де Лион го доби 20-годишниот договор во мај за управување со аеродромот.
***
Aлбанскиот министер за економија, Илир Мета, во вторникот (5-ти октомври) објави дека владата подготвува закон за либерализација на пазарот за дистрибуција на енергија заради подобрување на царинските услуги. 
Мета побара од актуелниот дистрибутер ЦЕЗ да ја зголеми транспарентноста по жалбите од општините низ земјата во врска со зголемениот енергетски дотур. 
Групата ЦЕЗ го доби договорот од 102 милиони евра за обезбедување 76 отсто од акциите на албанското Претпријатие за електродистрибуција во 2008 година.
***
Европската инвестициона банка й додели кредит од 200 милиони евра на Хрватскa за да й помогне во финансирањето на инвестициите кои ќе ја доближат земјата до стандардите на ЕУ и ќе ги задоволат нејзините долготрајни потреби. 
Средствата ќе ги поддржат проектите во областите на водоснабдувањето, железничката инфраструктура, развојот на човечките ресурси и регионалната конкурентност.
***
Црна Гoра му додели концесии за изградба на пет хидроцентрали на локалното претпријатие Кролинг на 2-ри октомври. 
Претпријатието ќе инвестира 18,8 милиони евра во изградбата на четирите хидроцентрали во општина Савник, кои ќе произведуваат 16,5 гигаватчасови електрична енергија годишно. 
Друга централа ќе биде изградена во општина Плав, и се очекува да произведува 10,6 гигаватчасови струја годишно.
***
Претставникот на ММФ во Србијa Богдан Лисоволик во средата (6-ти октомври) објави дека српската влада се надева оти нема да треба да побара обновување на својот стенд-бај аранжман од 2,9 милијарди евра со Фондот, кој истекува во април 2011 година. 
Лисоволик рече дека ако владата го усвои законот за фискална одговорност, истиот ќе ја обезбедува неопходната рамка за економскиот развој, што ќе ја направи помошта на ММФ непотребна.
***
Tурскиот производител на автомобили Мермерлер аутомотив планира да изгради нова централа за производство на кинеските автомобили „Чери“, рече генералниот директор на претпријатието Мурат Мермер за новинската агенција Анадолу во средата (6-ти октомври). 
Објектот, кој се планира за северозападниот град Карасу, треба да стане оперативен во август 2012 година. 
Фабриката се очекува да создаде 3.000 нови работни места во рок од првите пет години.
***
Американското претпријатие „Луфкин индустрис“, водечки снабдувач во светот на опрема и услуга за нафтената индустрија, објави во вторникот (5-ти октомври) дека планира да инвестира 126 милиони американски долари во новата фабрика во Плоиест, во романскиот округ Прахова. 
Објектот се очекува да стане оперативен за две години, и да создаде околу 320 нови работни места.
***
Кувајт и Кипар потпошаа договор за избегнување на двојното оданочување во вторникот (5-ти октомври). 
Двете земји, исто така, се согласија да работат заеднички на зголемување на заедничките инвестиции.
(Разни извори -- 01/10/10-08/10/10)
