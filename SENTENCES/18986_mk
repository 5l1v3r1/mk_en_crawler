04/01/2007
СОФИЈА, Бугарија -- Во средата (3-ти јануари) министерството за надворешни работи потврди дека либиските власти го ограничиле пристапот до петте медицински сестри кои се наоѓаат во затворот Џудејда.
Почнувајќи од средата навечер, бугарскиот заменик-министер за правда Маргарит Ганев нема добиено дозвола од Триполи да ги посети петте сестри, осудени на смрт под обвинение дека заразиле стотици деца со ХИВ.
Семејствата на медицинските сестри и адвокатите на одбраната, исто така, чекаат дозвола за посета.
Земајќи го предвид случајот, во средата бугарската Државна асоцијација на општи лекари побара од владата да ги повлече сите бугарски доктори и медицински сестри кои моментално работат во Либија.
Таа им го предложи истото и на другите земји-членки на ЕУ.
(Сега, Новинар, Монитор - 04/01/07;
Медиапул - 03/01/06)
