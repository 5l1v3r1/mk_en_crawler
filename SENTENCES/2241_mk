10/11/2004
(Блумберг - 10/11/04; ЕБОР, ФТ, РФЕ/РЛ, АФКС, Dnevnik.bg, Светска банка - 09/11/04)
Голем број земји од поранешниот советски блок постигнаа примерен напредок во нивната транзиција кон пазарна економија и плуралистичка демократија, се вели во Извештајот за транзицијата во 2004 година на ЕБОР, објавен во вторникот (9-ти ноември). 
Предупредувајќи за реформската премореност, сепак, во извештајот се вели дека можност за понатамошен напредок постои дури и во најуспешните земји.
Ова ќе биде четврта година по ред растот на БДП во 27 земји кои се протегаат од Централна Европа до Централна Азија, да го надмине оној на Западна Европа, вели ЕБОР, предвидувајќи зголемување на стапката на растеж за регионот од 5,6 отсто во 2003 година на околу 6,1 отсто во 2004 година, како и намалување на 5,5 отсто во 2005 година.
Се очекува растежот во 2004 година да биде најголем во Заедницата на независни држави и да изнесува 7,4 отсто, во споредба со 5 отсто во Југоисточна Европа и 4,9 отсто во Централна Европа и балтичките земји.
Во голем број земји од регионот значителните зголемувања на заемите од локалните банки ја зголемуваат потрошувачката и инвестициите. 
Во сите, освен во неколку земји, годините силен растеж и скромна инфлација придонесоа за повисокиот животен стандард. 
Ако се одржи овој тренд, таквата динамичен растеж ќе ги одржи изгледите за приближување до понапредните индустриски економии.
Изгледите за членство во ЕУ се покажа дека претставувата клучниот поттик за реформите, се вели во извештајот, истакнувајќи дека најголем напредок во економските реформи е постигнат од страна на земјите-кандидатки за ЕУ, Бугарија, Хрватска и Романија. 
Сите три земји имаа значителна корист од подобрувањето на нивниот банкарски сектор и инфраструктурата, додека Бугарија и Романија спроведоа и обемни приватизации.
И покрај извонредниот успех, сепак, решеноста за реформи се чини дека е колеблива во поголем дел од регионот, како што објави ЕБРД -- дури и во земјите кои постигнаа значителни промени како дел од нивните напори за пристап во ЕУ. 
Конечно, одложувањето на реформите би можело да влијае врз долгорочните изгледи за растеж на регионот, предупреди ЕБРД.
„Минатогодишното отсуство на структурни реформи ќе биде одолговлекување на растежот следната година“, рече главниот економист на ЕБРД Вилем Битер.
Намалувањето на потрошувачката и субвенциите за ослабените индустрии претставува особено тежок предизвик во регионот каде што невработеноста и понатаму останува висока, се вели во извештајот. 
Стапката на сиромаштија, и покрај тоа што се намалува, и понатаму е висока и им остава на водачите малку простор за маневрирање. 
И покрај тоа што директните инвестиции драматично се зголемија во изминатава година, голем број западнобалкански земји сé уште во голема мерка се потпираат на донаторската помош, која би можел да не е толку на располагање во иднина.
Објавувањето на извештајот се совпадна со 15-годишнината од падот на Берлинскиот ѕид на 9-ти ноември 1989 година, датум кој го симболизира почетокот на падот на комунизмот во регионот. 
Во своите коментари во „Вол стрит џурнал јуроп“ Битер истакнува дека истерувањето на процесот на транзиција до крај ќе бара понатамошни напори.
