09/02/2011
БРИСЕЛ, Белгија -- По состанокот во Брисел од вторникот (8-ми февруари), Меѓународната управувачка група (МУГ) објави дека предложениот дијалог помеѓу Косово и Србија би требало да ги идентификува и разреши практичните прашања од интерес на двете земји. 
На состанокот, Косово беше претставувано од сегашната министерка за надворешни работи, Флора Цитаку, која рече дека МУГ го потврдила интегритетот и независноста на Косово. 
На состанокот присуствуваше и претседателот на експертската група Косовски клуб за надворешна политика, Ветон Сурои, кој ја повика меѓународната заедница да ѝ помогне на земјата на нејзиниот пат кон интеграцијата во ЕУ. 
(ВоА, Телеграфи, РТК, ТВ 21, Кохавижн - 08/02/11)
