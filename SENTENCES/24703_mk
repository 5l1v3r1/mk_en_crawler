05/05/2009
СКОПЈЕ, Македонија -- Околу 200 новинари одржаа протест во центарот на Скопје во понеделникот (4-ти мај) по повод Светскиот ден на слободата на печатот.
Тие протестираа поради пресудите против новинари, политичкиот притисок, ниските плати и, како што ги опишаа, генерално ниските нивоа на слободата на печатот.
Роберт Поповски од Здужението на новинарите на Македонија, рече дека во локалните судови моментно се водат над 160 судски постапки против новинари.
Тој додаде дека новинарите живеат и работат во страв дека ќе ја загубат својата работа, додека просечната месечна плата изнесува некаде околу 250 евра.
Македонија се рангираше на 98-мото место во последниот извештај на Фридом хаус и се најде во групата земји кои се сметаат за „делумно слободни“ во поглед на слободата на медиумите.
(AП, Макфакс, МРТ, МИА - 04/05/09)
