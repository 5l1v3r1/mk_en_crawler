09/10/2006
БЕЛГРАД, Србија -- Обвинетиот за воени злосторства Воислав Шешељ, кој моментно се наоѓа во притворот на Трибуналот на ОН за воени злосторства во Хаг, беше повторно избран за водач на Српската радикална партија, на партискиот конгрес во неделата (8-ми октомври). 
Делегатите, исто така, го реизбраа и Томислав Николиќ за заменик-претседател на партијата. 
По гласањето Николиќ ги повика гласачите да го поддржат новиот устав на земјата, според кој Косово е дел од Србија -- на референдумот подоцна овој месец. 
Шешељ, исто така, упати ваков повик во писмото испратено до конгресот. 
Обвинет за воени злосторства наводно извршени за време на конфликтите во периодот 1991-1995 година, во Босна и Херцеговина и во Хрватска, неговиот судски процес започнува подоцна оваа година. 
(Блиц, Данас, Политика - 09/10/06; Ројтерс, АП - 08/10/06)
