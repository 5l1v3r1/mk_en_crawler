15/03/2007
САРАЕВО, Босна и Херцеговина (БиХ) -- Новиот круг политички преговори за клучните полициски реформи, заврши во средата (14-ти март) во Сараево, без напредок.
По состанокот водачите на босанските Срби и на Бошњаците, се обвинуваат меѓусебно за ќор-сокакот.
Главниот заменик висок претставник, Рафи Грегоријан, кој посредуваше со разговорите, рече дека тоа било последна можност за БиХ да исполни еден од главните услови за потпишувањето на Спогодбата за стабилизација и асоцијација со ЕУ оваа година.
Во средата во Стразбур, Европскиот парламент (ЕП) усвои извештај за БиХ, подготвен од страна на претседателката на делегацијата на ЕП за Југоисточна Европа, Дорис Пак.
Во него се бара од новите власти во БиХ да обезбедат итен напредок во спроведувањето на определените реформи.
(Дневни аваз, Независне новине - 15/03/07;
РТРС, Фена - 14/03/07)
