03/05/2010
ЗАГРЕБ, Хрватска -- Премиерката Јадранка Косор во неделата (2-ри мај) вети дека ќе ги заостри мерките против фудбалските хулигани, по судирите во саботата. 
Вкупно 15 полицајци и шестмина фудбалски навивачи беа повредени за време и по натпреварот меѓу Динамо (Загреб) и Хајдук (Сплит) на загребскиот стадион Максимир. 
Еден полицаец беше сериозно повреден од огнометот и го изгуби едното око. 
Материјалната штета вклучува пет полициски автомобили, два автобуси и два трамваи. 
(Радио Слободна Европа, Нова ТВ, Вечерњи лист, ХРТ, Индекс, АФП - 02/05/10)
