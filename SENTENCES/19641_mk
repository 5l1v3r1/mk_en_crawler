28/10/2007
АНКАРА, Турција -- Турција и Ирак во саботата (27-ми октомври) објавија дека не планираат нови разговори за користењето од страна на Курдистанската работничка партија (ПКК) на северен Ирак како база за вршење терористички напади врз Турција. 
На состанокот помеѓу високите министри, Анкара ги отфрли предложените мерки на Багдат за справување со милитантите. 
Турскиот премиер Реџеп Тајип Ердоган рече дека ирачката понуда не ги исполнува барањата на неговата влада и потврди дека неговата земја нема да ги толерира нападите на ПКК.
Сепак, началникот на турскиот Генералштаб, Јашар Бујуканит, рече дека прекуграничната операција нема да се спроведе пред состанокот на 5-ти ноември помеѓу Ердоган и американскиот претседател Џорџ Буш во Вашингтон. 
На 2-ри ноември американскиот државен секретар Кондолиза Рајс ќе отпатува за Анкара, на разговори околу кризата со турските власти. 
(Заман, Ватан, Хуријет, Радикал, Интернешнал хералд трибјун, Ројтерс, АП, СНН Турк РТРС АФП, Ројтерс, ДВ, АП - 27/10/07)
