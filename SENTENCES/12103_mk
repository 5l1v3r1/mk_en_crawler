13/04/2005
БЕЛГРАД, Србија и Црна Гора -- Можно е косовските Срби конечно да земат учество во процесот на децентрализација во покраината, според соопштенијата издадени од Белград и Приштина во вторникот (12-ти април). 
Поранешниот косовски министер за земјоделство, Горан Богдановиќ, рече дека членовите на Српската листа за Косово и Метохија одлучиле да се приклучат на комисијата за децентрализација предводена од УНМИК. 
Тој рече дека српските претставници повеќе не сакаат да имаат пасивна улога во тој процес. 
Во одделен настан поврзан со ова прашање, по посетата на косовската Контакт група за Косово на Белград претходно оваа недела, германскиот член, Михаел Шефер, изјави дека српската администрација ќе го охрабри и поддржи учеството на косовските Срби во работните групи во покраината. 
Тој посочи знаци на зголемени шанси за компромис. 
(Политика - 13/04/05; Б92 - 12/04/05)
