10/10/2007
ЊУЈОРК, САД -- Шефот на УНМИК Јоаким Рикер во вторникот (9-ти октомври) поднесе редовен извештај до Советот за безбедност на ОН во Њујорк и ги повика Србите што живеат во Косово да гласаат на изборите следниот месец.
Тој, исто така, рече дека побарал од српскиот премиер Воислав Коштуница да не повикува на бојкот на изборите од 17-ти ноември.
Што се однесува до процесот на решавање на конечниот статус, американскиот амбасадор во ОН, Залмај Калилзад, инсистираше на тоа дека секое евентуално одложување би можело да биде опасно и дестабилизирачко.
Но, неговиот руски колега Витали Чуркин предупреди дека избрзаната унилатерална одлука ќе создаде повеќе проблеми отколку континуираните преговори и по крајниот рок на 10-ти декември.
За време на посетата на Гњилане во вторникот, командантот на КФОР, генерал Ксавиер Бу де Марнак, рече дека одредувањето на конечниот статус на Косово можеби ќе потрае и до средината на јануари.
(Косова лајв, РТК, Танјуг, Косова прес - 09/10/07)
