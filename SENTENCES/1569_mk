15/03/2010
Романскиот претседател Трајан Башеску стана почесен член на Романската академија на науките во четвртокот (11-ти март). 
Други почесни членови се: Луис Браил, пронаоѓачот на печатениот јазик за слепите луѓе, германскиот физичар Вернер Карл Хајсенберг, и романско-американскиот биолог за ќелии Џорџ Емил Паладе.
***
Центар за роботика за Западен Балкан, Бугарија и Унгарија, беше отворен во средата (10-ти март) во Сараевo. 
Околу 3 милиони евра ќе бидат инвестирани во проектот до крајот на годинава. 
Центарот нема да произведува роботи, туку ќе изготвува проекти и технички решенија за приватните претпријатија кои користат роботска технологија.
***
Српскиот министер за внатрешни работи, Ивица Дачиќ, и министерката за телекомуникации и информатичко општество, Јасна Матиќ, во понеделникот (8-ми март) станаа првите српски државјани што добија сертификати за електронски потпис врз основа на нивните биометрички лични карти. 
Околу 1,1 милион биометрички лични карти се издадени во Србија досега, а нивните сопственици можат да аплицираат за е-сертификати.
***
Повеќе од 100 црногорски веб-страници престанаа да функционираат во четвртокот (11-ти март) откако беа нападнати од хакери. 
Целта беше еден од црногорските Телеком Т-ком домаќински сервери.
***
Бугарските и грчките научници направија атлас од фауна долж реката Нестос на границата меѓу нивните држави. 
Тие „ја ставија на мапа“ големата биоразновидност на регионот во публикацијата преведена на грчки, бугарски и англиски јазик. 
Книгата беше објавена на 1-ви март.
***
Tурската професорка Зехра Несе Кавак беше избрана во извршниот одбор на Светската академија на науките и уметностите. 
Таа стана една од 650 членови на академијата низ целиот свет во 2005 година и прв турски член. 
Кавак е основач на Одделот за гинекологија на Болницата на Медицинскиот факултет при Универзитетот во Мармара и е, исто така, генерален секретар на Турската асоцијација на бизнисменки.
***
Повеќе од 90 отсто од турските граѓани веруваат дека пристапот до интернет претставува основно право, според анкетата на Би-Би-Си објавена на 8-ми март. 
Tурција е највисоко рангирана со овој индикатор во споредба со која било друга европска држава во студијата, која вклучуваше повеќе од 27.000 возрасни во 26 држави низ целиот свет. 
Ниту една друга балканска држава не беше испитана.
***
Aрхеолозите откопаа ретки откритија, вклучително и архитектонски рушевини на гробници, садови за домаќинство и глинени статуетки, за време на ископувањата во Ројал некрополис во северозападна Грција. 
Откритијата беа претставени на 23-тиот Научен состанок на археолошката работа во Maкедонијa и Тракија, на Солунскиот универзитет Аристотел во четвртокот (11-ти март).
(Разни извори -- 08/03/10 - 15/03/10)
