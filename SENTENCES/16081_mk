17/11/2006
БЕЛГРАД, Србија -- Ружица Ѓинѓиќ, вдовицата на убиениот српски премиер Зоран Ѓинѓиќ, во четвртокот (16-ти ноември) рече дека е подготвена да биде следен премиер на земјата. 
Таа одговараше на новинарско прашање откако најголемата опозициска партија, Демократската партија (ДС), претходно предводена од Зоран Ѓинѓиќ, навести дека е можно да номинира жена за премиер ако победи на парламентарните избори на 21-в јануари. 
Таа не ја отфрли можноста за соработка со Демократската партија на Србија и Либерал-демократската партија, поранешна фракција на ДС која формираше коалиција со другите помали партии за да го исполни изборниот праг од 5 отсто. 
(Данас, Блиц - 17/11/06)
