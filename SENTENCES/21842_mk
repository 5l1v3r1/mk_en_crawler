19/06/2008
САРАЕВО, Босна и Херцеговина (БиХ) -- Државните обвинители во средата (18-ти јуни) објавија дека полицијата уапсила двајца Срби осомничени за вршење воени злосторства врз цивили во 1992 година.
Властите ги уапсија Никица и Миле Згоњанин во северозападниот град Нови Град во вторникот, и ќе ги држат во притвор еден месец, како што соопшти Мира Милетиќ, обвинителка во Бања Лука.
Таа не даде други детали за АФП.
Во другите вести, околу 40 полицајци кои ОН ги отпуштија во 2002 година -- главно од дисциплински причини -- го продолжија штрајкот со глад што го започнаа пред осум дена пред Канцеларијата на високиот претставник во Сараево.
Тие бараат да бидат вратени на работните места, во согласност со одлуката што ја издаде Советот за безбедност на ОН пред повеќе од една година.
(AФП, Дневни аваз, СРНА, РТРС, ОНАСА - 18/06/08)
