23/11/2006
ТРИПОЛИ, Либија -- Бугарскиот министер за внатрешни работи, Румен Петков, во средата (22-ри ноември) во Триполи се состана со либискиот водач Моамер Гадафи. 
Тој, исто така, ги посети и петте бугарски медицински сестри, кои се затворени повеќе од седум години поради обвинението -- кое нашироко се оспорува надвор од Либија --дека намерно инфицирале стотици деца со ХИВ. 
Петков им донесе лекови и книги на сестрите и ги информираше за напорите на Софија за решавање на овој долготраен случај.
Како резултат на процедурални пропусти, пресудата од нивното прво судење е отфрлена. 
Пресудите во нивното второ судење се очекуваат на 19-ти декември. 
Палестинскиот лекар кој ги лечеше децата исто така е обвинет. 
(Сега - 23/11/06; Дарик, БНР - 22/11/06)
