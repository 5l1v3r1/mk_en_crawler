04/03/2007
БРИСЕЛ, Белгија -- Европската комисија ја разгледува можноста за евентуално отворање на неколку нови поглавја во своите преговори со Турција до крајот на претседателствувањето на Германија со ЕУ, објави во петокот (2-ри март) портпаролката на Комисијата.
Можно е отворање разговори за четири области, изјави Кристина Наѓи за новинарите во Брисел.
Претходно во петокот, турскиот министер за економија, Али Бабаџан, кој е и главен преговарач на земјата со ЕУ, рече дека поглавјата, најверојатно, ќе бидат за индустриската политика и политиката на претпријатијата, културата и образованието.
ЕУ ги замрзна разговорите за осум од 35 поглавја во знак на протест поради одбивањето од страна на Турција да го отвори својот воздушен простор и морските пристаништа за кипарскиот сообраќај.
Бабаџан, исто така, потврди дека Турција нема да го смени мислењето додека Унијата не го укине економското ембарго што го наметна за северниот дел од Кипар окупиран од Турција.
(Заман, Катимерини - 03/03/07;
Дау Џонс, АФП, НТВ - 02/03/07)
