09/02/2010
ВИЕНА, Австрија -- Стратегијата за усогласување на северно Косово, каде што живее претежно српско население, правно и политички со остатокот од земјата, доби едногласна поддршка од сите 25 членки на Меѓународната управна група (ИСГ) во Виена во понеделникот (8-ми февруари).
Членовите на ИСГ, исто така, ќе го поддржат меѓународниот цивилен претставник Питер Фејт и премиерот Хашим Тачи во спроведувањето на стратегијата, велат извори од состанокот.
Фејт и Тачи ја информираа ИСГ околу планот за распуштање на српските паралелни структури на север, воспоставување општини кои ќе дејствуваат под надлежностите на косовските институции и формирање судови за повторно воспоставување на владеењето на правото во државата.
Иако тие го продолжија мандатот на Фејт, учесниците на состанокот одлучија да го намалат персоналот на Меѓународната цивилна канцепарија (ИЦО) за 15 отсто во рок од неколку месеци.
Исто така во понеделникот, српскиот претставник Оливер Ивановиќ ја отфрли како неважечка одлуката на ИЦО за назначување тим кој ќе помогне да се формира нова општина во северна Митровица.
Тој го наведе договорот од 2002 година меѓу УНМИК и српската влада, за кој Ивановиќ вели дека останува на сила.
(Коха Диторе, Косова Сот, Зери, Експрес, Лајм, Телеграфи - 09/02/10;
Кохавижн, РТК - 08/02/10)
