08/08/2007
СОФИЈА, Бугарија -- Ашраф Ахмад Јума, палестинскиот лекар кој беше ослободен на 24-ти јули заедно со бугарските сестри по осум години во затвор во Либија, планира да поднесе жалба против Либија во Советот за човекови права на ОН, објави во вторникот (7-ми август) неговиот адвокат.
Тој ќе ја тужи Либија за тортура, одложена судска постапка и злоупотреба на докази.
Лекарот, кој е сега бугарски државјанин, исто така, има намера да ги тужи полицајците кои, наводно, го малтретирале.
Во меѓувреме, една од медицинските сестри, Снежана Димитрова, во вторникот на БТВ ги негираше извештаите дека планира да ја тужи Бугарија и да побара надоместок за годините поминати во затворите во Либија.
Наместо тоа, таа им се заблагодари на Бугарија, ЕУ и Франција за напорите за нејзино ослободување.
(Ројтерс, БГНЕС, БТВ, БНР, Софиска новинска агенција - 07/08/08)
