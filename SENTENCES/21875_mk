19/06/2008
ХАГ, Холандија -- Судот во Хаг во средата (18-ти јуни) започна со рочиштата од судскиот процес против Холандија и ОН, покренат во име на околу 6.000 роднини на жртвите од масакрот во Сребреница во 1995 година. 
Тие ги обвинуваат ОН и Холандија дека не го спречиле масакрот, кој започна откако силите на босанските Срби ја окупираа муслиманската енклава. 
Силите на босанските Срби на крајот убија околу 8.000 босански мажи и момчиња, и депортираа илјадници жени и деца. 
Хашкиот трибунал за воени злосторства веќе го прогласи масакрот во Сребреница за геноцид. 
Во тоа време, енклавата беше безбедносна зона на ОН под заштита на холандските мировници. 
Но, кога Србите ја окупираа Сребреница, мировниците, наводно, не презедоа мерки за заштита на локалното население и не му дозволија на локалниот персонал да остане во областа. 
Роднините на жртвите бараат најмалку 4 милиони американски долари компензација. 
(Дневни аваз, Независне новине - 19/06/08; РИА Новости, АФП, РТРС, Фена - 18/06/08)
