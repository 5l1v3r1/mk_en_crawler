22/01/2009
СОФИЈА, Бугарија -- Двајца партнери во владејачката коалиција, Бугарската социјалистичка партија (БСП) и Движењето за правата и слободите (МРФ), во средата (21-ви јануари) се здружија во отфрлањето на иницијативата на третиот партнер, Националното движење за стабилност и напредок (НДСВ). 
Партијата сакаше да иницира уставни амандмани за да можат изборите за Европскиот парламент и бугарскиот парламент, да се одржат во ист ден. 
НДСВ тврди дека нивното спојување во јуни може да доведе до значителна заштеда. 
БСП и МРФ велат дека мотивите на НДСВ се повеќе политички по својата природа. 
Тие инсистираат на одделни избори, бидејќи се однесуваат на две одделни прашања.
Исто така во средата, БСП и МРФ потпишаа договор за искоренување на купувањето гласови за време на изборите. 
Коалиција на невладини организации, која ги следи изборите во земјата, ја покрена иницијативата. 
(Сега, Дневник - 22/01/09; бТВ, Дарик - 21/01/09)
