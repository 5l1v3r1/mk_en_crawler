07/04/2011
БАКУ, Азербејџан -- Висок азербејџански претставник за енергија во средата (6-ти април) рече дека Грција ќе биде првата европска земја во која директно ќе се врши дотур на азербејџански гас.
Ровнаг Абдулајев, претседател на државното нафтено претпријатие СОКАР, говореше откако неговото претпријатие и грчкото национално претпријатие за гас ДЕПА потпишаа меморандум за разбирање на маргините од грчко-азербејџанскиот бизнис форум во Баку.
Во моментов азербејџанскиот гас се пренесува во Грција преку Турција.
Отворајќи го форумот заедно со азербејџанскиот претседател Илхам Алијев, грчкиот претседател Каролос Папуљас ги истакна напорите на неговата земја за излез од својата длабока економска криза.
Тој ги повика азербејџанските бизнисмени да ја искористат грчката нова инвестицинска рамка.
(Tренд, АНА-МПA - 06/04/11)
