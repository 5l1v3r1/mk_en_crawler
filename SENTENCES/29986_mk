19/04/2011
БЕЛГРАД, Србија -- Белгискиот министер за надворешни работи, Стеван Ванакере, ја изрази поддршката на својата земја за кандидатурата на Србија за ЕУ за време на разговорите од понеделникот (18-ти април) со властите во Белград. 
Меѓу темите за кои се дискутираше беа регионалната соработка, нелегалната имиграција и начините за зајакнување на билатералните економски врски. 
Ванакере и министерот за внатрешни работи, Ивица Дачиќ, се согласија да ја зајакнат соработката за да го спречат потенцијалниот прилив на барателите на азил во Белгија. 
Ванакере рече дека повеќе од 98 отсто од апликациите за азил поднесени од Срби се отфрлени.
Во другите вести, рускиот министер за надворешни работи, Сергеј Лавров, во вторникот го посети Белград, на разговори за зајакнување на билатералните односи и прашањата поврзани со Косово. 
Лавров ќе се состане со претседателот Борис Тадиќ и министерот за надворешни работи, Вук Јеремиќ. 
Србија е прва станица од балканската турнеја, која ги вклучува и Црна Гора, Словенија и Македонија. 
(Taнјуг, Б92 - 19/04/11; РТС, Танјуг - 18/04/11)
