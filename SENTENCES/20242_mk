15/11/2007
БУКУРЕШТ, Романија -- Европската комисија (ЕК) во средата (14-ти ноември) објави дека й дава на Романија уште еден месец да ја среди својата Агенција за плаќање и интервенција во земјоделството (АПИА), продолжувајќи го крајниот рок до 16-ти декември. 
ЕК рече дека Романија би можела да се соочи со спроведување на заштитната клаузула ако не ги реши проблемите со софтверскиот систем кој се користи за водење и контрола на директната помош што ЕУ им ја дава на романските земјоделци. 
ЕК ќе ја донесе својата конечна одлука за тоа дали да ја активира заштитната клаузула на 20-ти декември. 
Нејзината примена би значела дека Романија ќе изгуби 110 милиони евра. 
(Nine o'clock, Фајненшал тајмс - 15/11/07; Hotnews.ro, веб-страница на ЕК, МСНБЦ, ЕУобсервер, Форбс, Томсон фајненшал, Ројтерс, Гардијан - 14/11/07)
