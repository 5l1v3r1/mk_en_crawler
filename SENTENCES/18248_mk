17/01/2007
СОФИЈА, Бугарија -- Американскиот амбасадор во Бугарија, Џон Бејрл, во вторникот (16-ти јануари) рече дека нема поврзаност помеѓу случајот на петте бугарски медицински сестри, осудени на смрт во Либија за наводно инфицирање на деца со ХИВ, и бомбашкиот напад од 1998 година на авионот „Пан Американ“ над Локерби, Шкотска. 
Во изјавата за новинарите по состанокот со министерот за надворешни работи Ивајло Калфин, Бејрли додаде дека како сојузник на Бугарија, САД ќе сторат сé што е во нивна моќ за да ги ослободат сестрите. 
Калфин, од своја страна, рече дека е неприфатливо да се разговара за каков било договор кој би значел размена на медицинските сестри за либиски терорист Махмуд Саид ал Мохраби, кој одлежува доживотна затворска казна во Велика Британија за бомбашкиот напад од Локерби.
Во среда Европскиот парламент треба да расправа за нацрт-резолуцијата во врска со случајот на медицинските сестри. 
Во неа се бара од либискиот водач Муамер Гадафи да интервенира и да нареди нивно итно ослободување. 
(Сега, Новинар - 17/01/07; БНР, Дарик - 16/01/07)
