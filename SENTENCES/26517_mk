11/08/2009
БЕЛГРАД, Србија -- Владата, наводно, ќе му вети значителни намалувања на персоналот во јавната администрација во текот на следните 12 месеци, кога делегацијата на ММФ ќе дојде во посета на земјата, подоцна овој месец.
Белградскиот весник Блиц во вторникот (11-ти август) вети дека кратењата ќе ја вклучат администрацијата, образовниот и здравствениот сектор, како и судството.
Блиц објави дека ова ќе биде гаранцијата што ќе му биде понудена на ММФ, за да се согласи на повисок генерален владин дефицит од 4,5 отсто од БДП, наместо сегашната горна граница од 3 отсто.
Владата, исто така, ќе вети замрзнување на сите пензии и плати во јавниот сектор до 2011 година и, исто така, нема да има зголемување на ДДВ.
Мисијата на ММФ ќе пристигне во Белград на 24-ти август, на разговори околу првата ревизија на стенд-бај аранжманот од скоро 3 милијарди евра.
(Блиц, Фонет, Б92, Фокус - 11/08/09)
