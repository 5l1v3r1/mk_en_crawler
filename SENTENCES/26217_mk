18/03/2010
ХАГ, Холандија -- Судењето на водачот на Српската радикална партија, Војислав Шешељ беше одложено до понатамошно известување, поради здравствените проблеми на четворицата преостанати сведоци, објави Трибуналот на ОН за воени злосторства во средата (17-ти март).
Обвинителството се надеваше дека ќе го заврши испрашувањето до крајот на овој месец.
Шешељ е обвинет за воени злосторства врз несрпското население во Хрватска, Војводина и Босна и Херцеговина меѓу 1991 и 1993 година.
Во другите вести од средата, српските обвинители ги отфрлија обвиненијата за предавство против поранешниот генерал на Југословенската народна армија, Владо Трифуновиќ, и четворица други офицери.
Трифуновиќ беше обвинет од режимот на Слободан Милошевиќ бидејќи ја напуштил армиската база во хрватскиот град Вараждин на почетокот од конфликтот во периодот 1991-1995 година, за да ги спаси животите на неговите војници таму.
(Фена, Бета, Срна, Вечерње новисти, Бета, Танјуг, Б92, АП - 17/03/10)
