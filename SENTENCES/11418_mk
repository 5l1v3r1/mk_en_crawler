24/07/2005
ЗАГРЕБ, Хрватска -- Хрватската министерка за надворешни работи, Колинда Грабар-Китаровиќ и нејзиниот словенечки колега, Димитриј Рупел, одржаа состанок во Оточец, Словенија, во саботата (23-ти јули). 
Состанокот се фокусираше на разговорите во врска со пограничните инциденти, и на тоа како тие можат да се избегнат во иднина, како што се вели во соопштението на владата во Загреб. 
Двајцата функционери разговараа за спроведувањето на билатералниот договор во врска со ова прашање потпишан минатиот месец. 
Грабар-Китаровиќ и Рупел повторно ја потврдија заедничката политичка волја на нивните земји за добрососедски односи и решавање на сите отворени прашања. 
(Хина, ХРT - 23/07/05)
