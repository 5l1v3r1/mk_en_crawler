29/05/2005
СТОКХОЛМ, Шведска -- Највисоките шведски официјални претставници ја потврдија поддршката за навремениот пристап на Романија во ЕУ во 2007 година, за време на посетата на романскиот премиер Калин Попеску Таричеану во петокот (27-ми мај). 
Официјалните претставници ги пофалија мерките што го презедоа романските власти за борба против корупцијата, како и реализирањето на реформите поврзани во влезот во ЕУ. 
Таричеану, исто така, се состана со водачите на шведската бизнис заедница на разговори во врска со зајакнувањето на економските врски.
Во другите вести, романските обвинители во петокот формално обвинија еден ирачко-романски бизнисмен и еден романски државјанин со ирачко и американско државјанство за киднапирањето на тројца новинари во Ирак. 
Бизнисменот Омар Хајсам е обвинет за организирање на киднапирањето во надеж дека владата ќе стави крај на истрагата за неговите финансиски трансакции откако тој ќе „преговара“ за ослободување на заложниците. 
Преведувачот на новинарите, Мохамед Монаф, е обвинет за соучесништво. 
(AП, АФП - 28/05/05; веб-страница на романската влада, Ромпрес - 27/05/05)
