31/01/2005
САРАЕВО, Босна и Херцеговина (БиХ) -- Премиерот на БиХ, Аднан Терзиќ, вели дека очекува сите министри да учествуваат на следната владина седница, закажана за вторник (1-ви февруари). 
Во својата изјава за печатот во понеделникот Терзиќ повторно истакна дека министрите мора да разговараат за важни прашања, вклучувајќи го и извештајот за темпото на спроведување на мерките што ги препорача Европската комисија во физибилити студијата за БиХ, како и нацрт-законот за системот на јавната радиодифузија. 
Членовите на Српската партија за демократски напредок минатиот месец поднесоа оставка од функциите во Владата, како последица на мерките што ги наметна високиот претставник Педи Ешдаун врз Република Српска.
Во другите вести, во понеделникот во Сараево започна регионална министерска конференција за враќањето на раселените лица. 
На конференцијата присуствуваат владини функционери од БиХ, Хрватска и Србија и Црна Гора, како и претставници на Европската комисија, УНХЦР и ОБСЕ. 
(Дневни аваз, Независне новине - 31/01/05; Фена, ПБС БиХ, Pincom.info - 30/01/05)
