20/01/2004
СКОПЈЕ, Македонија -- Во референдумите спроведени во неделата (18-ти јануари), уште седум општини ја отфрлија неодамна предложената административна поделба на земјата.
Резултатите покажуваат дека над 90 отсто од населението во сите седум области -- Зелениково, Богомила, Злетово, Добрушево, Конопиште, Старавина и Тополчани -- го поддржаа постојниот систем.
Со тоа бројот на општините кои се спротивставуваат на планот на Владата за децентрализација, предвиден со Охридскиот мировен договор, изнесува вкупно 20.
Во другите вести од понеделникот, претседателот Борис Трајковски во февруари ќе го наименува новиот началник на Генералштабот на Македонската армија.
Генерал Методиј Стамболиски следниот месец ќе замине во пензија.
(Дневник, Утрински весник - 20/01/04;
МИА, А1 ТВ - 19/01/04)
