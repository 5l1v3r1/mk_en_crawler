15/11/2006
ТРИПОЛИ, Либија -- Германскиот министер за надворешни работи, Франк-Волтер Стајнмаер, во вторникот (14-ти ноември) му рече на својот либиски колега, Абделрахман Мохамед Шалгам, дека ЕУ внимателно ќе го следи исходот од судењето на петте бугарски медицински сестри и еден палестински лекар. 
Либија ги обвинува за инфицирање на повеќе од 400 деца со ХИВ во болницата во Бенгази. 
Обвинетите беа осудени на смртна казна во 2004 година, но либискиот Врховен суд нареди повторување на судскиот процес. 
Новата пресуда се очекува на 19-ти декември.
„Се обидов повторно да им ставам до знаење на одговорните тука дека овој проблем мора да се реши. 
Искрено се надевам дека ќе биде донесена одлука што ќе доведе до слобода за бугарските сестри и палестинскиот лекар“, рече Стајнмаер. 
Создаден е специјален фонд за лекување на децагта, од кои повеќето се префрлени во европски болници. 
(AФП - 14/11/06)
