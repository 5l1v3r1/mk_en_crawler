31/08/2005
САРАЕВО, Босна и Херцеговина -- Државниот институт за исчезнати лица во БиХ беше официјално отворен во вторникот (30-ти август) со потпишувањето на договор помеѓу основачите, владата на БиХ и Меѓународната комисија за исчезнати лица (МКИЛ) во Сараево. 
Настанот се совпадна со комеморацијата на Меѓународниот ден на исчезнатите лица во БиХ, каде што околу 20.000 лица сé уште се водат за исчезнати по конфликтот во периодот 1991-1995 година. 
Според договорот надлежностите и персоналот на структурите на ентитетот ќе бидат интегрирани во нова, единствена инситуција.
Комеморации се одржаа, исто така, и во Хрватска, Србија и Косово. 
Во вторникот остатоците од 16-те косовски Албанци - пронајдени во масовна гробница во Србија претходно оваа година - беа закопани во Ѓаковица. 
(Данас, Вечерњи лист - 31/08/05; веб-страница на МКИЛ, Фена, Танјуг - 30/08/05)
