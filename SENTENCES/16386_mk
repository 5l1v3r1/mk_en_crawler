13/04/2006
БЕЛГРАД, Србија и Црна Гора -- Американскиот амбасадор во Србија и Црна Гора, Мајкл Полт, во средата (12-ти април) рече дека е премногу рано за какви било претпоставки во врска со идниот статус на Косово.
Независноста, објасни тој, во моментов е една од неколкуте опции.
Полт ги повика етничките Албанци и Срби во покраината да ги почитуваат меѓусебните права, како и основните човекови права и слободи.
Марти Ахтисари, посредникот на ОН во разговорите, во средата беше во Брисел да ја информира Европската комисија за ова прашање.
Тој рече дека конкретните преговори за статусот ќе бидат договорени дури откако ќе бидат завршени техничките прашања.
За време на посетата на Москва во средата, албанскиот министер за надворешни работи, Бесник Мустафај, рече дека прашањето на статусот ќе биде решено до крајот на оваа година.
Решението мора да осигури стабилност и безбедност во регионот и да гарантира подеднакви права за сите жители, додаде тој.
(Албански вести - 13/04/06;
РТС, Бета, Танјуг, ЕУ Политикс, УПИ, Итар-Тасс, Интерфакс, Косова лајв - 12/04/06)
