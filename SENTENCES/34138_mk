16/07/2003
ПРИШТИНА, Косово, Србија и Црна Гора -- Околу 24 семејства косовски Срби во понеделникот (14-ти јули) се вратија во селото Бело Поsе, четири години откако го напуштија поради борбите.
Лилјана Белос, шеф за враќаoето на бегалците на Косовскиот координативен центар во Белград, изјави дека семејствата започнале да ги поправаат нивните домови, со помош на меfународната заедница.
Белос рече дека се надева оти другите семејства ќе го следат овој пример.
Во другите вести, шефот на Координативниот центар Небојша Човиќ во вторникот се сретна со Брус Џексон од Американската комисија на НАТО, кој инсистираше на тоа дека Косово треба да остане дел од Србија и Црна Гора и дека европската интеграција е најдобариот правец за него.
Човиќ, заменик-премиер на српската Влада рече дека решенијата на проблемите во Косово не треба да се бараат во провинцијата или во Србија и Црна Гора, туку во регионот како целина.
Разговорите помеfу Белград и Приштина се очекуваат во септември.
(Б92, ББС, Танјуг - 15/07/03)
