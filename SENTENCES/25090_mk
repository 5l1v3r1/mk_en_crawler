27/12/2009
БЕЛГРАД, Србија -- Коалицијата на опозициската Демократска партија на Србија и Нова Србија (ДСС-НС) во четвртокот (24-ти декември) поднесе иницијатива до Уставниот суд (ДСС-НС), во која ја оспорува уставотворноста на статутот на Војводина.
Тие, исто така, побараа од судот да го разгледа законот за надлежноста на покраината, кој беше неодамна усвоен.
Истиот ја зајакнува автономијата на Војводина и ѝ дава надлежност во 20 области, вклучително и регионалниот развој, земјоделството, туризмот, индустријата, транспортот, здравствената заштита, економијата и приватизацијата, како и во рударството и енергијата.
Војводина, исто така, ќе добие свој претставник во Брисел, иако нема да може да потпишува меѓународни договори -- туку само регионални.
Критичарите велат дека статутот е потег во правец на евентуална независност за Војводина.
(Б92, AП, Танјуг - 24/12/09)
