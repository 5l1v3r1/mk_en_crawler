07/05/2009
ПРИШТИНА, Косово -- Делегација амбасадори од 27-те членки на ЕУ го посети Косово во средата (6-ти мај) за да собере повеќе информации во врска со напорите на персоналот на ЕУЛЕКС. 
Амбасадорите, членови на Политичката и безбедносна комисија (ПСК) во Брисел, помагаат во политичките активности на ЕУ подготвувајќи мислења за седниците на Европскиот совет. 
ПСК, исто така, има политичка контрола и стратешко водство над операциите за управување со кризи, како што е ЕУЛЕКС. 
За време на нивната посета, амбасадорите се состанаа со претставниците на ЕУ, политичките водачи, шефот на УНМИК Ламберто Заниер и командантот на КФОР, Џузепе Емилио Гај.
Во другите вести од средата, Германија објави дека ќе го продолжи своето учество во КФОР за уште една година. 
Сепак, земјата го намалува бројот на војниците што ќе ги испраќа од 8.500 на 3.500. 
Со оглед на ситуацијата откако Косово прогласи независност пред скоро 15 месеци, „Ние сметаме дека [овој број] е соодветен“, соопшти портпаролот на владата Томас Стег пред новинарите. 
Парламентот мора да ја одобри владината одлука. 
Моментно, 2.300 германски војници се распоредени во Косово. 
(Коха Диторе, Зери, Експрес - 07/05/09; Клан, Кохавижн, АФП, ДПА, Н-ТВ - 06/05/09)
