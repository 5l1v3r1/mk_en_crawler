06/09/2009
БЕЛГРАД, Србија -- Пет лица беа уапсени под сомневање за вмешаност во фрлање запаливи бомби на Грчката амбасада во Белград на крајот од минатиот месец, објави полицијата во петокот (4-ти септември).
Осомничените, четворица мажи и една жена, беа сослушани во врска со инцидентот во кој две запаливи бомби предизвикаа помала штета на зградата.
Групата која се нарекува „Црни Илија“ ја презеде одговорноста набргу по нападот, тврдејќи дека нејзините дејства биле во име на „пријателите во Грција и насекаде во светот“.
Истата побара ослободување на грчки државјанин кој беше уапсен во атинските немири минатата година, предизвикани од убиството на едно 15-годишно момче од страна на полицаец.
(Б92 - 05/09/09;
AФП - 04/09/09)
