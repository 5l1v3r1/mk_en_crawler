09/03/2005
ИСТАНБУЛ, Турција -- Завршувајќи ја тридневната посета на Турција во вторникот (8-ми март) комесарот за проширување на ЕУ, Оли Рен, повика на продолжување на реформскиот процес, повторувајќи го своето уверување дека членството во ЕУ претставува остварлива цел за земјата. 
За време на состанокот со локалните бизнис водачи Рен рече дека радикалната промена на начинот на размислување претставува основен дел од тој процес и дека е во интерес на сите реформите да продолжат. 
Тој додаде дека во месеците што следат ќе бидат спроведени сеопфатни подготовки од двете страни за планираното започнување на разговорите за членство на ЕУ со Турција на 3-ти октомври. 
Рен, кој во вторникот го посети и центарот за рехабилитација на жртвите на тортура, повторно препорача преземање на решителни мерки за спречување на таа практика. 
(Веб-страница на ЕУ, АФП, TurkishPress.com, НТВ - 08/03/05)
