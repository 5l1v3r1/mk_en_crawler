22/08/2007
ЉУБЉАНА, Словенија -- Владата, наводно, постави три услови што мора да се исполнат пред да започне каква било меѓународна арбитража со Хрватска за решавање на споровите околу заедничката граница. 
Според извори на Министерството за надворешни работи цитирани во средата (22-ри август), Словенија сака процедурите да ги опфатат сите граници, поморски и копнени. 
Властите, исто така, инсистираат на тоа дека разговорите треба да ги вклучат соседните области, како и дека треба да се земе предвид состојбата на статус кво почнувајќи од 26-ти јуни, 1991 година, кога Словенија и Хрватска излегоа од Југославија.
Досега се одржаа само неофицијални разговори помеѓу словенечката и хрватската влада. 
Нема официјална потврда за евентуалната арбитража. 
(РТВ, ХРT - 22/08/07)
