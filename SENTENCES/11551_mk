22/07/2005
ЗАГРЕБ, Хрватска -- Министерот за правда, Весна Шкаре-Озболт, во четвртокот (21-ви јули) ја претстави агендата на министерството за оваа есен, велејќи дека се изработила нова нацрт-стратегија против корупцијата.
Една од главните мисии ќе биде зголемување на контролата врз областите каде се регистрирани најмногу случаи на корупција, рече таа.
Друг приоритет за министерството ќе биде отворањето на национална база на информации за судството, кое ќе ја зајакне ефикасноста и ќе го забрза процесот на донесување пресуди.
Исто така во четвртокот, Шкаре-Озболт потврди дека Трибуналот на ОН во Хаг ги испитува наводните воени злосторства извршени против српските цивили во 1991 година во источниот хрватски град Осиек.
Таа не даде повеќе детали, но рече дека се надева оти Трибуналот ќе им дозволи на домашните судови да го водат овој случај.
Во меѓувреме, во извештаите на медиумите се шпекулира дека претседателот на парламентот, Владимир Шекс, кој го водеше Центарот за справување со кризи во Осиек во 1991 година, би можел да биде обвинет од Хашкиот трибунал.
Во изјавата за новинарите од четвртокот тој рече дека не се плаши од истрага, со оглед на тоа што немал командна одговорност за војската или полициските единици во Осиек.
(Вечерњи лист, Нови лист - 22/07/05;
ХРТ, ХИНA - 21/07/05)
