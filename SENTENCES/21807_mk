23/09/2008
БУКУРЕШТ, Романија -- Грчката делегација во понеделникот (22-ри септември) ја напушти конференцијата на УНЕСКО за културното наследство која е во тек во Букурешт, наведувајќи две причини поврзани со долготрајниот спор околу името со Македонија. 
Првата е тоа што земјата беше претставена на конференцијата под своето уставно име, Република Македонија, која Грција не го признава. 
Втората е тоа што делегацијата од Скопје подели книга за време на конференцијата за „македонскиот јазик“.
Исто така во понеделникот, медиумите објавија дека претставникот на ОН во спорот околу името, Метју Нимиц, в среда во Њујорк ќе има одделни состаноци со грчката министерка за надворешни работи, Дора Бакојани, и македонскиот претседател Бранко Црвенковски. 
Ова ќе биде на маргините од 63-тата сесија на Генералното собрание на ОН. 
Разговорите се очекува да се фокусираат на одговорите на последниот пакет предлози на Нимиц. 
(Сити, Макфакс, Скај, МИA - 22/09/08)
