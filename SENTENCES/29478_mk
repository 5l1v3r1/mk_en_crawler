01/07/2010
САРАЕВО, Босна и Херцеговина (БиХ) -- Политичките директори на Управниот одбор на Советот за спроведување на мирот (ПИК) во средата (30-ти јуни) заклучија дека не се исполнети условите за затворање на Канцеларијата на високиот претставник.
На крајот од дводневниот состанок, тие ги повикаа водачите да го решат прашањето на доделувањето на одбранбениот имот и веднаш да почнат со уништување на вишокот оружје и муниција.
Управниот одбор на ПИК, исто така, изрази загриженост поради одложувањето на измената на Уставот на БиХ, во врска со одлуката од декември на Европскиот суд за човекови права, во која беше заклучено дека уставот ги дискриминира малцинствата.
Одборот, исто така, ги повика властите да усвојат закон за спроведување попис.
Тие го пофалија напредокот на БиХ во исполнувањето на критериумите за визната либерализација на ЕУ и ги охрабрија властите да ги исполнат преостанатите услови за безвизно патување.
(ОХР, Фена, РТРС, Срна - 30/06/10)
