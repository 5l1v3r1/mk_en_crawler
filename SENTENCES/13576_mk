23/11/2005
ХАГ, Холандија -- Главната обвинителка на ОН за воени злосторства, Карла дел Понте, сé уште смета дека нивото на соработка од страна на Белград е недоволно, изјави нејзината портпаролка, Флоренс Хартман. 
На прес-конференцијата во вторникот (22-ри ноември) во Хаг Хартман рече дека Дел Понте е „изненадена“ од неодамнешните извештаи на медиумите во Белград. 
Според нив Дел Понте е можно да ја потврди подобрената соработка во нејзиниот следен извештај за Србија и Црна Гора, кој треба да биде поднесен до Советот за безбедност до крајот на ноември.
Во другите вести, Трибуналот на ОН за воени злосторства во вторникот објави дека ќе ја разгледа можноста за поделба на судењето на Слободан Милошевиќ за да се забрзаат рочиштата. 
Судиите е можно да одлучат да изречат одделна пресуда за делот од судскиот процес што се однесува на воените злосторства во Косово. 
Милошевиќ потроши скоро 75 отсто од вкупно дозволените 360 часови во судницата во врска со обвиненијата за Косово и допрва треба да ја презентира својата одбрана за обвиненијата во врска со босанскиот конфликт од 1992 до 1995 година. 
(Фена, Танјуг, Б92, АП, Ројтерс - 22/11/05)
