27/10/2006
БРЧКО, Босна и Херцеговина (БиХ) -- Припадниците на босанската Државна агенција за истраги и заштита уапсија Србин роден во Хрватска, обвинет за злосторства против човештвото.
Јадранко Палиќ (37) беше уапсен во четвртокот (26-ти октомври) во Брчко, каде што живее од 1996 година со босанско државјанство.
Според извештаите во локалните медиуми, Палиќ бил уапсен на барање на босанските обвинители, кои дејствувале по добиената меѓународната потерница што ја издаде Хрватска.
Тој, наводно, е обвинет за воените злосторства извршени во Пакрац, Хрватска, во 1991 година, кога бил припадник на воената полиција на српска Краина.
(Независне новинe - 27/10/06;
РТРС, ПБС БиХ, Pincom.info - 26/10/06)
