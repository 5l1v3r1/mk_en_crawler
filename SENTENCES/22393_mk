11/06/2008
БЕЛГРАД, Србија -- Претседателот Борис Тадиќ, кој ја предводи Демократската партија (ДС), во вторникот (10-ти јуни) рече дека разговорите за формирање нова влада со коалицијата предводена од Српската социјалистичка партија (СПС) сé уште не започнале.
Но, тој додаде дека е оптимист оти истите ќе започнат наскоро.
Млаѓан Динкиќ, министерот за економија во заминување и водач на сојузникот на ДС, Г17 Плус, исто така, рече во вторникот дека е 100 отсто сигурен оти ќе биде формирана проевропска влада.
Во меѓувреме во Брисел, српскиот заменик-министер Божидар Ѓелиќ, шеф на парламентарната група на ДС, предвиде дека тоа ќе се случи до крајот на овој месец.
Ѓелиќ, кој се состана со комесарите на ЕУ, Јанез Поточник и Нели Крос, исто така, предвиде дека Србија ќе биде подготвена да пристапи во ЕУ во 2012 година.
Во другите вести од вторникот, српскиот суд го ослободи Марко Милошевиќ, син на поранешниот југословенски претседател Слободан Милошевиќ, од обвиненијата за напад и наводно претепување на припадници на опозициското движење Отпор во 2000 година.
Судот во родниот град на Милошевиќ, Пожаревац, го наведе недостатокот на докази и статутот на ограничувања.
Марко и неговата мајка, Мира Марковиќ, живеат во Русија, каде што добија политички азил.
(Блиц, Политика, Вечерње новости - 11/06/08;
РТС, Бета, Танјуг, Б92, АП, Ројтерс - 10/06/08)
