29/10/2008
АНКАРА, Турција -- Премиерот Реџеп Тајип Ердоган испрати двајца претставници за надворешна политика да се состанат со советниците на двајцата американски претседателски кандидати -- демократот Барак Обама и републиканецот Џон Меккејн, објавија во вторникот (28-ми октомври) локалните медиуми. 
Ахмет Давутоглу, главниот советник на Ердоган, и Суат Киниклиоглу, заменик-претседателот на парламентарната комисија за надворешни работи, ќе им го пренесат турскиот став за голем број клучни прашања на надворешната политика на двете кампањи. 
Меѓу другото, тука спаѓа желбата на Турција за континуирана соработка во борбата против терористичката Курдистанска работничка партија и американската поддршка за предлогот на Турција за воспоставување Кавкаска платформа за стабилност и соработка, која ќе ги здружи Турција, Ерменија, Грузија, Азербејџан и Русија. 
Американските претседателски избори ќе се одржат за помалку од една недела. 
(Хуријет, НТВ, Хабертурк - 28/10/08)
