26/03/2006
САРАЕВО, Босна и Херцеговина (БиХ) -- Говорејќи во петокот (24-ти март) високиот претставник Кристијан Шварц-Шилинг го истакна отворањето на работни места како најитна задача со која се соочуваат политичарите во БиХ.
Тој имаше свое обраќање на седницата на Одборот за економска координација на БиХ -- тело кое го сочинуваат државниот премиер и премиерите на ентитетите, како и министрите за економија и друго функионери од економскиот сектор.
Високиот меѓународен претставник повика на усвојување на нацрт-законот за државниот Фискален совет на БиХ, како и зајакнување на фискалната дисциплина, особено во однос на трошењето на дополнителните средства од ДДВ.
Економските реформи се бараат во рамките на процесот на Стабилизација и асоцијација на ЕУ, истакна Шварц-Шилинг.
(извори на ОХР, Фена - 24/03/06)
