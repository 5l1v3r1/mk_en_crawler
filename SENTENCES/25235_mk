30/09/2009
ТИРАНА, Албанија -- Канцеларијата на ОБСЕ во Албанија ја повика опозицијата да го прекине бојкотот на парламентот. 
Амбасадорот на ОБСЕ во Тирана, Роберт Бош, во вторникот (29-ти септември) рече дека процесот на општи избори во јуни, кој беше оспорен од страна на опозициската Социјалистичка партија, беше спроведен во законски рамки. 
Бош истакна дека препораките на ОБСЕ за подобрување на идните избори во Албанија, може да ги спроведе само парламентот. 
(Топ ченал, Ора њус, Алсат, Телеграфи - 29/09/09)
