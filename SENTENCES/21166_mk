02/12/2007
БЕЛГРАД, Србија -- Семејството на бегалецот обвинет за воени злосторства Стојан Жупљанин во саботата (1-ви декември) го повика да му се предаде на Трибуналот во Хаг за воени злосторства. 
Во писмото до белградскиот весник Блиц семејството го повика Жупљанин да прекине со криењето и да „се жртвува себеси“ за нацијата. 
„Одлуката е твоја“, вели семејството.
Синот на Жупљанин, Младен, за Блиц изјави дека полицијата извршија упад во нивната куќа неколку пати. 
„Не можеме да водиме нормален живот, не можеме да најдеме работа“, рече тој. 
Стојан Жупљанин, поранешен шеф на полицијата на Република Српска во Босна и Херцеговина е обвинет за етничко чистење муслимани и Хрвати во конфликтот 1992-1995 година. 
(Блиц, Javno.com, Ројтерс - 01/12/07)
