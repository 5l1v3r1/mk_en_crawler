20/04/2011
БЕЛГРАД, Србија -- Министерот за надворешни работи, Вук Јеремиќ, и неговиот руски колега во посета на земјата, Сергеј Лавров, во вторникот (19-ти април) се согласија дека билатералните односи се движат по нагорна линија.
Лавров ја искажа поддршката на Русија за иницијативата на Белград за отпочнување истрага на ОН во врска со наводите за шверц со човечки органи во Косово.
Тој, исто така, ја потврди поддршката на Москва за ставот на Србија во врска со Косово и дијалогот меѓу Белград и Приштина.
Двајцата функционери истакнаа дека зајакнувањето на односите Србија-Русија не може да им наштети на аспирациите за интеграција на Србија во ЕУ.
По Белград, Лавров ја посети Подгорица, на разговори со црногорскиот колега Милан Рочен.
Лавров го пофали придонесот на Црна Гора за регионалната стабилност и рече дека Русија планира да остане водач во странските инвестиции.
Лавров додаде дека кандидатурата на Црна Гора за НАТО нема да влијае на врските со Москва.
(РТС, Танјуг, РТЦГ, Радио Слободна Европа - 19/04/11)
