18/01/2009
СОФИЈА, Бугарија -- Премиерот Сергеј Станишев во саботата (17-ти јануари) објави дека Бугарија за неколку дена ќе прими дотур на природен гас од соседна Грција.
По телефонскиот разговор со својот грчки колега, Костас Караманлис, Станишев рече дека ќе бидат испорачувани вкупно 2 милиони кубни метри на ден.
Караманлис рече дека грчкото претпријатие за гас Депа го уверил оти нема да има технички проблеми.
Тој и Станишев, исто така, разговараа за изградба на гасна врска меѓу Димитровград во Бугарија и Комотини во Грција.
Караманлис рече дека Грција ќе го поддржи барањето на Бугарија за приоритетно финансирање од ЕУ за проектот.
Софија бара алтернативни извори откако расправијата помеѓу Бугарија и Украина доведе до прекин на испораките.
Нивните премиери најдоа заеднички јазик на состанокот доцна во саботата, и ветија дека дотурот за Европа ќе продолжи наскоро.
(ББС - 18/01/09;
БГНЕС, Дневник, Нетинфo - 17/01/09)
