26/10/2004
БЕЛГРАД, Србија и Црна Гора -- За време на посетата на Белград во понеделникот (25-ти октомври) британскиот министер за Европа, Денис МекШејн, рече дека целосната соработка со Трибуналот на ОН за воени злосторства ќе ги зајакне изгледите на Србија и Црна Гора за европска интеграција.
На одделни разговори со претседателот на Србија и Црна Гора, Светозар Маровиќ, и со српскиот претседател Борис Тадиќ, МекШејн истакна дека обвинетите кои сé уште се наоѓаат на слобода им штетат на националните интереси.
Тој, исто така, повика на ефикасен дијалог помеѓу Белград и Приштина во процесот на решавање на статусот на Косово.
МекШејн во вторникот ја продолжи својата посета на регионот и допатува во соседна Македонија.
(A1 TВ, Maкфакс - 26/10/04;
Бета, Танјуг, Макфакс - 25/10/04)
