30/06/2005
БЕЛГРАД, Србија и Црна Гора -- Директорот на белградската воено-разузнавачка служба, генерал Светко Ковач, во средата (29-ти јуни) за весникот Блиц изјави дека армијата го штитела командантот на босанските Срби, Ратко Младиќ, до 2002 година.
Во тој период Младиќ живееше во својот дом и во објекти на војската, рече Ковач.
Тој, исто така, рече дека неговата служба и понатаму добива извештаи дека бегалецот се крие во касарни на армијата, но истите не може да ги потврди.
Тој негираше дека военото разузнавање учествува во какви било преговори со Младиќ.
Во меѓувреме, неделникот „Недељни телеграф“ во средата објави дека една од српските безбедносни служби го открила местото каде што се крие Младиќ, но не се обидела да го уапси.
(Данас - 30/06/05;
ББС, Ројтерс, Блиц, Б92 - 29/06/05)
