28/04/2006
ВИЕНА, Австрија -- Следниот круг преговори за децентрализација на Косово помеѓу тимовите од Белград и Приштина ќе се одржи на 4-ти и 5-ти мај во Виена, потврди во четвртокот (27-ми април) канцеларијата на претставникот на ОН, Марти Ахтисари. 
Според соопштението од канцеларијата, фокусот ќе биде ставен на формирањето на нови општини во покраината.
Во другите вести, првата група од 24 српски бегалци се врати од градот Исток и од селото Благаца во северозападно Косово, според извештаите на медиумите од четвртокот. 
Повратниците престојуваат во центрите за раселени лица додека нивните домови -- уништени за време на косовскиот конфликт -- не бидат реконструирани според тековниот проект на УНМИК. 
(Политика - 28/04/06; Танјуг, Бета, Б92 - 27/04/06)
