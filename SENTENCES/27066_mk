04/12/2009
ПРИШТИНА, Косово -- Околу 11.000 гласачки ливчиња од локалните избори и 500.000 гласачки ливчиња за општинските собранија, беа прогласени неважечки од страна на Централната изборна комисија (ЦИК) во четвртокот (3-ти декември), макар што сé уште не е позната точната причина за тоа. 
„Не знам зошто овие гласачки ливчиња се прогласени за неважечки. 
Не мислам дека тоа беше поради недостатокот на информации за тоа како да се гласа, бидејќи ние имавме јавна кампања на која сето тоа беше објаснето“, рече шефот на ЦИК Несрин Лушта. 
ЦИК сé уште не ги потврди резултатите од локалните избори на 15-ти ноември. 
Втор круг од изборите ќе се одржи на 13-ти декември во 21 општина, каде што кандидатите не успеаја да обезбедат повеќе од 50 отсто од гласовите во првиот круг. 
(Зери, Коха Диторе, Лајм, Косова Сот - 04/12/09)
