15/09/2004
САРАЕВО, Босна и Херцеговина (БиХ) -- Педи Ешдаун, главниот меѓународен претставник во БиХ, ја предупреди Република Српска (РС) дека нејзината континуирана нерешителност за апсење на осомничените за воени злосторства би можело да има „катастрофални“ последници за целата земја. 
Тој укажа на тоа дека интеграцијата во НАТО и во ЕУ ќе се оддолжува сé додека РС одбива да соработува со Трибуналот на ОН. 
Ешдаун, исто така, предупреди дека поединци ќе се сметаат за одговорни за неисполнувањето на одредбите од Дејтонскиот мировен договор.
Коментарите на Ешдаун беа дадени по состанокот во Сараево со претседателот на Советот на Европа (СоЕ), норвешкиот министер за надворешни работи, Јан Петерсен. 
Од БиХ, Петерсен отпатува за Белград, каде што се состана со министерот за надворешни работи, Вук Драшковиќ, и со српскиот премиер Воислав Коштуница. 
В среда Петерсен ќе ја посети Приштина. 
(Дневни аваз - 15/09/04; АФП, ПБС БиХ, Бета, Б92, ФЕНА - 14/09/04)
