12/07/2010
САРАЕВО, Босна и Херцеговина (БиХ) -- Неколку илјади луѓе се собраа во неделата (11-ти јули) на комеморацијата за жртвите на масакрот во Сребреница, на 15-годишнината од злосторството. 
Кофчезите со остатоците на 775 неодамна идентификувани жртви беа закопани во Меморијалниот центар Поточари, во близина на Сребреница. 
Европски водачи и претседатели на држави од регионот присуствуваа на церемонијата, заедно со роднините на жртвите и локални официјални претставници.
Српскиот претседател Борис Тадиќ, кој исто така присуствуваше, го осуди злосторството и вети дека Белград нема да се откаже од своите напори за пронаоѓање на командантот на босанските Срби Ратко Младиќ. 
Младиќ, кој сé уште се наоѓа на слобода, е обвинет од Хашкиот трибунал за воени злосторства за геноцид, злосторства против човештвото и воени злосторства во врска со својата улога во војната и особено убиствата на повеќе од 7.000 муслимански мажи и момчиња во Сребреница. 
Во понеделник ќе се одржи комеморативна церемонија за Србите убиени за време на босанската војна во периодот 1992-1995 година, на воените гробишта Братунац. 
(РТРС, Фена, БХРТ, АП, АФП, ББС, Танјуг - 11/07/10)
