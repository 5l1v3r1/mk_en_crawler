19/01/2011
TИРАНА, Албанија -- Обвинителката на ЕУЛЕКС Изабеле Арнал во понеделникот (17-ти јануари) беше во Тирана, за серија состаноци во врска со отпочнувањето истрага за наводниот шверц со луѓе во Косово и Албанија. 
Арнал се состана со државната обвинителка Ина Рама на разговори околу извештајот на известувачот на Советот на Европа, Дик Марти, во кј се обвинува актуелниот премиер Хашим Тачи, дека водел незаконски активности во текот на 1990-тите. 
Арнал и Рама се согласија да ги координираат нивните истраги.
Во другите вести од вторникот, Марти во интервју за РТК рече дека во неговиот извештај не се тврди дека Тачи бил директно вмешан во шверцот. 
Сепак, тој додаде дека луѓето блиски до Тачи учествувале во истиот и дека ќе биде тешко да се поверува оти Тачи никогаш не слушнал за него. 
Марти, исто така, ги отфрли обвинувањата дека неговиот извештај бил заснован на истрагите и информациите што ги обезбедила Србија. 
(Шкиперија, Танјуг, Бета, Б92, РТК - 18/01/11; Taнјуг, Коха Диторе, Ора њус, Шекули - 17/01/11)
