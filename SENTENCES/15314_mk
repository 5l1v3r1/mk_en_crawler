27/08/2006
БУКУРЕШТ, Романија -- Романскиот премиер Калин Попеску-Таричеану во петокот (25-ти август) рече дека нема причина да верува дека ќе има бариера во врска со отворањето на досиејата на поранешната тајна служба.
Сепак, тој предупреди дека ако ова резултира со тоа партиите во владејачката коалиција да бидат принудени да протераат значителен број парламентарци, со што би го загубиле мнозинството во парламентот, тогаш е можно распишување на предвремени избори.
Премиерот негираше дека одлуката за обелоденување на досиејата на тајните служби имале за цел да ги влошат односите помеѓу владините партнери.
Три од партиите во владејачката коалиција -- ПД, ПНЛ и УДМР -- одлучиле да ги протераат сите нивни членови, докажувајќи дека тие соработувале со поранешната агенција на тајната служба.
Главната опозициска партија ПСД, исто така, се чини дека ќе го направи истото.
(Девет часот - 26/08/06)
