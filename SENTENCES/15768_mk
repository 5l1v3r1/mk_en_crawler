21/04/2006
КАБУЛ, Авганистан -- Хрватскиот министер за надворешни работи, Колинда Грабар-Китаровиќ, на почетокот на дводневната посета на Кабул во четвртокот (20-ти април), ја потврди поддршката на нејзината земја за демократизација и стабилизација на Авганистан. 
Таа оствари одделни разговори со својот авганистански колега, Абдула Абдула, со претседателот Хамид Карзаи, како и со министерот за права на жените, Масуда Јалал. 
Фокусот беше ставен на начините за унапредување на билатералните врски во политичкиот и економскиот сектор, како и на плановите на Загреб за отворање на дипломатска мисија во Кабул. 
Грабар-Китаровиќ, исто така, објави дека Хрватска планира да го зголеми своето учество во Меѓународните сили за помош во безбедноста во Авганистан од 50 на 150 трупи. 
(ХИНА, ХРТ - 20/04/06)
