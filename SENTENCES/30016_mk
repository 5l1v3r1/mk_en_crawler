25/03/2011
АНКАРА, Турција -- Судот во Истанбул во четвртокот (24-ти март) нареди конфискација на необјавената книга на затворениот новинар Ахмет Сик.
Полицијата спроведе рација во неговата издавачка куќа, пребарувајќи ги компјутерските досиеја кои ја содржеа книгата, наречена „Имамин Ордусу“ (Армијата на имамот), во која, наводно, се документира влијанието на една исламистичка група во рамките на полицијата.
Тие го најдоа дигиталниот примерок и го избришаа.
Претходно овој месец Сик беше уапсен заедно со неколку други новинари како дел од т.н. истрага Ергенекон, во врска со сомневањата за заговор за соборување на власта.
Апсењата доведоа до локални протести и загриженост кај меѓународната заедница.
Обвинителите велат дека ниту едно апсење не е поврзано со новинарски пишувања.
(Заман - 25/03/11;
Хуријет, Бианет, Фират, СНН Турк - 24/03/11)
