07/03/2008
СКОПЈЕ, Македонија -- Премиерот Никола Груевски во четвртокот (6-ти март) се состана со комесарот за проширување на ЕУ во посета на земјата, Оли Рен, кој рече дека е сигурен оти Македонија е способна да ги комплетира клучните реформи потребни за исполнување на критериумите за отпочнување на преговорите за членство со Унијата.
Рен го информираше Груевски за осумте приоритети што земјата мора да ги исполни за да добие датум за почеток на преговорите.
Во средата во Брисел Рен рече дека Македонија мора да го реши својот спор во врска со името со Грција, или Атина сигурно ќе стави вето на кандидатурите на Скопје за влез во ЕУ и НАТО.
Претходно, Рен го посети Загреб, каде што повторно предупреди дека хрватската контроверзна еколошка заштитна и рибарска зона во Јадранското Море би можела да го забави нејзиниот пристап во ЕУ.
Соседните Словенија и Италија се противат на зоната.
И покрај предупредувањата, премиерот Иво Санадер предвиде дека Хрватска ќе ги комплетира преговорите за пристап во текот на следната година.
(Вјесник, вечерњи лист - 07/03/08;
ХИНА, ХРT, Javno.com, Maкфакс, МИА, МРТ - 06/03/08)
