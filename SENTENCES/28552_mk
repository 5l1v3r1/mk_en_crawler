14/10/2010
БУКУРЕШТ, Романија -- Државните службеници во Букурешт во средата (13-ти октомври) се собраа на спонтани демонстрации пред Министерството за финансии, на протести поради кратењата на платите.
Околу 100 луѓе се приклучија на митингот, инсистирајќи на тоа дека не треба да бидат лишени од бонусите кои достигнуваат и до 25 отсто од нивната плата.
Бонусите беа намалени како дел од владините мерки на штедење преземени во согласност со заемите за финансиска помош од ММФ минатата година.
Менаџерот за даноци во Министерството за финансии, Сорин Блејан, излезе и повика на смиреност, но протестите продолжија.
Вработените во повеќе од десетина градови низ цела Романија и самите започнаа спонтани протести, откако видоа дека митингот од Букурешт се емитува во живо на телевизија.
(AП, Медиафакс, Антена 3 - 13/10/10)
