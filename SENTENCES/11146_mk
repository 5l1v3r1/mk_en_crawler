27/06/2005
СКОПЈЕ, Македонија -- Министерството за труд и социјална политика во петокот (24-ти јуни) објави дека сé уште, четири години по меѓуетничкиот конфликт во 2001 година, има 1.183 внатрешно-раселени лица.
Поголем дел од внатрешно-раселените лица се од регионите во кои се случија најжестоки судири -- Куманово, Тетово и Скопје.
Министерството вели дека се надева оти тие ќе може да се вратат во своите домови до средината на септември.
Во другите вести, поранешниот заменик-претседател на Демократската унија за демократија (ДУИ), Хисни Шаќири, изминатиот викенд основаше нова политичка партија, Нова демократска сила.
Шаќири, член на Парламентот, беше избран за претседател на партијата на нејзиното основачко собрание.
Тој ја напушти ДУИ во јануари, жалејќи се од корупција.
Во меѓувреме, македонскиот претседател Бранко Црвенковски в понеделник ја завршува својата дводневна посета на Украина, додека македонскиот премиер Владо Бучковски замина во дводневна посета на Унгарија.
(Итар-Тас, Макфакс - 27/06/05;
A1 ТВ - 24/06/05)
