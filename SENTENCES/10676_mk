11/10/2004
СКОПЈЕ, Македонија -- Претседателот Бранко Црвенковски во петокот (8-ми октомври) предупреди дека неспроведувањето на новите македонски закони за децентрализација би можело да ја втурне земјата во неизвесност.
„Нам не ни е потребно враќање назад.
Нам не ни се потребни нови охридски преговори“, рече тој, укажувајќи на тоа дека победата на опозицијата на референдумот на 7-ми ноември би можела да ја загрози европската интеграција на Македонија.
Црвенковски ги изнесе овие забелешки во време кога опозицијата предводена од ВМРО-ДПМНЕ ја започнува кампањата за убедување на гласачите да ја отфрлат новата легислатива, со која локалните власти добиваат поголеми ингеренции и се менуваат границите на некои општини.
Етничките Албанци ќе станат мнозинство во неколку од нив и ќе можат да го користат албанскиот јазик како официјален, заедно со македонскиот јазик.
(AФП - 09/10/04)
