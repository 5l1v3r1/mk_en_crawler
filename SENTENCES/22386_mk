13/05/2008
АТИНА, Грција -- Сопствениците на камиони и контејнери кои се користат за национален превоз, кои штрајкуваат барајќи државата да им плаќа повисок надоместок за транспорт, ќе одлучат во вторник (13-ти мај) дали ќе продолжат со протестите.
Скоро сите бензиски пумпи во Грција сега се без гориво.
Во понеделник и вторник претставниците се состанаа со заменик-министерот за економија и финансии, Андонис Безас.
Демонстрантите, исто така, разговараа со министерката за вработување, Фани Пали-Петралија, која предложи формирање работна група која ќе го разгледа овој проблем.
Во петокот министерот за транспорт, Костис Хацидакис, го отфрли барањето за зголемување од 13 отсто на платите, но се согласи да ги укине рестрикциите со кои камионџиите се соочуваат на главните патишта во петоците напладне и во зима.
Возачите ги наведоа високите цени на горивото како оправдување за своите барања.
(Њус ин, Антена, Елефтерос типос, Сити прес, Та неа - 12/05/08)
