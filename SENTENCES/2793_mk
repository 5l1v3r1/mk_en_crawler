03/10/2005
(СНН, АП, Ројтерс, АФП, ФТ, ББС, Индипендант, Гардијан, Телеграф, ВОА - 03/10/05; AФП, АП, СНН, Интернешнал хералд трибјун - 02/10/05)
По интензивните преговори во понеделникот (3-ти октомври) официјалните претставници изјавија дека Австрија „се согласи“, овозможувајќи им на министрите за надворешни работи на ЕУ да го отворат патот за преговорите на Турција со ЕУ. 
Турскиот министер за надворешни работи Абдула Ѓул потврди дека неговата влада ја прифатила новата нацрт-рамка и рече дека би отпатувал со авион за Луксембург за започнување на разговорите.
Највисоките европски дипломати одржаа вонреден состанок доцна во неделата и во понеделникот изутрина во Луксембруг, со цел да ја убедат Австрија да ја одобри преговарачката рамка за разговорите со Турција.

Тогаш водачите на ЕУ дефинираа дека заедничката цел на преговорите ќе биде пристапувањето. 
Тоа е целта на која се повикува во нацрт-рамката на преговорите, која сите земји-членки освен Австрија ја одобрија. 
Документот треба да биде одобрен од сите 25 земји-членки за да може да се премине на преговори.
Британскиот министер за надворешни работи, Џек Строу, чија земја моментно претседава со ЕУ, беше домаќин на итните разговори во Луксембург. 
Тој во неделата предупреди дека блокот се соочува со критичен момент во својата историја додека се подготвува за отворање на разговорите за пристап со Турција.
„Ова е клучен состанок за иднината на ЕУ“, рече Строу. 
„Не сакам ни да помислам на неуспех... 
Тоа би било неуспех за ЕУ со оглед на одлуката што ја донесовме во декември.“
По осумчасовните преговори како последен обид, вклучувајќи и неколку очи в очи разговори со австриската колешка, Урсула Пласник, Строу ја нарече ситуацијата „фрустрирачка“, но изрази надеж дека ќе биде постигнат компромис.
Турскиот министер за надворешни работи, Абдула Ѓул, во неделата рече дека нема да отпатува за Луксембург на формалното започнување на разговорите, сé додека не биде едногласно одобрен преговарачкиот мандат од страна на ЕУ.
Извори во Анкара ја опишаа атмосферата како напната. 
„Секоја измината минута ги влошува работите и нема да биде добро да се започнат преговорите со сите овие лузни“, Ројтерс цитираше неименуван официјален претставник.
Во неделата турскиот премиер Реџеп Тајип Ердоган побара од Унијата да ги исполни своите обврски кон неговата земја.
„Или таа ќе покаже политичка зрелост и ќе стане глобална сила или ќе заврши како христијански клуб“, рече Ердоган.
Тој рече дека земјата ќе ја задржи и понатаму насоката на демократизацијата и реформите без оглед на одлуката на ЕУ. 
„Сепак, ние ќе бидеме разочарани проектот за сојуз на цивилизациите да претрпи штета“ и разговорите да не продолжат, додаде тој.
