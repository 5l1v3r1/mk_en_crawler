22/09/2006
ТИРАНА, Албанија -- Хелмут Лохан, новиот шеф на делегацијата на Европската комисија во Тирана, во средата (20-ти септември) инсистираше на тоа дека сите албански партии и политичари треба да соработуваат во напорите за спроведување на обврските поврзани со Договорот за стабилизација и асоцијација (ДСА) потпишан со ЕУ. 
Лохан се состана со министерот за интеграција, Аренца Трашани, кој се согласи дека ДСА ќе ја зајакне економијата, обезбедувајќи конкурентност и квалитет на локалното производство. 
Тие, исто така, разговараа околу зајакнувањето на капацитетот на јавната администрација и улогата на делегацијата на ЕК во обезбедувањето на финансиска и техничка помош потребна за спроведување на реформите поврзани со ЕУ. 
(Aлбански вести - 22/09/06)
