25/09/2006
САРАЕВО, Босна и Херцеговина (БиХ) -- Трибуналот на ОН за воени злосторства во петокот (22-ри септември) го префрли босанскиот Хрват осомничен за воени злосторства Паско Љубичиќ во БиХ, по одлуката од април оваа година за предавање на случајот на локалното судство.
Љубичиќ, кој за време на војната го предводеше Четвртиот баталјон на воената полиција на Хрватскиот совет за одбрана, беше обвинет за злосторства против бошњачките цивили во долината Ласва во 1993 година.
Неговата екстрадиција беше одложена двапати од здравствени причини.
(Независне новине - 23/09/06;
РТРС - 22/09/06)
