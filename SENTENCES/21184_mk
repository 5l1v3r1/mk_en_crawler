01/11/2007
ЊУЈОРК, САД -- Етнички Албанец од Косово во средата (31-ви октомври) се изјасни за виновен за помагање на петмина осомничени кои планирале терористички напад на американски воен објект во Њу Џерси. 
Агрон Абдулаху (25), призна дека им дозволил на петмина заговарачи да ги употребат неговиот пиштол и пушка на стрелиште. 
Според обвинителите, тој одбил да учествува во планираниот напад на Форт Дикс и се обидел да ги разубеди другите велејќи им дека убивањето луѓе е спротивно на исламот. 
Тој би можел да биде осуден на казна до пет години затвор за заговор за обезбедување оружје за илегалните имигранти. 
Други осомничени се тројца браќа од етничките Албанци од поранешна Југославија, еден Турчин и еден маж роден во Јордан, сите на возраст од 20 и некоја година. 
(AП, ДПА, АФП - 31/10/07)
