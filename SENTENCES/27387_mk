30/09/2010
ЗАГРЕБ, Хрватска -- Младен Баришиќ, шеф на Царинската управа и Министерството за финансии, беше приведен во средата (29-ти септември) во Загреб. 
Тој, наводно, е осомничен за заговор за криминал, нелегално посредување и поттикнување на злоупотреба на службената должност во т.н. 
афера Фими, која му овозможи на локално претпријатие да добие милиони куни. 
Случајот произлегува од состанокот на владата во 2007 година на кој од директорите на неколку јавни претпријатија било, наводно, побарано да го ангажираат претпријатието Фими медиа, во сопственост на пријателката на Баришиќ, Невенка Јурак, за ПР и маркетинг дејности, без да распишат јавен тендер. 
Веднаш по апсењето, владата го ослободи Баришиќ од сите должности. 
Близок соработник на поранешниот премиер Иво Санадер, тој е, исто така, поранешен благајник на владејачката партија Хрватска демократска заедница. 
(ХРТ, ХИНА, Нова ТВ, Вечерњи лист, Пословни дневник, АП, ДПА - 29/09/10)
