03/07/2007
САРАЕВО, Босна и Херцеговина (БиХ) -- Судот во Бихаќ во понеделникот (2-ри јули) осуди босански Србин на 15 години затвор за воените злосторства извршени врз муслиманите. 
Жељко Кецман беше прогласен за виновен за тортура и убиство на тројцата цивили во Сански Мост, на почетокот од босанскиот конфликт во 1992 година. 
Злосторствата биле извршени додека Србите се обидуваа да ги истераат припадниците на другите етнички групи надвор од областа.
Во другите вести, шведските истражители планираат да отпатуваат за БиХ за да го сослушаат босанскиот Србин кој е осомничен како сериски убиец. 
Горан Котаран (24) наводно им признал на пријателите дека убил повеќе од десет лица додека живеел во Шведска. 
(AФП, УПИ - 02/07/07)
