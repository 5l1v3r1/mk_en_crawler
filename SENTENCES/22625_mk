09/04/2008
САРАЕВО, Босна и Херцеговина (БиХ) -- Судот за воени злосторства на БиХ во вторникот (8-ми април) нареди апсење на Васо Тодоровиќ, поранешен припадник на специјалните полициски сили, осомничен за вмешаност во масакрот во Сребреница во 1995 година на повеќе од 8.000 муслимански мажи и момчиња.
Тодоровиќ е обвинет за затворање и убивање на 1.000 мажи во еден ден, на 13-ти јуни 1995 година, во источното село Кравице.
Тој, исто така, е обвинет дека помогнат во раселувањето на 25.000 муслимански жени, деца и постари лица, кои биле одвоени од машките членови на семејствата.
Во другите вести од вторникот, полицијата уапси тројца ветерани на босанската армија.
Тие се осомничени за вмешаност во воените злосторства врз цивилите и воените затвореници во периодот 1994-95 во западниот град Бихаќ.
(РТРС, НТВ Хајат, ПБС, Фена, Ројтерс, АП - 08/04/08)
