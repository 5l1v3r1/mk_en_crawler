28/08/2005
ПАРИЗ, Франција -- Претседателот Жак Ширак во петокот (26-ти август) повика на разговори во ЕУ кои ќе се фокусираат на кандидатурата за членство на Турција, особено со оглед на одбивањето од страна на Турција да ја признае државата на кипарските Грци. 
Според неговиот портпарол Ширак укажал на тоа дека ставот на Турција во врска со Кипар не е во согласност со она што се очекува од една земја-кандидат.
Во одделна прилика во петокот водачот на германската опозиција Ангела Меркел ја искажа истата загриженост како и Ширак. 
Демохристијаните се сметаат за главен противник на канцеларот Герхард Шредер во тековната предизборна трка во Германија. 
Во писмото до претседателот на Европската комисија, Жозе Мануел Баросо, и други водачи од ЕУ Меркел предлага на Турција да й се понуди „привилигирано партнерство“ со ЕУ. 
(НТВ, АФП - 27/08/05; ЕУ Обсервер - 26/08/05)
