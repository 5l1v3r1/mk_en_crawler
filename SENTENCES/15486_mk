25/06/2006
БЕЛГРАД, Србија -- Српските власти велат дека го уапсиле поранешниот премиер на Република Српска (РС), Гојко Кличковиќ, врз основа на меѓународната потерница издадена во Бања Лука.
Српското Министерство за правда рече дека Белград ќе го екстрадира Кличковиќ во Босна и Херцеговина откако ќе биде доставено барање од страна на релеватните институции таму.
Поранешниот премиер се соочува со обвиненија за злоупотреба на службената положба и проневера на пари од буџетот на РС.
Во другите вести, важен осомничен за атентатот во март 2003 година врз српскиот премиер Зоран Ѓинѓиќ доби статус на сведок под заштита.
Белградскиот суд кој го води случајот рече дека Дејан Миленковиќ се согласил да го прошири своето сведочење во замена за статусот.
(Независне новине - 25/06/06;
Политика, Данас - 24/06/06;
Танјуг - 23/06/06)
