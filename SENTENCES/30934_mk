05/05/2011
ЗАГРЕБ, Хрватска -- Премиерката Јадранка Косор во средата (4-ти мај) вети дека ќе продолжи со соработката со Хашкиот трибунал за воени злосторства.
Таа во Загреб се состана со главниот обвинител на Трибуналот, Серж Брамерц, пред неговиот извештај за Советот за безбедност на ОН следниот месец.
Проценката на Брамерц за соработката на Хрватска со судот е од суштинска важност за затворање на судското поглавје во преговорите со ЕУ.
Околу 30 воени ветерани одржаа протести против посетата на Брамерц, критикувајќи ја одлуката на МКТЈ минатиот месец, со која беа осудени генералите Анте Готовина и Младен Маркач за воени злосторства во врска со воената операција Бура од 1995 година.
Тие беа осудени на 24, односно 18 години затвор.
Во другите вести од средата, полицијата уапси 22 погранични полицајци и цариници под сомневање за корупција на границата со Словенија.
Антикорупциската канцеларија УСКОК се сомнева дека тие биле дел од организираната група која земала мито за дозвола на увоз без наплаќање данок.
(Национал, Хина, tportal.hr, Радио Слободна Европа, ХРТ, РТС - 04/05/11)
