22/12/2005
ЗАГРЕБ, Хрватска -- Српските и руските агенции за разузнавање го лоцираа главниот обвинет за воени злосторства Ратко Младиќ, објави загребскиот весник „Вечерњи лист“ цитирајќи висок извор од разузнавачките служби.
Истиот неименуван извор рекол дека движењата на воениот командант на босанските Срби биле откриени по неговиот неуспешен обид да ја напушти Србија и да замине за Русија.
Според овие информации, Младиќ и понатаму се наоѓа на српска територија и имало преговори за негово предавање на Хашкиот трибунал.
Исто така, српскиот претседателски советник Јован Симиќ за белградскиот весник „Блиц“ изјави дека, според некои сознанија, Младиќ има здравствени проблеми и можеби му е потребен медицински третман.
Сепак, Симиќ тврди дека никој од српското раководство не знае каде се наоѓа обвинетиот.
(Блиц - 22/12/05;
Вечерњи лист, Танјуг - 21/12/05)
