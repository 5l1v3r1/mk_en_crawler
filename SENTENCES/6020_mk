08/12/2010
Од Линда Карадаку за Southeast European Times во Приштина – 08/12/10
Опишувајќи ја целокупната безбедносна ситуација како „мирна и стабилна“ и покрај привремените „предизвикувачки“ инциденти на север, генерал Ерхард Булер вели дека престојните предвремени избори во Косово не претставуваат закана. 
Во вториот дел од интервјуто со дописничката на SETimes Линда Карадаку, Булер говореше за предавањето на повеќе должности на локалните сили.
SETimes: Која точка е достигната во процесот на пренесување на надлежностите на КФОР на локалната полиција, особено во однос на заштитата на српските и неалбанските свети места и другото културно наследство?
Генерал Ерхард Булер: Најпрво, дозволете ми накусо да ја објаснам визијата што ги води нашите напори. 
Овие исклучително вредни богатства на српското православие претставуваат светско богатство. 
Ова, исто така, важи и за богатствата од исламско или друго потекло. 
Сите тие, во еден момент, станаа големи магнети за туристите, академците и верниците. 
Овие патници ќе бараат транспорт, сместување и храна, и со тоа ќе придонесат за доброто на економијата во Косово.
Обезбедувањето на овие места и дочекувањето на оние што ги посетуваат ќе создаде дополнителни работни места и можности. 
Еден посетител од Азија или друго далечно место може да одлучи да ангажира водич низ прекрасни планини, да посети музеј, или да отпатува со автобус до Приштина на концерт. 
Сите во Косово имаат интерес ова да стане реалност дури и повеќе од она што е сега. 
Во поглед на безбедноста, најпрво, соседството на овие места е одговорно за безбедноста. 
Секој граѓанин може да се гордее што живее во област со вакви непроценливи богатства.
Во моментов, ние сме во процес на продолжување со пренесувањето на безбедносните ангажмани од КФОР на полицијата. 
Одлуката кога да се предаде едно место се носи на највисоко ниво на НАТО, во Северноатланскиот совет. 
Истата следи по многу внимателан оценка на теренот. 
Во тој контекст, КФОР веќе ја предаде одговорноста за чување на некои од верските места и местата на културното наследство, како што се [српските] Газиместански Планини во март и [српскиот православен] манастир Грачаница во август оваа година. 
Другите ќе следат.
Ова ја одразува довербата што НАТО и државите-учеснички во КФОР ја имаат во народот на Косово, кој, општо земено, ги почитува местата, исто така, како свој скапоцен имот. 
Сепак, КФОР останува подготвен да ја поддржи косовската полиција за да ја загарантира безбедноста на овие места.
SETimes: Ќе го намали ли КФОР бројот на војниците, и, ако го стори тоа, може ли да се справи со сите безбедносни предизвици?
Булер: Да, ќе има процес на приспособување на војниците во КФОР, кој ќе биде одлучен од Јадранскиот совет на НАТО. 
Ова е добра работа, бидејќи пораката е дека сме направиле добра работа! 
Новата структура ќе биде финализирана околу пролет 2011 година. 
Тој процес имплицира понатамошно намалување на бројот на нашите војници во Косово на околу 5.000. 
Истовремено, ние значително ќе ја намалиме подвижноста, воздушната подвижност, флексибилноста и подготвеноста на контингентите на КФОР. 
Исто така, ќе има преместување на војниците во помал број кампови.
SETimes: Со кои други клучни предизвици се соочува КФОР сега? 
Какви активности презема?
Булер: Друг предизвик со кој се справува КФОР е обуката и менторството на Косовските безбедносни сили. 
Ние ги поддржуваме КСФ со цел таа сила да достигне финална оперативна способност на долгорочен план. 
Ова, најверојатно, ќе се случи во 2012 година, или најдоцна 2014 година. 
Во тој контекст, КСФ се здоби со добра депутација и зголемена доверба од народот на Косово поради нивните активности на терен, како обезбедувањето поддршка за повратниците, на пример. 
КСФ ги подобрува уште повеќе своите способности и достигна многу добро ниво на стручност во многу области, како што е расчистувањето на мините и пребарувањето и спасувањето.
