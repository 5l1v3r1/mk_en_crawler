09/12/2009
ЗАГРЕБ, Хрватска -- Програмскиот совет на Хрватската радиотелевизија (ХРТ) во вторникот (8-ми декември) гласаше за смена на генералниот директор Вања Сутлиќ.
Директорите на хрватската телевизија ХТВ, Благо Маркота, на хрватското радио, Давор Мезулиќ и на музичката продукција, Јосип Губерина, беа, исто така, разрешени од функциите.
Сутлиќ рече дека не успеал да ги спроведе потребните реформи, со оглед на силниот отпор одвнатре, во ХРТ.
Тој додаде дека немал поддршка од владата, парламентот или Програмскиот совет на ХРТ, за отворањето нови телевизиски канали.
Измените во менаџментот на ХРТ се случија во време на обвинувања за лошо раководење и паѓање на рејтинзите.
(ХРТ, Пословни, Радионет, РТС, Политика, Танјуг - 08/12/09)
