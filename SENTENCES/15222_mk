29/06/2006
СКОПЈЕ, Македонија -- Според новата анкета на Институтот за демократија во Македонија голем број гласачи се сé уште неопределени пред парламентарните избори на 5-ти јули.
Околу 42,2 отсто рекле дека не знаат која партија ќе ја поддржат, што претставува зголемување од скоро 5 отсто од анкетата минатиот месец.
Директорот на институтот, Владимир Миса, рече дека овие резултати се должат на повторените инциденти што ја уништуваат предизборната кампања.
Според анкетата главната опозициска партија ВМРО-ДПМНЕ води пред другите политички партии со 17,3 отсто, по што следи владејачкиот Социјалдемократски сојуз на Македонија со 12,8 отсто и најголемата партија на етничките Албанци, Демократската унија за интеграција, која е моментно помал партнер во владејачката коалиција, со 9,6 отсто.
Резултатите беа објавени во средата (28-ми јуни).
(Вечер - 29/06/06;
Македонско радио, Макфакс, А1 ТВ - 28/06/06)
