08/06/2006
Од Зоран Николовски за Southeast European Times во Скопје - 08/06/06
Пред неколку децении, поранешната југословенска влада започна со ископување за пронаоѓање на нафта во сега независна Република Македонија. 
Проектот беше прекинат од необјаснети причини. 
По серијата натписи во македонските медиуми, интересот повторно се зголеми и едно канадско претпријатие -- Банкерс петролеум --се вклучи во испитувањето на теренот.
Во мај ова претпријатие потпиша меморандум за соработка со владата, отворајќи го патот за инвестиција во потрагата по нафтени резерви во земјата.
„Македонија има информации од 1970-та година и ние сме подготвени да дадеме информации во согласност со процедурите на доверливост“, рече министерот за економија, Фатмир Бесими. 
„Се надевам дека оваа соработка ќе биде успешно завршена и за најдоцна еден месец владата ќе му даде на „Банкерс петролеум“ концесија за експлоатација“, додаде тој.
Предложената експлоатација ќе се спроведува во областа на Овче Поле, во источна Македонија. 
Поранешниот Југословенски институт за експлоатација спроведе дупчење во длабочина од 400 метри и според извештаите тој шкрилец покажал присуство на нафта и гас. 
T
Следен чекор за кандатското претпријатие е потпишувањето на договор за согласност со владата за добивање пристап до постојните информации за можностите за ископување. 
Потоа, ќе биде формиран заеднички тим, кој ќе подготви план за техничките процедури.
„Банкерс петролеум“ веќе работи на проект од сличен обем во соседна Албанија, инвестирајќи 20 милиони американски долари таму, истакна претседателот на претпријатието Ричард Вордсворти. 
Од април претпријатието црпи над 2.900 барели нафта на ден во полето Патос Маринза во Албанија -- најголемо поле на копно во Европа со тешка нафта, според Фајненшал инсајтс.
„Ние сакаме да ги прошириме нашите активности во регионот. 
Македонија нуди солидни можности во тој поглед“, додаде тој по состанокот со Бесими.
„Банкерс петролеум“ исто така врши ископување и во базенот Пало Дуро во Тексас. 
Претпријатието започна со операциите во нафтениот и гасниот сектор во јули 2004 година и оттогаш оствари околу 50 милиони американски долари.
