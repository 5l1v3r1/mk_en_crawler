26/09/2004
БЕЛГРАД, Србија и Црна Гора -- Двете главни партии во Србија -- Демократската партија (ДС) и Демократската партија на Србија (ДСС) -- во саботата (25-ти септември) соопштија дека постигнале договор за формирање на коалиции на ниво на локалната власт. 
Заедничката изјава беше дадена еден ден по состанокот во Белград на водачот на ДР, српскиот претседател Борис Тадиќ, и претседавачот на ДСС, Воислав Коштуница. 
Двете партии соопштија дека, исто така, постигнале договор за поддршка на кандидатите на демократскиот блок на вториот круг од локалните избори на 3-ти октомври. 
Тадиќ рече дека коалицијата е отворена за „секоја партија која сака да го гради патот на стабилна, демократска и европска Србија“. 
Коштуница, во меѓувреме, потврди дека ДСС нема да влезе во коалиција на локално ниво со ултранационалистичката Српска радикална партија на обвинетиот за воени злосторства Воислав Шешељ. 
(Б92, Бета, Танјуг, Данас - 25/09/04)
