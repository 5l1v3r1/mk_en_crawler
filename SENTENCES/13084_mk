28/09/2005
ВИЕНА, Австрија -- Дипломатите на ЕУ ќе направат уште еден последен обид за надминување на инсистирањето на Австрија во рамката на разговорите со Турција да биде вклучена опцијата за привилегирано партнерство наместо полноправно членство во блокот.
Ако амбасадорите не успеат да излезат од ќор-сокакот на состанокот в четврток (29-ти септември) британското претседателство на Унијата ќе ги свика министрите за надворешни работи на земјите-членки на вонредна седница в недела, на неколку часа пред закажаниот почеток на преговорите.
Европскиот парламент требаше да ја усвои необврзувачката изјава доцна во средата со која би се одобрило започнувањето на разговорите за пристапување со Анкара.
Во нацрт-декларацијата Турција се предупредува дека ако не ги отвори своите пристаништа за кипарските бродови, тоа ќе доведе до суспендирање на преговорите.
Турција одбива официјално да го признае Кипар, што претставува камен на сопнување за најмалку три земји-членки на ЕУ.
(Блумберг - 28/09/05;
Ројтерс, веб-страница на ЕП - 27/09/05)
