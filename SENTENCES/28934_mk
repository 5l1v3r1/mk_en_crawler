09/08/2010
ПРИШТИНА, Косово -- Српскиот министер за Косово, Горан Богдановиќ, во неделата (8-ми август) рече дека Србите и Албанците треба да живеат заедно, што е многу поразлична реторика од онаа што ја користеше во текот на претходните посети на Косово. 
Богдановиќ ја одбележа годишнината од враќањето на Србите во западната општина Исток. 
За време на посетата на Осојан тој рече дека Белград е подготвен да почне дијалог со Албанците и ги повика Србите да се помират со своите албански соседи. 
Богдановиќ им рече на повратниците дека гледа решение на проблемите меѓу Албанците и Србите заснован на заеднички компромис, и вети државни инвестиции во селата со повратници. 
Но, српските повратници во селото Жач му рекоа дека им е доста од манипулациите на Белград и побараа од него да не ги политизира безбедносните прашања. 
Богдановиќ дојде во Косово со дозвола на Приштина и беше придружуван од полиција. 
(Зери, Косова Сот, Експрес, Коха Диторе - 09/08/10)
