11/09/2009
Maкедонијa се рангираше на првото место меѓу балканските земји и на 32-рото место во извештајот на Светската банка „Дуинг бизнис 2010“. 
Во споредба со минатата година земјата се придвижи за 37 места погоре на листата од 183 земји во светот. 
Следна на листата меѓу земјите од регионот е Бугарија на 44-тото место, потоа следи Словенија на 53-тото место, Романијa на 55-тото, Црна Гора на 71-вото, Tурција на 73-тото, Aлбанијa на 82-рото, Србијa на 88-мото, Хрватска на 103-тото, Грција на 109-тото, Косовo на 113-тото, и Босна и Херцеговинa на 116-тото.
***
Израелскиот производител на генерички лекови Тева фармацеутикал индустри планира да ги затвори своите фабрики во Ирска и да ја пресели работата во Источна Европа, вклучително и во Хрватскa. 
Претпријатието ја донесе одлуката во обид за намалување на трошоците.
***
Фабриката за тутун ДИН во Ниш, Србијa, во сопственост на „Филип Морис“, отпушти 306 луѓе, една третина од своите работници, во понеделникот (7-ми октомври). 
Управата ја донесе одлуката на крајот од јули, во обид фабриката да остане конкурентна во услови на светска економска криза.
***
Американскиот производител на автомобили Форд почна со производство во својата фабрика со седиште во Крајова во Романијa во вторникот (8-ми септември), каде што ќе се составува моделот „форд транзит конект“. 
Фабриката најпрво ќе ги снабдува дилерите на Форд во Романија. 
Претпријатието планира да извезува поголем дел од своите производство во Централна и Источна Европа.
***
Продажбата на нови автомобили во Хрватскa падна за 53,5 отсто во август, во споредба со истиот месец минатата година, се вели во истражувањето што го спроведе локалната агенција Промоција плус. 
Во август беа регистрирани најмал број нови автомобили во 2009 година.
***
Регистрираната стапка на невработеност во Романијa достигна 6,6 отсто во август, 0,3 отсто повеќе отколку во јули, според податоците на Националната агенција за вработување во средата (9-ти септември). 
До крајот на август, 601, 673 луѓе беа невработени.
***
Српската Агенција за приватизација на 3-ти септември објави дека го поништува договорот за продажба на 39,22 отсто од производителот на автобуси Икарбус на руското претпријатие Автодетал сервис. 
До овој потег дојде поради тоа што инвеститорот не ги исполни своите обврски. 
Инспекциите покажаа дека работниците не биле платени уште од февруари.
(Разни извори – 04/09/09-11/09/09)
