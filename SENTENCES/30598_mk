15/03/2011
ТИРАНА, Албанија -- Трансперенси интернешнал (ТИ) во понеделникот (14-ти март) го пофали апсењето изминатиот викенд на 11 трговци и официјални претставници поврзани со нелегална шема на трговија со нафта. 
Претставникот на ТИ во Албанија, Лутфи Дервиши, рече дека шемата потврдува оти некои институции во земјата не функционираат, со оглед на тоа што ова требало да биде откриено од инспекторите за квалитетот на горивото, даночната канцеларија, царината или полицијата. 
Сè уште не се знае колку штета е направена, почнувајќи од самата измама, па сè до штетата што им е направена на возилата и на животната средина. 
Единаесет осомничени се обвинети дека им дозволиле на две претпријатија да продаваат локална нафта како да е висококвалитетен увезен дизел од 2007 до 2009 година. 
Поранешниот министер за енергија, Дритан Прифти, имплицитно посочи за измамата минатата година. 
(ВоА, Ора њус, Балкан веб, Шекули - 14/03/11)
