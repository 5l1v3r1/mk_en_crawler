23/11/2007
ИСТАНБУЛ, Турција -- Италијанскиот министер за надворешни работи, Масимо Далема, рече дека и покрај тоа што Турција има право да се одбрани себеси од нападите на терористичката Курдистанска работничка партија (ПКК), таа мора да се воздржи во поглед на каква било прекугранична операција против камповите на ПКК во северен Ирак. 
Далема, кој во четвртокот (22-ри ноември) во Истанбул се состана со својот турски колега Али Бабаџан, повика на сеопфатен дијалог со Ирак за мирно решавање на кризата.
Во меѓувреме, весникот Заман во петокот објави дека американските сили во Ирак уапсија двајца од водачите-ветерани на ПКК, Мурат Карајилан и Чемил Бајик, и се подготвуваат да ги екстрадираат во Турција. 
(Заман, Сабах - 23/11/07; НТВ, АП, Reporter.gr - 22/11/07)
