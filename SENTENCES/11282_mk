25/03/2005
БРИСЕЛ, Белгија -- Генералниот секретар на НАТО, Јап де Хоп Шефер, оваа недела се состана со албанскиот премиер, Фатос Нано, при што ја потврди важната улога на Тирана во регионот, според извештаите во четвртокот (24-ти март).
Нано присуствуваше на состанокот со Советот на амбасадори на НАТО во Брисел.
Де Хоп Шефер рече дека напредокот во реформите во областа на одбраната е стабилен и дека истиот претставува инструмент за идното членство на Албанија во НАТО.
Тој, исто така, ја пофали улогата на Тирана во мировните операции на НАТО.
Во другите вести, албанските локални медиуми во петокот објавија дека Тирана целосно го поддржува новиот косовски премиер, Бајрам Косуми.
Косуми, од своја страна, рече дека планира наскоро да ја посети Тирана.
(Aлбански дневни вести - 25/03/05)
