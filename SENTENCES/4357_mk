07/08/2008
Од Пол Чикои за Southeast European Times во Букурешт -- 07/08/08
Романската делегација на Летните игри во Пекинг ја соочинуваат 158 луѓе, од кои 115 се спортисти што се натпреваруваат во 15 различни спортови. 
Учествувајќи на Игрите од 1924 година, Романија досега освои 284 медали, од кои 82 златни. 
Минатите романски екипи брилираа во гимнастика, веслање и атлетика. 
Меѓу земјите што никогаш не биле домаќини на Олимпијадата, Романија се рангира на второто место само по Унгарија по бројот на освоени медали.
„Ние одиме во Пекинг да се натпреваруваме во 15 спортови. 
Во секој од нив имаме шанса за освојување медали, барем теоретски... 
Нашата цел е да освоиме најмалку двоцифрен вкупен број медали. 
Тоа е минимум што Романија мора да го испочитува, имајќи ги предвид не само минатите ловорики, туку и репутацијата што романските спортови и олимпиското движење ја уживаат во светот“, рече Октавијан Морариу, претседател на Романскиот олимписки и спортски комитет (ЦОСР), пред делегацијата да се упати за Пекинг. 
Тој објави рекордна награда од 100.000 евра -- финансирана од владата и приватни спонзори -- за секој романски златен медалист.
„Јас цврсто верувам дека вие ќе ја збогатите нашата колекција медали за време на овие Олимписки Игри“, рече претседателот Трајан Башеску пред заминувањето на делегацијата. 
Башеску ги увери кинеските власти дека ќе присуствува на церемонијата на отворање и покрај апелите за бојкот. 
„Нема да го сторам тоа за зголемување на политичкиот капитал, за да бидат со другите шефови на држави, туку за да бидам симболички на страната на тимот“, додаде тој. 
Премиерот Калин Попеску Таричеану можеби ќе присуствува на церемонијата на затворање.
Морариу рече дека џудистката Алина Думитру, женскиот кајакарски тим и женскиот ракометен тим имаат најголеми шанси да освојат медали во Пекинг. 
Женскиот гимнастичарски тим ќе даде сé од себе, но Кинеските се фаворити, како што гимнастичката икона Надја Команечи призна и самата за АФП. 
„Би било грешка да се каже дека ќе го браниме нашиот олимписки тим. 
Освоивме злато во Атина, но во 2004 година бевме друг тим“, рече Николае Форминте, тренерот на гимнастичарките.
Како и бројни други тимови, и романскиот се соочи со скандали поврзани со користењето дрога. 
На крајот од јули, тој исфрли две тркачки на средни патеки, Елена Анточи и Кристина Василиу, кои се под сомневање дека користеле забранета супстанца еритропетин (ЕПО). 
Претходно во јули, тимот избрка уште една специјалистка за средни патеки, Лилијана Попеску, поради тоа што падна на тестот за дрога.
Фирмата за проценки „Прајсвотерхаускупер“ предвиде дека Романија ќе освои 19 медали во Пекинг, исто колку и во Атина. 
Американската фирма има 90 отсто стапка на точност во предвидувањето на резултатите на Игрите во 2004 година.
