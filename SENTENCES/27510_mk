30/04/2010
БРИСЕЛ, Белгија -- Венецијанската комисија, советничко тело на Советот на Европа, во четвртокот (29-ти април) објави дека турскиот Уставен суд треба да одигра ограничена улога во решавањето за уставноста на амандманите неодамна одобрени од парламентот. 
Во изјавата за турскиот весник Заман, Томас Маркерт, генерален секретар на Венецијанската комисија, истакна дека би имало судир на интереси ако судот интервенира во уставните амандмани кои би влијаеле на неговиот состав и процедури. 
Парламентот ја започна втората расправа за сите 30 амандмани изминатиот викенд, отворајќи го патот за дебата и гласање следната недела. 
Владејачката Партија на правдата и развојот го води процесот, додека главната опозициска Републиканска народна партија има намера да ги оспори амандманите пред Уставниот суд, ако биде потребно. 
(Заман - 29/04/10)
