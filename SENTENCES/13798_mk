22/08/2005
ЗАГРЕБ, Хрватска -- Ротацијата на петтиот и шестиот хрватски контингент распоредени во Авганистан како дел од Меѓународните безбедносни сили започна оваа недела, како што објави хрватскиот национален координатор за НАТО, Пјер Симуновиќ.
Во петокот (19-ти август) тој објави дека Загреб ќе испрати нова единица од 50 воени полицајци во Авганистан за период од шест месеци.
Потоа Хрватска ќе го зголеми бројот на својот персонал во Авганистан на 150, потег кој неодамна го одобри хрватскиот парламент.
Исто така, оваа недела четворицата хрватски припадници на заедничкиот медицински тим со Албанија и Македонија ќе им се придружат на своите колеги во Кабул.
(Вјесник, Нови лист - 20/08/05)
