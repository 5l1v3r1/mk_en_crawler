18/10/2007
БРИСЕЛ, Белград -- Шефот на српскиот национален совет за врски со Трибуналот на ОН за воени злосторства, Расим Љајиќ, во средата (17-ти октомври) рече дека имало неколку анонимни повици во врска со бегалецот обвинет за воени злосторства, Ратко Младиќ, откако земјата ја објави наградата од еден милион евра за информации што ќе водат до негово апсење. 
Сепак, Љајиќ потврди дека информациите не довеле до некаков значаен чекор.
По состанокот со комесарот за проширување на ЕУ, Оли Рен, во Брисел, Љајиќ посочи дека смета оти Србија ќе го потпише Договорот за стабилизација и асоцијација (ДСА) со ЕУ наскоро. 
Рен, од своја страна, потврди дека апсењето на преостанатите бегалци обвинети за воени злосторства претставува предуслов за потпишување на ДСА. 
(РТРС, СРНА, Б92, АП, РТС, БИРН, АФП - 17/10/07)
