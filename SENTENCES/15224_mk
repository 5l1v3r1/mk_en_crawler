29/06/2006
ЊУЈОРК, САД -- Новата независна држава Црна Гора стана 192-рата членка на ОН во средата (28-ми јуни).
Резолуцијата за пристапот на Црна Гора беше претставена од страна на Австрија, актуелниот претседавач на ЕУ.
Претседателот на Генералното собрание на ОН, Јан Елиасон, потоа побара одобрение за резолуцијата со акламација и ја прогласи оваа балканска република за полноправна членка.
Надвор беше кренато црногорското знаме, заедно со оние на другите земји-членки.
Исто така во средата, Црна Гора и Србија постигнаа генерален договор за прашањата поврзани со постреферендумското членство во меѓународните финансиски институции.
По разговорите во Подгорица, српскиот министер за финансии, Млаѓан Динкиќ, рече дека Белград ќе го наследи членството на поранешната државна заедница во ММФ и другите институции според постојните квоти, но ќе мора да й исплати одреден надоместок на Црна Гора.
(Ројтерс, АП, Вијести - 29/06/06;
Мина, Танјуг - 28/06/06)
