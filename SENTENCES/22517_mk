12/05/2008
AНКАРА, Турција -- Премиерот Реџеп Тајип Ердоган во неделата (11-ти мај) рече дека турските сили нема да ја запрат борбата против терористичката Курдистанска работничка партија (ПКК) додека не го елиминираат тероризмот и спречат насилството.
Ердоган го изјави ова во Анталија, каде што му изрази сочувство на семејството на војникот кој загина во саботата во судирите со ПКК во северен Ирак.
Тој ги охрабри милитантите кои сакаат да го напуштат тероризмот да го искористат законот за амнестија во Турција.
„Откажете се од овој погрешен пат пред да им донесете уште поголема тага на вашите семејства“, рече тој.
Тој додаде дека владините мерки ја изолирале ПКК и ги исцрпиле нејзините логистички и финансиски ресурси.
Турската борба против тероризмот апсолутно ќе успее, вети Ердоган.
Војската продолжи со својата офанзива против ПКК во неделата, уништувајќи го пропагандниот центар во северен Ирак.
Генералштабот објави дека истиот бил задолжен за контактите на ПКК со медиумите.
(Сабах, Хуријет, Заман - 12/05/08;
новинска агенција Анадолу, ИТАР-ТАСС - 11/05/08)
