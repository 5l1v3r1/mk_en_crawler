04/12/2007
СКОПЈЕ, Македонија -- Специјалниот претставник на ОН во спорот околу името помеѓу Македонија и Грција, Метју Нимиц, во понеделникот (3-ти декември) го посети Скопје за да го чуе одговорот на владата на неговиот предлог за конечно решавање на прашањето.
По состаноците со претседателот Бранко Црвенковски, премиерот Никола Груевски, министерот за надворешни работи, Антонио Милошоски, и други официјални претставници, Нимиц рече дека постои решеност да се заврши спорот и изрази задоволство од својата посета на Скопје, велејќи дека била „значајна“.
Тој в среда треба да ја посети Атина.
(Вечер, Утрински весник - 04/12/07;
Mакфакс, ЕРТ, МИА, МРТ, А1, Канал 77, Ксинхуа, АП - 03/12/07)
