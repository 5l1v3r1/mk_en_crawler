03/02/2010
САРАЕВО, Босна и Херцеговина (БиХ) -- Полицијата уапси седум лица за време на рациите во вторникот (2-ри февруари) во село во округот Брчко.
Портпаролот на обвинителството Борис Грубешиќ вели дека полицијата запленила оружје, видео и аудио материјали, компјутери и компјутерска опрема за време на операцијата, со цел идентификување на лица кои може да претставуваат закана по безбедноста.
Во селото Горња Маоча живее најголемата заедница на вахабистичките муслимани во БиХ.
Во другите вести, полицијата во Република Српска (РС) во вторникот уапси повеќе од 100 лица во големата операција против организираниот криминал во ентитетот.
Полицискиот директор на РС Урош Пена рече дека биле запленети дрога, нелегални цигари, оружје и муниција.
Уапсените се, исто така, осомничени за шверц со дрога и кражба на автомобили, меѓу другите криминални активности.
(РТС, РТРС, Танјуг, Бета, Б92 - 02/02/10)
