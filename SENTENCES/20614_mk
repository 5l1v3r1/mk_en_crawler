09/11/2007
ТИРАНА, Албанија -- Полицијата во средата (7-ми ноември) уапси двајца високи функционери на Министерството за труд и сопственик на градежно претпријатие, врз основа на обвиненијата за корупција.
Генералниот секретар на Министерството за труд, Спартак Ѓини, и членот на ад-хок комисијата, Љамби Така, се обвинети дека интервенирале за градежното претпријатие „Сирет“, кое победи на тендерот за реновирање на зградите на министерството.
Според обвинителот Дритан Решка, двајцата функционери незаконски присвоиле 10 отсто од вкупната вредност на договорот.
Сопственикот на „Сирет“, Фиќири Пали, беше исто така приведен.
Албанската влада уапси преку 20 високи државни функционери за слични обвиненија, во широката тримесечна операција против корупцијата.
(Шекули, Шкип, Панорама, Газета Шкиптаре, АП - 08/11/07)
