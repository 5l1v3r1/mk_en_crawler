20/09/2010
БАГДАД, Ирак -- Турскиот министер за енергија, Танер Јилдиз, потпиша договор со ирачкиот колега, Хусајн ал-Шахристани, во неделата (19-ти септември) за продолжување на работата на нафтоводот Киркук-Јумурталик за 15 години. 
Истиот е во употреба 30 години, но договорот за неговото работење истече пред шест месеци. 
Нафтоводот пренесува 500.000 барели нафта дневно. 
Шахристани истакна за време на состанокот во Багдад дека обемот ќе биде двојно поголем за неколку години, бидејќи Ирак планира да ги подобри своите бунари на нафта. 
Транспортните трошоци, исто така, беа зголемени од 0,75 американски центи на 1 долар за барел. 
Продолжувањето на договорот за нафтоводот е одраз на напорите на Турција да стане регионален енергетски центар, одржувајќи ги актуелните енергетски извори и барајќи нови. 
(Заман - 20/09/10; Ворлд булетин, Ројтерс, АФП - 19/09/10)
