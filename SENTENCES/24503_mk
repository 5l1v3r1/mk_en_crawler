09/03/2009
AНКАРА, Турција -- Според извештаите на локалните медиуми од петокот (6-ти март), Турција и Ирак планираат да потпишат договор за турска воена помош во реконструкцијата на ирачките вооружени сили, особено во поглед на обуката и логистиката.
За време на состанокот во средата турскиот заменик-началник на Генералштабот, Хасан Игсиз, и ирачкиот министер за одбрана, генерал Абдел Ќадер Јасим, наводно, постигнале договор, со цел зајакнување на воените односи и политичките врски.
Игсиз и Јасим, исто така, разговараа за борбата против терористичката Курдистанска работничка партија во северен Ирак.
Во другите вести, Турција ќе започне двеиполнеделна меѓународна воена вежба подоцна оваа недела, објави турскиот Генералштаб во соопштението од петокот.
Ќе учествуваат вооружени сили од Турција, САД, Белгија, Холандија и Велика Британија.
Маневрите ќе се изведуваат на Егејското Море и на Средоземното Море.
(Радикал, Хуријет, УПИ, новинска агенција Анадолу, Ксинхуа - 06/03/09)
