26/07/2005
ЗАГРЕБ, Хрватска -- Новиот хрватски министер за внатрешни работи, Ивица Кирин, во понеделникот (25-ти јули) испрати пет инспектори во источниот град Осиек за повторно отворање на истрагата за исчезнувањето на повеќе од 30 српски цивили во 1991 година. 
Тој, исто така, го замени и началникот на полицијата во градот со искусен висок полициски офицер од Загреб. 
Според сведоците, хрватските војници ги убиле Србите и ги фрлиле нивните тела во реката Драва. 
Сепак, претходната полициска истага не резултираше со кривично обвинение. 
Минатата недела министерот за правда, Весна Шкаре-Озболт, потврди дека обвинителите на Трибуналот на ОН, исто така, го истражуваат случајот. 
(Вечерњи лист - 26/07/05; Ројтерс, ХРТ, Хина - 25/07/05)
