19/12/2004
БРИСЕЛ, Белгија -- Во петокот (17-ти декември) ЕУ се согласи да започне разговори за пристап со Турција на 3-ти октомври 2005 година, под услов Анкара да вети дека ќе ја прошири својата царинска заедница со ЕУ во Кипар и во другите нови членки на групата.
Турција го прифати овој услов дури откако ЕУ се изјасни дека ова нема да биде еднакво на формално признавање на Кипар.
Од Турција, исто така, ќе се бара да постигне напредок во одбраната на малцинските права, гарантирањето на верската слобода, намалувањето на влијанието на војската во политиката и во реформирањето на економијата.
Исто така во петокот ЕУ одлучи да потпише спогодби за пристап со Бугарија и со Романија во април 2005 година, отворајќи го патот за пристап на двете земји во Унијата во 2007 година.
Сепак, Брисел би можел да го одложи нивниот пристап за една година, ако Софија и Букурешт не исполнат голем број реформи.
Покрај тоа, европските водачи на 17-ти март одлучија да го одредат 17-ти март како датум за започнување на преговорите со Хрватска, под услов Загреб да соработува целосно со Трибуналот на ОН за воени злосторства.
(АП, АФП, Ројтерс, Хина, Вечерњи лист, ХРТ - 18/12/04;
Веб-страница на СоЕ, Веб-страница на Светската банка - 17/12/04)
