15/06/2008
СКОПЈЕ, Македонија -- Македонските гласачи во неделата (15-ти јуни) излегоа на повтореното гласање, до кое дојде поради големите прекршувања на изборниот процес и насилството за време на изборите на 1-ви јуни. 
Овие инциденти се случија во областите населени претежно со етнички Албанци. 
Вкупно 161.874 лица или 10 отсто од Македонците со право на гласа ќе можат повторно да гласаат во 187 избирачки места каде што имаше нерегуларности. 
Скопје одлучи да спроведе прегласување откако ОБСЕ, ЕУ и САД го препорачаа тоа. 
Специјалниот претставник на ЕУ во Скопје, Ерван Фуере, во саботата рече дека гласањето во недела ќе биде последна шанса за Македонија да докаже дека е способна да организира и одржи избори без насилство. 
Експертите велат дека прегласувањето нема да ја промени позицијата на водачите, но може да влијае на позициите на албанските партии, Демократската унија за интеграција и Демократската партија на Албанците. 
Претседателот на ВМРО-ДПМНЕ и премиер Никола Груевски, предупредувајќи за евентуално повторување на прекршувањата, рече: ВМРО-ДПМНЕ нема да влезе во коалиција со ниту една политичка партија која нелегално ќе освои мандат во парламентот“. 
Тој додаде дека владејачката коалиција може да формира влада и без албански партнер, ако биде потребно. 
(Mакфакс, А1, МИА, АП, АФП, РИА Новости - 15/06/08)
