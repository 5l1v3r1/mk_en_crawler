19/12/2007
ХАГ, Холандија -- На прес-конференцијата во Хаг во вторникот (18-ти декември) холандскиот министер за надворешни работи, Максим Верхаген, рече дека ЕУ нема потреба од нов мандат на ОН за испраќање на безбедносна мисија во Косово. 
ЕУ неодамна одлучи да испрати полициска и судска мисија од 1.800 припадници во Косово следната година, кои на крајот ќе го заменат УНМИК. 
Русија и Србија инсистираат на тоа дека би било нелегално да се стори тоа без претходна дозвола на ОН. 
Верхаген рече дека резолуцијата 1244 на Советот за безбедност, која ги создаде силите на ОН, би можела да го отвори патот за нова мисија на ЕУ.
Во другите вести од вторникот, илјадници Срби се собраа во Косовска Митровица протестирајќи за очекуваното прогласување независност од страна на водачите на етничките Албанци во Косово. 
Демонстрантите го повикаа Белград да го спречи отцепувањето на Косово од Србија и распоредувањето на мисија на ЕУ во Косово. 
(Tелеграфи, РТК, АП, Бета, Б92, Танјуг, РТРС, ББС, АФП - 18/12/07)
