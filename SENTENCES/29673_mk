27/05/2011
ТИРАНА, Албанија -- Изборната комисија во четвртокот (26-ти мај) ги отфрли приговорите на опозициската Социјалистичка партија (СП) во врска со конечните резултати од градоначалничките избори на 8-ми мај во Тирана.
СП тврдеше дека Изборниот закон е прекршен бидејќи Централната изборна комисија (ЦИК) не ги објави резултатите во соодветниот краен рок.
Наместо тоа, ЦИК одлучи да ги отвори и преброи гласачките кутии во кои гласачките ливчиња завршија по грешка, процес што траеше повеќе од една недела.
ЦИК вели дека мораше да ги заврши административните истраги пред да ги усвои финалните резултати.
Водачот на СП, Еди Рама, актуелен градоначалник кој бара реизбор, рече дека одлуката е срамна и дека ЦИК ги промени резултатите под притисок на владата.
„Очекуваме да се задоволи правдата без никаков притисок или други интереси“, рече тој.
Во меѓувреме, СП поднесе жалба за конкретниот изборен резултат, тврдејќи дека вкупниот број гласачки ливчиња најдени во кутиите во Тирана е за 870 повеќе од бројот на гласачите.
Според конечните резултати на ЦИК, кандидатот на владејачката Демократска партија, Љуљзим Баша, го победи Рама за 81 глас.
(Oра њус, Балкан веб, Телеграфи, Њус 24, Клан - 26/05/11)
