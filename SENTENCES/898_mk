13/12/2006
Хрватскиот олимписки скијач Ивица Костелиќ се пласираше на првото место од трката во супер-мешана категорија од Светскиот скијачки куп за мажи ФИС во Рајтералм, Австрија, на 1-ти декември. 
Тој заврши со време од два часа, осум минути и 90 секунди, по што следеше Австриецот Ромед Бауман со време од два часа, девет минути и 98 секунди и Французинот Пјеррик Буржо со време од два часа, 10 минути и 41 секунда. 
Ова беше првата победа на Светскиот куп за Костелиќ од 2003 година.
***
Три филма од Југоисточна Европа беа вклучени на листата на 12 играни филмови кои ќе бидат поддржани од кинематографскиот фонд на Советот на Европа (СоЕ), Еуримиџис. 
Филмот „Љубов и други злосторства“ на српскиот режисер Стефан Арсенијевиќ, „Светот е голем и спасението демнее од зад аголот“ на бугарскиот режисер Стефан Командарев и филмот на холандскиот режисер Марлин Горис „Во виорот“ (копродукција на Белгија, Бугарија, Германија и Франција) ќе добијат финансиски средства од СоЕ.
***
Хрватскиот пливач Алексеј Пунински го освои златниот медал во категоријата пеперутка за мажи на 50 метри, на Европскиот шампионат во куси патеки во Хелсинки на 10-ти декември. 
Пунински заврши на шестото место во слободен стил за мажи на 100 метри. 
Ова беше шестиот златен медал и генерално 19-тиот медал за Хрватска на европските шампионати во куси патеки.
***
Изложба на бугарскиот сликар Светлин Русев беше отворена во средата (13-ти декември) во Виена. 
Настанот, кој го организираше Бугарската амбасада, ќе трае до 27-ти декември.
***
Tурскиот писател Орхан Памук ја прими нобеловата награда за литература на церемонијата во Стокхолм во понеделникот (11-ти декември), на која присуствуваа 1.600 гости и шведското кралско семејство. 
Памук го направи својот роден град Истанбул „нужна литературна територија, еднаква на Сент Петерсбург на Достоевски, Даблин на Џојс и Париз на Пруст“, рече на настанот професорот Хорас Енгдахл од комисијата за Нобеловата награда.
***
Четвртиот Фестивал на ромскиот аматерски филм беше отворен во Скопје во вторникот (12-ри декември). 
Дводневниот настан го организираше Здружението на ромската фолклорна уметност и македонското Mинистерство за култура. 
Оваа година ќе учествуваат четири локални аматерски трупи -- Романи бах од Велес, Романо тагар од Делчево, Бела Кула од Кичево и Романо ило од Скопје.
***
Сибиу, Романијa, заедно со Луксембург, ќе бидат европски главен град на културата во 2007 година, според одлуката на Советот на ЕУ претходно оваа година. 
Како дел од програмата на романските власти „Сибиу 2007“, романската централна банка стави во промет сребрена монета со вредност од 5 романски леи -- околу 1,46 евра -- по овој повод.
(Разни извори 6/12/06-13/12/06)
