14/09/2009
Босанските aрхеолози пронајдоа докази за две големи неолитски комплекси во селото Зупчичи, во близина на Горажде. 
Зилка Кујунџиќ-Вејзагиќ, од археолошкиот тим, во вторникот (8-ми септември) рече дека анализите на откопаните садови откриваат дека балканско-анатолската и јадранско-медитеранската култура ги вкрстуваат патиштата.
***
***
Првата романска вселенска ракета „Хелен“ ќе биде лансирана во октомври од брегот на Црното Море. 
„Хелен“ беше дизајнирана и направена од страна на романското Здружение за аеронаутика и космонаутика, невладина организација со седиште во округот Валчеа.
***
Второто издание на Твестивал во Романијa се одржа во петокот (11-ти септември) во Букурешт. 
Како и на слични вакви настани во светот, истиот собра учесници преку микроблог сервисот Твитер. 
На настанот во Букурешт беа собрани 20.000 евра за купување медицинска опрема за детскиот оддел за рак во болницата „Марија Кири“ во главниот град.
***
Нов проект, хрватски Бренд за обука, беше промовиран во средата (9-ти септември) во националната Федерација за природна, енергетска и духовна медицина во Загреб. 
Првиот семинар на хрватскиот Бренд за обука ќе се одржи од 1-ви до 30-ти октомври во главниот трад. 
Сите кои ќе го положат испитот ќе добијат диплома од Европскиот институт за висока животна обука.
***
Тим истражувачи од истанбулскиот Teхнички универзитет создаде систем кој може да јави предупредување за земјотрес четири дена пред истиот да се случи, објави новинската агенција Анадолу на 6-ти септември. 
Системот работи со создавање карта на областа врз основа на движењата и промените на земјиштето, водата и воздухот, објасни Огуз Гундогду, од Одделот за геофизички инженеринг.
***
Првото отсекување на штитната жлезда во Европа со користење на роботскиот хируршки систем Да Винчи беше изведено во болницата Игија во Aтина претходно овој месец. 
Пациент беше 25-годишна жена. 
Методот им дава да хирурзите поголема прецизност, поголемо визуелно покривање, резултира со скоро никаква загуба на крв и помалку компликации. 
Таа примарно се применува на помали случаи на рак на штитната жлезда.
