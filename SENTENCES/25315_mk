28/02/2010
БЕЛГРАД, Србија/САРАЕВО, Босна и Херцеговина (БиХ) -- Поранешниот член на претседателството на БиХ, Ејуп Ганиќ, беше уапсен на аеродромот во Лондон во петокот (26-ти февруари) и набргу беше ослободен, поради „логистички причини“, објави српскиот вицепремиер и министер за внатрешни работи, Ивица Дачиќ. 
Властите додадоа дека Србија побарала објаснување од британските власти за ослободувањето на Ганиќ. 
Тој негираше дека бил уапсен врз основа на потерницата на Интерпол и рече дека само го чекал својот багаж. 
Српскиот главен обвинител за воени злосторства Владимир Вукчевиќ рече дека Ганиќ -- заедно со 19 други -- се бара во Србија за напад во Сараево врз колона на Југословенската народна армија во мај 1992 година.
Во Сараево, членот на претседателството на БиХ Харис Силајџиќ го повика Белград да прекине со својот политички мотивиран прогон на Бошњаците. 
„Овие изјави се апсолутно неточни и претставуваат сериозна закана за нашите добрососедски односи“, рече Силајџиќ во врска со наводите дека Ганиќ бил уапсен врз основа на српска потерница. 
(Б92, Независне новине, Бета, РТРС, СРНА, Фена - 26/02/10)
