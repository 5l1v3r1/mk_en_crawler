29/12/2010
БУКУРЕШТ, Романија -- Обвинителите во Државната антикорупциска агенција поднесоа обвинение во вторникот (28-ми декември) против двајца вработени во Државната агенција за становање, во кое ги обвинуваат за предизвикување загуби во висина од 2,4 милиони евра на државата. 
Даниел Роберт Негулеску ќе биде суден за сериозна злоупотреба на функцијата против јавниот интерес, додека Сандра Лаура Диакону е обвинета за небрежност. 
Обвинителите велат дека меѓу 2007 и 2009 година, Негулеску потпишан неколку документи за градење кое никогаш не почнало, додека Диакону потпишала два документи за надзор на градилиште, кој никогаш не бил спроведен.
Двајца други поранешни државни функционери, во меѓувреме, се соочуваат со обвиненија за корупција за наводно давање на црква на имот од 1 милион евра, кој бил запленет. 
Атила-Габор Марко, поранешен потсекретар за етнички односи, и Силвиу Клим, поранешен советник во Министерството за правда, заедно со претставникот на Реформираната црква, беа членови на комитетот задолжен за враќање на имотот конфискуван од малцинствата за време на комунистичкиот режим.
Обвинителите велат дека во 2002 година, двајцата изготвиле документ за имот вреден 1,3 милиони евра, во кој лажно се тврдело дека истиот й припаѓа на црквата, наместо да им се врати на вистинските сопственици. 
(Aдеварул - 29/12/10; Реалитатеа, Адеварул, Романија либера, Гандул, Зиаре - 28/12/10)
