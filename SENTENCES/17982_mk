21/01/2007
БЕЛГРАД, Србија -- Граѓаните на Србија во недела (21-ви јануари) излегоа на гласање, на првите парламентарни избори по поделбата на поранешната државна заедница со Црна Гора. 
Последните анкети на јавното мислење покажаа дека демократите на претседателот Борис Тадиќ се во водство, по што следат ултранационалистичките радикали. 
Премиерот Воислав Коштуница, кој ја предводи треторангираната Демократска партија на Србија, не ја отфрли можноста за формирање коалиција со радикалите, кои сé уште формално ги предводи хашкиот обвинет Воислав Шешељ.
Според претходните податоци од Републичката изборна комисија, вкупниот број на граѓани со право на глас изнесува 6.653.851. 
Тие избираат помеѓу 3.799 партиски и коалициски кандидати. 
Повеќе од 4.000 акредитирани српски и странски набљудубачи ги следат изборите, од кои поголем дел се распоредени од страна на ОБСЕ. 
(ББС, АФП, АП, Ројтерс, Б92, РТС, Политика - 21/01/07)
