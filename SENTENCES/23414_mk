24/05/2009
ЊУЈОРК, САД -- Генералниот секретар на ОН Бан Ки-Мун рече дека кипарските водачи мора да ги забрзаат тековните разговори за повторно обединување на Кипар, предупредувајќи дека ќе биде сé потешко да се постигне решение, „како што поминува секој ден без решение“. 
Во извештај за обновувањето на мандатот на мировната мисија на ОН во Кипар (УНФИКИП), објавен во четвртокот (21-ви мај), Бан рече дека е „разочаран“ од „недостатокот на политичка волја на двете страни за придвижување напред со мерки за градење на довербата. 
Тој, исто така, рече дека кипарските заедници „признаваат оти состојбата на статус кво е неприфатлива и дека процесот не може да биде со отворен крај“. 
Во извештајот, Бан препорача Советот за безбедност да го продолжи мандатот на ОН во Кипар за шест месеци, до 15-ти декември. 
(Филелефтерос, новинска агенција Анадолу, Хуријет, Ројтерс - 22/05/09)
