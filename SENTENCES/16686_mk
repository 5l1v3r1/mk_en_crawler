10/05/2006
ЗАГРЕБ, Хрватска -- Парламентарната комисија за мандати и имунитет во вторникот (9-ти мај) одлучи да им предложи на пратениците да му биде одземен имунитетот на Бранимир Главаш, поранешен заменик-претседател на Хрватската демократска заедница, кој е сега независен пратеник.
Комисијата се состана на барање на обвинителството, кое неодамна потврди дека ќе започне судски процес против Главаш за наводни воени злосторства извршени против српските цивили во Осиек во 1991 година.
Тој во тоа време беше шеф на регионалниот штаб за одбрана.
Главаш го негира обвинувањата, велејќи дека се неосновани и политички мотивирани.
(ХРТ, Вечерњи лист - 10/05/06)
