03/12/2008
ПРИШТИНА, Косово -- Шефот на УНМИК, Ламберто Заниер, во вторникот (2-ри декември) рече дека меѓународната заедница нема да го наметне спроведувањето на планот од шест точки за распоредувањето на ЕУЛЕКС во Косово, кој Советот за безбедност на ОН го усвои минатата недела. 
„Шесте точки содржат идеи, одредени сугестии, но нивното спроведување бара дополнителен процес“, рече Заниер, додавајќи дека косовските институции можат да одлучат што е во интерес на Косово и е во согласност со уставот. 
Заниер, исто така, негираше дека планот може да води до поделба на Косово.
Околу 4.000 луѓе загрижени поради ваквата поделба во вторникот започнаа мирни протести во Приштина, против планот од шест точки и распоредувањето на ЕУЛЕКС. 
(Експрес, Коха Диторе, Зери - 03/12/08; РТК, Кохавижн - 02/12/08)
