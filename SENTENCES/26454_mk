11/09/2009
МОСКВА, Русија -- Русија во четвртокот (10-ти септември) побара шефот на УНМИК Ламберто Заниер целосно да ја спроведе резолуцијата 1244 на Советот за безбедност на ОН заради стабилизирање на ситуацијата во Косово.
Во Москва Заниер се состана со заменик-министерот за надворешни работи, Владимир Титов, и Генади Гатилов, директорот на Одделот на меѓународните организации при Министерството за надворешни работи.
Тие инсистираа на тоа дека е неопходно зачувувањето на улогата на УНМИК.
Заниер потврди дека иако и понатаму има проблеми, 18 месеци откако Косово прогласи независност, „Ние сигурно придонесовме за одржување на задоволително ниво на безбедност и стабилност на терен“.
Тој, сепак, призна дека „односите помеѓу заедниците на [Србите и етничките Албанци] се сепак сложени.
(Косова лајв, Кохавижн - 11/09/09;
Клан Косова, Русија тудеј - 10/09/09)
