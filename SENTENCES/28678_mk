13/04/2010
AНКАРА, Турција -- Опозициската Републиканска народна партија во понеделникот (12-ти април) побара одложување на трите контроверзни амандмани до општите избори следната година. 
Сите три се дел од еден поголем пакет уставни реформи, изготвен од владејачката Партија на правдата и развојот (АКП). 
Трите вклучуваат: потешки услови за затворање на партии, измена на структурата на Уставниот суд и измена на структурата на Врховниот одбор на судии и обвинители. 
Аналитичарите велат дека трите измени ќе ја зајакнат моќта на извршната власт, а ќе ја намалат онаа на судството. 
АКП се чини дека се согласила овие амандмани да се разгледаат одделно од остатокот на пакетот, со цел да се загарантира усвојување на другите. 
(Хуријет, Заман, Милијет, Радикал - 13/04/10)
