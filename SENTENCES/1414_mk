19/02/2010
Авионот од економска класа „Изи џет“ ги отвори вратите за патниците кои одат за и надвор од Косово, според претставниците на Приштинскиот меѓународен аеродром. 
Оваа недела „Изи џет“ ги прифати првите резервации за директната линија меѓу Приштина и Женева. 
Летовите почнуваат во јуни.
***
Aлбанската влада во средата (17-ти февруари) реши да ги намали трошоците за 180 милиони евра оваа година, за стабилизирање на својот зголемен дефицит. 
Промената дојде бидејќи претходните планови не ја зедоа предвид светската економска криза. 
Одобреното кратење на трошоците нема да влијае на платите, пензиите и плановите за капитални инвестиции.
***
Претставниците на 14 држави од басенот на Реката Дунав, вклучително и Босна и Херцеговина, Бугарија, Хрватска, Црна Гора, Романија, Србија и Словенија -- заедно со ЕК -- усвоија план за чистење и заштита на реката, на состанокот во вторникот (16-ти февруари) во Виена. 
Планот вклучува мерки за намалување на органското и хранливото загадување и ограничување на негативното влијание на човекот на реката.
***
Црногорскиот премиер Мило Ѓукановиќ и белгискиот колега во посета на земјата, Ивес Летерм, потпишаа документи во Подгорица во вторникот (16-ти февруари), кои го покриваат развојот во поглед на транспортните проекти кои ги поврзуваат двете нации. 
Летерм рече по разговорите дека белгиските бизнисмени се заинтересирани за инвестирање во Црна Гора.
***
Нето директните странски инвестиции во Бугаријa се намалија за 55,3 отсто за период од една година во 2009 година, намалување на 2,7 милијарди евра според бројките на Централната банка во понеделникот (15-ти февруари). 
Намалувањето е во голем дел резултат на секторот на недвижности, каде што приливите беа намалени за 77,4 отсто на годишна основа.
***
Бројот на романските претпријатија кои прогласија банкрот во јануари беше 10 отсто повисок во споредба со истиот период минатата година, објави Националната регистарска канцеларија во понеделникот (15-ти февруари). 
Според овие бројки, повеќе од 2.000 бизниси банкротирале во првиот месец од оваа година. 
Повеќето од нив биле во Букурешт и претежно поврзани со малопродажбата, градежништвото, производството и секторот на недвижности.
(Разни извори – 12/02/10-19/02/10)
