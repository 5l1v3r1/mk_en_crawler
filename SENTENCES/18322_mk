16/02/2007
БЕЛГРАД, Србија -- Белградскиот суд во петокот (16-ти февруари) осуди седуммина обвинети за убиствата во 1999 година на четворицата функционери од Српското движење за обнова (СДО) на Ибарската магистрала, и обид за убиство на Вук Драшковиќ, водачот на СДО во тоа време.
Поранешниот шеф на специјалната полиција, Милорад Улемек, познат и како „Легија“, беше осуден на 15 години затвор, како и Ненад Илиќ, уште еден поранешен припадник на единицата која ја водеше Улемек.
Уште четворица обвинети добија казна затвор во траење од 14 години.
Поранешниот шеф на Државната безбедност, Раде Марковиќ, беше осуден на осум години затвор, додека уште тројца функционери беа осудени од девет месеци до 2,5 години.
Двајца од обвинетите, Бранко Ѓуриќ и Милан Радоњиќ, беа ослободени.
Пресудите во првиот судски процес за овој случај беа поништени поради бројни кршења на процедурата.
(Бетa -- 16/02/07)
