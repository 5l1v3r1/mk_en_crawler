29/01/2008
САРАЕВО, Босна и Херцеговина (БиХ) -- Државната агенција за истраги и заштита на БиХ уапси тројца босански Срби осомничени за воени злосторства во градот Власеница во понеделникот (28-ми јануари).
Вељко Башиќ (82), Предраг Бастах (55) и Горан Висковиќ (54) се соочуваат со обвиненија за вршење злосторства против човештвото во затворот Сушица во Власеница.
Околу 8.000 муслимани и други несрпски жители на околните места беа затворени во мизерниот затвор помеѓу мај и октомври 1992 година и беа подложени на физичка или сексуална злоупотреба.
Трибуналот на ОН во Хаг за воени злосторства претходно го осуди воениот командат од Сушица, Драган Николиќ, на 20 години затвор.
(Независне новинe - 29/01/08;
Фена, РТРС, Б92, Ројтерс, ДПA - 28/01/08)
