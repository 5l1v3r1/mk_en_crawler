25/08/2008
ПРИШТИНА, Косовo -- Министерството за внатрешни работи и Косовската полициска служба (КПС) подготвуваат план за враќање на српските полицајци на работните места што тие ги напуштија во февруари, по косовското прогласување независност. 
Министерот за внатрешни работи, Зенун Пајазити, во неделата (24-ти август) рече дека УНМИК, исто така, работи на прашањето и „со негова поддршка ние ќе постигнеме напредок во поглед на ова прашање“. 
Вицепремиерот Хајредин Куци, исто така, апелираше до српските полицајци во КПС да продолжат со извршувањето на задачите.
Во другите вести, шестмина вработени во Косовски железници беа повредени во неделата во инцидентот во близина на централниот град Глоговац. 
Нивниот воз, кој пренесувал песок, се излизгал од шините додека се движел од Приштина за Пеќ. 
(Зери, Експрес, Коха Диторе, Лајм - 25/08/08; РТК, КТВ - 24/08/08)
