30/10/2005
ХЕЛСИНКИ, Финска -- Поранешниот фински претседател Марти Ахтисари, кој се смета дека најверојатно ќе биде претставник на ОН во разговорите за Косово, во саботата (29-ти октомври) рече дека НАТО мора да ја задржи својата безбедносна улога во Косово, без оглед на идното решение.
Говорејќи за финската државна радио-телевизија ЈЛЕ Ахтисари рече дека меѓународното воено присуство сé уште е потребно во Косово поради континуираните проблеми и постоењето на вооружени групи таму.
Тој додаде дека не фаворизира некој конкретен модел за решавање на статусот на покраината, додавајќи дека времето ќе покаже каков компромис е можен.
Формалното назначување на Ахтисари се очекува до 6-ти ноември.
(Taнјуг, РТС, Ројтерс - 29/10/05)
