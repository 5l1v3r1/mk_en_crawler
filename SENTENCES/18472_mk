10/05/2007
БЕЛГРАД, Србија -- Белградскиот регионален суд во средата (9-ти мај) објави дека е примено писмо со закани за судијката Ната Месаревиќ, која претседава со судскиот процес за атентатот на премиерот Зоран Ѓинѓиќ. 
Наводно испратено од Чикаго, истото содржи навреди за Ѓинѓиќ и Месаревиќ и е потпишано од група која се нарекува себеси „Организација за заштита на Србите“. 
Министерството за внатрешни работи го испитува случајот.
Во другите вести од средата, белградските регионални обвинители поднесоа жалби до Врховниот суд за казните изречени во февруари во т.н. 
случај „Ибарска магистрала“. 
Четворица функционери на Српското движење за обнова (СПО) беа убиени во 1999 година, а претседателот на СПО и тогашен водач на српската опозиција, Вук Драшковиќ, за малку избегна атентат. 
Белградскиот регионален суд го осуди шефот на поранешната единица за специјални операции Милорад Улемек, познат како „Легија“, на 15 години затвор. 
Обвинителите ја бараат максималната казна од 40 години. 
(Глас јавности - 10/05/07; Танјуг, РТС, Б92 - 09/05/07)
