29/05/2005
ПАРИЗ, Франција -- Министерот за надворешна трговија Франсоа Лус за време на состанокот во петокот (27-ми мај) го увери македонскиот министер за економија Фатмир Бесими дека Франција ја поддржува апликацијата на Скопје за пристап во ЕУ. 
Лус навести дека Франција ќе лобира за добивање на позитивна оценка на Европската комисија за апликацијата на Македонија за добивање официјален статус на кандидат за ЕУ.
Исто така во петокот, македонската вицепремиерка Радмила Шеќеринска рече дека таа и бугарската министерка за прашања на ЕУ Меглена Кунева разговарале за евентуалната помош со експертиза од страна на Софија во процесот на интеграција во ЕУ. 
Тие, исто така, разговарале за прашањата на регионалната соработка. 
(Вечер - 28/05/05; веб-страница на македонската влада - 27/05/05)
