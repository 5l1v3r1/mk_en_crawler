03/10/2008
АТИНА, Грција -- Премиерот Костас Караманлис во четвртокот (2-ри октомври) вети дека ќе продолжи со спроведувањето на реформската агенда на неговата влада, и покрај бранот протести на синдикатите против неговите планови за приватизација на државниот авиопревозник „Олимпик ер“.
„Грција има само еден пат по кој може да оди, патот кој води напред.
Оваа влада беше избрана да ги промени работите и токму тоа и ќе го стори“, рече Караманлис по состанокот на владата.
Стотици вработени во државните претпријатија излегоа на улиците во Атина барајќи нови избори и протестирајќи поради приватизацијата на „Олимпик ер“ и другите државни претпријатија.
Работниците во транспортниот сектор велат дека планираат 24-часовен штрајк следната недела.
(AНА-МПА, Нафтемборики, In.news, Катимерини, Ројтерс - 02/10/08)
