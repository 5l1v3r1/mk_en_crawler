16/10/2006
ТИРАНА, Албанија -- Одбивањето на претседателот Алфред Мојсиу да го отпушти државниот обвинител Теодори Солаку -- и покрај неговите наводни врски со организираниот криминал -- предизвика силна реакција во Тирана. 
Како што и се очекуваше, опозициската Социјалистичка партија ја поздрави одлуката на Мојсиу, велејќи дека наводите против Солаку се политички мотивирани. 
Но, во неделата (15-ти октомври) портпаролот на владејачката Демократска партија посочи дека е можно и Мосјиу да има врски со организираниот криминал. 
Портпаролот Гасменд Окета дури и навести дека ДП можеби ќе бара импичмент. 
Подоцна истиот ден претседателката на парламентот, Џозефина Топали, висок претставник на ДП, ја отфрли таа можност.
Во другите вести, шефот на директоратот на Европската комисија за Западен Балкан, Рајнхард Прибе, ги повика политичките партии да постигнат одреден вид консензус во име на процесот на пристап на земјата во ЕУ. 
На крајот од дводневната посета на Тирана во петокот, Прибе рече дека консензусот ќе гарантира напредок. 
(Aлбански вести - 16/10/06; Aлбански вести - 14/10/06; веб-страница на албанската влада - 13/10/06)
