09/09/2010
ПРИШТИНА, Косово -- Клубот за надворешна политика (ФПК) во средата (8-ми септември) ја повика Европската комисија (ЕК) да издаде прашалник за визната либерализација на Косово. 
Организацијата смета дека правејќи го тоа, Брисел ќе ги мотивира институциите да станат поангажирани во исполнувањето на критериумите и ќе го зголеми нивното учество во процесот. 
Според независната организација, формирана од косовскиот публицист Ветон Сурои, владата не успева да ги исполни критериумите во роковите што си ги зададе во својот Акционен план за визната либерализација. 
ФПК вели дека владата треба да ги координира своите активности со ЕУЛЕКС за резултати во борбата против корупцијата, организираниот криминал, тероризмот и шверцот со дрога. 
(TВ 21, РТК, Кохавижн - 08/09/10)
