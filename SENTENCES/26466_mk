11/12/2009
AНКАРА, Турција -- Милитантите од терористичката Курдистанска работничка партија (ПКК) во четвртокот (10-ти декември) ја презедоа одговорноста за заседата во која загинаа седум турски војници, а беа ранети тројца други претходно оваа недела. 
Прокурдската новинска агенција Фират, цитирајќи изјава на ПКК, објави дека група нападнала војници во понеделникот во провинцијата Токат, како одмазда за операциите на армијата против милитантите. 
Тврдењата доаѓаат во време кога владата прави напори да му се дадат повеќе права на курдското малцинство во Турција и додека турскиот Врховен суд размислува дали да ја забрани прокурдската Партија на демократско општество за наводни врски со ПКК.
Во меѓувреме, курдските бунтовнички поддржувачи се судрија со полицијата во четвртокот, во источниот град Ван, фрлајќи камења, молотови коктели и петарди. 
Полицијата употреби солзавец за да ја растера толпата и приведе 25 демонстранти. 
(AП, новинска агенција Анадолу, Хуријет, Ројтерс - 10/12/09)
