28/04/2009
AНКАРА, Турција -- Министерството за надворешни работи го повика американскиот амбасадор во Анкара, Џејмс Џефри, во врска со говорот на американскиот претседател Барак Обама минатата недела, по повод одбележувањето на ерменскиот Ден на сеќавањето на 1915 година, објавија медиумите во понеделникот (27-ми април). 
Во својот говор од минатиот петок, Обама не го употреби зборот „геноцид“ за убиствата на 1,5 милиони ерменски цивили од страна на отоманските Турци во периодот 1915-1917 година. 
Наместо тоа, тој ги нарече настаните како „едни од најголемите злосторства на 20-тиот век“. 
Тоа поттикна лути реакции од турските политички водачи. 
Претседателот Абдула Ѓул за новинарите изјави дека стотици илјадници Турци, исто така, ги загубија своите животи во настаните од 1915 година. 
(Новинска агенција Анадолу, Хуријет, Заман - 27/04/09)
