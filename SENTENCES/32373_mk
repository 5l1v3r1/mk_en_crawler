28/03/2003
БРИСЕЛ, Белгија -- В петок (28 март), во Брисел, се очекува да се одржи состанок на Советот за имплементација на мирот (СИМ) за Босна и Херцеговина (БиХ). 
На седницата, која ќе се фокусира на напредокот постигнат во имплементираoе на агендата, донесена од страна на Сараево и СИМ во септември, ќе присуствуваат високиот претставник Педи Ешдаун и високи претставници на БиХ. 
Најверојатно ќе се разговара и за резултатите од истрагата околу нелегалната продажба на оружје на Ирак од страна на Орао, фирма од Република Српска.
Пред состанокот на СИМ, премиерот на БиХ Аднан Терзиќ се состана со главниот обвинител за воени злосторства на ОН Карла дел Понте, нагласувајќи ја подготвеноста на неговата Влада во потполност да соработува со Трибуналот. 
Дел Понте, од своја страна, навести дека Трибуналот ќе предаде над десет случаи од пониско ниво до Државниот суд на БиХ, веднаш по постигнуваoе на условите.
Во другите вести, Ешдаун го отстрани хрватскиот функционер Мијат Тука од неговото место во Парламентот на БиХ, поради наводите дека проневерил средства додека бил заменик министер за бегалци и раселени лица на ФБиХ. 
Партијата на Тука, Новата хрватска иницијатива, одби да го истера од Парламентот. 
(извори на ОХР - 28/03/03; РТРС, ПБС БиХ - 27/03/03)
