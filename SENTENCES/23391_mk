25/05/2009
ПРИШТИНА, Косово -- Канцеларијата за врски при Европската комисија (ЕК) во петокот (22-ри мај) започна проект за реконструкција на пет мостови по патот кој ги поврзува Косово и Македонија.
Шефот на Канцеларијата за врски на ЕК, Рензо Давиди, рече дека иницијативата ќе придонесе за економскиот развој и регионалната интеграција на Косово.
„Патот М2 е многу оптоварен со сообраќај и од суштинска важност е истиот да ги исполни потребните стандарди за соодветно функционирање“, рече Давиди.
Проектот вреден 7 милиони евра ќе трае околу 18 месеци.
Во другите вести, косовската полиција уапси четири лица, вклучително и една жена, во операцијата наречена „Шенген“, објавија локалните медиуми во саботата.
Четворицата се осомничени за трговија со луѓе, како и за измама со визи и документи.
Според полициски извори, осомничените се сопственикот и вработените на две туристички агенции во Приштина и Призрен.
(Коха Диторе, Експрес, Косова Сот - 23/05/09)
