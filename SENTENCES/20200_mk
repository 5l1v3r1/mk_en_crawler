14/02/2008
СОФИЈА, Бугарија -- Владата во средата (13-ти февруари) ја одобри одлуката за затворање на дјути-фри шопови и бензиски пумпи на граничните премини. 
На одлуката, препорачана од Европската комисија (ЕК), се очекува да се жалат претпријатијата кои ги водеа бизнисите, како чекор со кој се кршат нивните договори со државата. 
Продавниците и бензиските пумпи требаше да бидат затворени на почетокот од 2007 година како дел од обврските на Бугарија за почитување на легислативата на ЕУ. 
ЕК вели дека ваквите бизниси се главен извор на шверцот и локалниот организиран криминал.
Исто така во средата, владата објави дека ќе го поддржи предлогот на Бугарската социјалистичка партија за формирање холдинг претпријатие за енергија, кое ќе ги вклучува некои од најголемите државни претпријатија во секторот. 
Новото претпријатие, кое ќе се вика Бугарски енергетски холдинг, ќе ги вклучува Булгаргаз, нуклеарната централа Козлодуј, електроцентралата НЕК, термоцентралата Марица-Исток II и рударскиот комплекс Мини Марица-Исток. 
Владата сака да создаде претпријатие кое ќе биде поконкурентно на сличните вакви претпријатија за електрична енергија во Европа. 
(Сегa - 14/02/08; Дарик, Дневник, Нетинфо, Investor.bg - 13/02/08)
