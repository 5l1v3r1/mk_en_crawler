29/03/2005
САРАЕВО, Босна и Херцеговина (БиХ) -- Високиот претставник Педи Ешдаун во вторникот (29-ти март) донесе одлука за отстранување на Драган Човиќ од местото хрватски член на Претседателството на БиХ. 
Овој потег уследи по повторените повици до него да даде оставка поради кривичните обвиненија поднесени неодамна против него. 
Човиќ е обвинет за проневера на пари и злоупотреба на функцијата за време на неговиот мандат како министер за финансии на Федерацијата на БиХ.
Во другите вести, извори во канцеларијата на Ешдаун во понеделникот го пофалија започнувањето на политичкиот дијалог кој има за цел реформа на политичкиот сектор во БиХ. 
Опозициската Унија на независни социјалдемократи во понеделникот во Бања Лука организираше тркалезна маса во врска со ова прашање. 
Во разговорите беа вклучени политичари од двата ентитета во БиХ, како и претставници од Канцеларијата на високиот претставник, Полициската мисија на ЕУ и Комисијата за реструктуирање на полицијата на БиХ. 
(Независне новине, веб-страница на ОХР - 29/03/05; Извори на ОХР, РТРС, Фена, ПБС БиХ - 28/03/05)
