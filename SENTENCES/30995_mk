08/02/2011
ПРИШТИНА, Косово -- Конечните резултати од предвремените општи избори во декември во Косово беа објавени во понеделникот (7-ми февруари), скоро два месеци по отпочнувањето на процесот.
Централната изборна комисија (ЦИК) потврди дека сите приговори се процесуирани и ги објави резултатите, според кои Демократската партија на Косово освои 32,11 отсто од гласовите, што значи 32 места во парламентот.
Демократската лига на Косово ќе има 27 места, додека движењето Ветевендосје ќе добие 14.
Сојузот за иднината на Косово доби 12 места, додека Новата косовска алијанса доби осум.
Српското малцинство обезбеди пет, настрана од загарантираната застапеност преку 20-те резервирани места за сите малцинства.
Тие ќе бидат поделени врз основа на поддршката што ја добија.
(Коха диторе, Зери, Косова сот, Експрес - 08/02/11)
