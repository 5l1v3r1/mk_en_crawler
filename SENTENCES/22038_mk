18/05/2008
АТИНА, Грција -- Премиерот Костас Караманлис застана во одбрана на продажбата на дел од владините акции во ОТЕ, најголемата телеком компанија во Грција, на Дојче Телеком. 
Минатата недела, владата одлучи да продаде 20 отсто од своите акции за 2,5 милијарди евра. 
На претресот во парламентот во петокот (16-ти мај), Караманлис рече дека договорот ќе ги заштити националните интереси, бидејќи владата и понатаму ќе има улога да донесува одлуки во компанијата. 
Според договорот, владата ќе задржи пет од десетте места во бордот на директори, но Дојче Телеком ќе може да го назначува генералниот директор на ОТЕ. 
Караманлис додаде дека владата се погрижила да нема намалување на работните места во следните три години и дека Дојче Телеком нема да може да ги продаде своите акции без одобрување од владата.
Меѓутоа, партиите од опозицијата не се убедени. 
Јоргос Папандреу, лидерот на најголемата опозициона партија, ПАСОК, рече дека неговата партија ќе побара посебна парламентарна комисија да ја испита оваа зделка. 
(ЕРТ, Катимерини - 17/05/08)
