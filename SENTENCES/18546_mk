09/05/2007
БРИСЕЛ, Белгија -- Комесарот за проширување на ЕУ, Оли Рен, во вторникот (8-ми мај) му рече на министерот за надворешни работи во посета на БиХ Свен Акалај дека е длабоко загрижен поради немањето договор за полициските реформи. 
Тој рече дека реформите се единствената пречка за потпишувањето на Спогодбата за стабилизација и асоцијација со Унијата. 
Исто така во вторникот, Министерскиот совет на БиХ го потврди сегашниот ќор-сокак и нареди забрзување на темпото.
Во другите вести, Канцеларијата на високиот претставник во вторникот ја потврди можната унилатерална одлука на Република Српска (РС) за повлекување од Договорот за пренесување на надлежностите. 
Минатата недела премиерот на РС Милорад Додик рече дека ентитетот ќе го бојкотира договорот и размислува за враќање на одредени надлежности на институциите во ентитетот околу распоредувањето на даночните приходи помеѓу РС и Федерацијата на Босна и Херцеговина. 
(Дневни аваз, Независне новинe - 09/05/07; Фена, РТРС, ПБС - 08/05/07)
