12/06/2008
АТИНА, Грција -- Со големо мнозинство во средата (11-ти јуни) парламентот ја ратификуваше Лисабонската спогодба, документот што го заменува уставот на ЕУ отфрлен на референдумот во Франција и Холандија во 2005 година.
Од 292 присутни пратеници, 250 гласаа за, 42 против, а осум беа воздржани.
Мнозинството вклучуваше членови на владејачката партија Нова демократија и опозициската ПАСОК.
Пратениците од Комунистичката партија, радикалната левичарска коалиција и екстремно десничарската партија Народен православен собир, гласаа против и инсистираа на референдум.
Грција стана 18-тата членка на ЕУ што го усвои текстот.
За да стапи на сила на 1-ви јануари 2009 година, Лисабонската спогодба треба да биде ратификувана од сите 27 членки на ЕУ.
(Катимерини, Нафтемборики - 12/06/08;
AНА-МПА, АФП, РИА Новости, Ксинхуа, ДПA - 11/06/08)
