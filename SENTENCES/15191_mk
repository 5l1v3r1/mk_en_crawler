28/09/2006
ПРИШТИНА, Косово, Србија -- САД го осудуваат неодамнешното насилство во Косово, изјави во средата (27-ми септември) американскиот помошник државен секретар за европски и евроазиски работи, Даниел Фрајд.
„Насилството е неприфатливо.
Оние кои спроведуваат насилство, оние кои ги напаѓаат малцинствата, оние кои подметнуваат пожар или фрлаат гранати не дејствуваат како патриоти.
Тие се кукавици и криминалци и треба да се третираат како такви“, рече тој за време на посетата на Приштина.
Тој, исто така, предупреди дека решението за статусот на Косово мора да се најде до крајот на оваа година со цел да се спречи евентуална нестабилност.
(Ројтерс, АП, УПИ, Танјуг, Косова лајв - 27/09/06)
