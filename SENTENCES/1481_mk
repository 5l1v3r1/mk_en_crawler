04/12/2009
Европската комисија (ЕК) во средата (27-ми декември) одобри 57 милиони евра условна помош за „Форд“ Романијa, како помош за програмата за обука на вработените.
ЕК ја следи помошта за да се осигури дека е соодветно распределена.
Српскиот министер за инфрастрилтура, Милутин Мркоњиќ, отвори два дела од автопатот Коридор 10 помеѓу Хоргош и Нови Сад во неделата (29-ти ноември).
Деловите се долги по 10 километри.
Изградбата на двата дела, вредни 16,5 милиони евра, почна минатиот јули.
Европската инвестициска банка во четвртокот (26-ти ноември) објави дека ќе обезбеди вкупно 110 милиони евра за три заеми за зајакнување на економијата во Босна и Херцеговинa и поддршка на напорите за економско заздравување на земјата.
Хрватскиот парламент го одобри буџетот за 2010 година, со поддршка од 81 од 153 членови во средата (2-ри декември).
Предлогот не беше поддржан од 33 пратеници, додека двајца се воздржаа.
Буџетот предвидува значително намалување на субвенциите, особено во земјоделството и намалување на капиталните трошоци.
Српскиот авиопревозник ЈАТ Ервејс ќе продава билети од Белград за т.н. „Шенген“ дестинации по цени кои ќе почнуваат од 19 евра, за да го одбележи укинувањето на визите за српските граѓани кои патуваат во земјите на ЕУ.
Билетите се во продажба до 12-ти јануари на веб-страницата на претпријатието -- www.jat.com.
Косовскиот трговски дефицит останува висок, достигнувајќи 1,2 милијарди евра во последново тримесечје, објави во средата (2-ри декември) Централната банка.
Увозот во земениот период достигна 1,3 милијарди евра, додека извозот остана низок, 108 милиони евра, 31 отсто помалку во споредба со минатата година.
Грчките банки нудат нов вид поволни кредити за клиентите кои сакаат да водат еколошки живот.
Новиот производ ќе им овозможи на претпријатијата и индивидуалците да финансираат проекти поврзани со обновливите енергетски извори, како што е купување или изградба на соларни колектори, турбини на ветар или вода и изградба на еколошки згради.
(Разни извори – 27/11/09-04/12/09)
