31/10/2007
ХАГ, Холандија -- Обвинителите во Трибуналот на ОН за воени злосторства поднесоа жалби на казните што им беа изречени на двајцата поранешни српски офицери вмешани во вуковарскиот масакр од 1991 година. 
Командантот на поранешната Југословенска народна армија, Миле Мркшиќ, и мајор Веселин Шљиванчанин беа осудени поради непредавањето на скоро 200 хрватски затвореници на Црвениот крст, кога градот беше окупиран од српските сили. 
Откако армијата го напушти градот, припадници на српската милиција ги убија затворениците. 
Третиот обвинет, Мирослав Радиќ, беше ослободен во судскиот процес, кој заврши во септември. 
Сите три пресуди предизвикаа масовни протести во Хрватска. 
Одлуката на обвинителите да поднесат жалба само на пресудите, наместо и на ослободувањето на Радиќ, ја поттикна хрватската влада во вторникот да објави изјава, во која изразува длабоко несогласување. 
Хашките обвинители првично бараа доживотни казни за сите тројца обвинети. 
(Вечерњи лист, Вјесник - 31/10/07; AП, ХРT, Index.hr, Бета, Б92, ХИНА - 30/10/07)
