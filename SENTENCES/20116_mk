17/08/2007
ТУЗЛА, Босна и Херцеговина (БиХ) -- Претставниците на Социјалдемократската партија (СДП) во Тузла во четвртокот (16-ти август) рекоа дека тие и жителите на градот планираат да организираат митинзи и да ги бојкотираат сите српски производи и услуги.
Тие протестираат поради неодамнешната одлука на српскиот Врховен суд за продолжување на затворската казна на Илија Јуришиќ -- поранешен босански борец кој беше притворен во Србија под сомневање за вмешаност во случајот на воени злосторства од 1992 година „Тузлански колони“.
„Не сфаќаме зошто босанските власти не прават ништо конкретно за негово ослободување“, се вели во изјавата на СДП во Тузла.
Партијата има намера да организира мирни протести во Тузла подоцна овој месец.
(ФЕНA - 16/08/07)
