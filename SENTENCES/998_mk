25/09/2007
Грчката министерка за надворешни работи, Дора Бакојани, во саботата (22-ри септември) се состана со генералниот секретар на ОН, Бан Ки-Мун, во Њујорк, каде што пристигна за да земе учество на 62-рата седница на Генералното собрание на ОН.
Нивниот состанок се фокусираше на кипарското прашање и долготрајниот спор околу името на Грција со Македонија.
Американскиот државен секретар Кондолиза Рајс во понеделникот (24-ти септември) испрати писмо до црногорскиот претседател Филип Вујановиќ, изразувајќи благодарност за црногорската донација на оружје за Авганистан.
Во август црногорската влада одлучи да донира околу 1.500 автоматски пушки, 100 митралези и 250.000 куршуми за авганистанските војници што се борат со Талибанците.
Директорот на оперативната група на министерскиот самит на НАТО, Бернд Геце, и потсекретарот на романското Министерство за надворешни работи, Виктор Мицула, во петокот (21-ви септември) потпишаа Меморандум за разбирање во Букурешт, за одржување на самитот на НАТО во април 2008 година во земјата.
Документот ги утврдува техничките прашања поврзани со организацијата на настанот, велат романските официјални претставници.
Косовското прашање, европската перспектива на Србија и економските односи помеѓу Србијa и Грција беа главните теми на дискусија за време на состанокот помеѓу грчката министерка за надворешни работи, Дора Бакојани, и српскиот министер за финансии, Млаѓан Динкиќ, во четвртокот (20-ти септември) во Атина.
Динкиќ ја информираше Бакојани за позицијата на Србија пред престојните директни разговори за Косово, закажани за в петок во Њујорк.
Хрватскиот претседател Стипе Месиќ и поранешните претседатели на <b>Maкедонија</b>, Словенија и Чешка -- Киро Глигоров, Милан Кучан и Вацлав Хавел -- во четвртокот (20-ти септември) беа одликувани со наградата „Хуманист на 20-тиот век“, на Меѓународната хуманистичка лига.
Церемонијата се одржа во Сараево.
Хрватскиот претседател Стипе Месиќ се состана со високиот претставник на Босна и Херцеговинa (БиХ) и специјален претставник на ЕУ, Мирослав Лајчак во Сараево.
Тие разговараа за реформскиот процес во БиХ.
Бугарскиот премиер Сергеј Станишев и неговиот романски колега, Калин Попеску Таричеану, се состанаа во средата (19-ти септември) во Софија.
Тие се согласија нивните влади да одржат заеднички седници за решавање на прашањата од заеднички интерес, како што е развојот на инфраструктурата.
(Разни извори 18/09/07-25/09/07)
