16/06/2005
САРАЕВО, Босна и Херцеговина (БиХ) -- Високиот претставник Педи Ешдаун и босанскиот премиер Аднан Терзиќ во средата (15-ти јуни) се вратија од Брисел, велејќи дека добиле охрабрувачки вести од шефот за безбедност на ЕУ, Хавиер Солана, и од комесарот за проширување, Оли Рен, кои сигнализираа дека вратите на ЕУ остануваат отворени за БиХ и дека постои можност разговорите за Договорот за стабилизација и асоцијација да бидат отворени во ноември.
Истовремено, Рен и Солана истакнаа дека БиХ мора да исполни два клучни услови -- реформа на полицискиот сектор и подобрување во секторот на јавната радиодифузија.
Исто така во средата, 14 институции на државно ниво и на ниво на ентитет во БиХ потпишаа договор за соработка со кој се предвидува координација на активностите во разузнавањето, безбедноста и полицијата.
За таа цел ќе се формира нова комисија во обид да се зајакне владеењето на законот, борбата против криминалот и врските со Хашкиот трибунал.
(Независне новине, Дневни аваз - 16/06/05;
ПБС БиХ, НТВ Хајат, веб-страница на владата на РС, РТРС - 15/06/05)
