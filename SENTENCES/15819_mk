23/05/2006
СОФИЈА, Бугарија -- Претседателот Георги Парванов во понеделникот (22-ри мај) ја обелодени имотната состојба на своето семејство, во декларацијата поднесена до Главната ревизорска канцеларија.
Копија на документот беше, исто така, објавена на веб-страницата на претседателот.
Парванов ги повика сите високи политичари и државни функционери да го следат неговиот пример, истакнувајќи дека мора да постои максимална транспарентност во врска со приходите на јавните личности за да се зајакне борбата против корупцијата.
Во другите вести, делегации од Бугарија и Македонија се во посета на Ватикан по повод чествувањето на денот на Св.Кирил и Методиј, татковците на словенската азбука.
Македонската делегација, предводена од претседателот Бранко Црвенковски, во понеделникот се состана со папата Бенедикт Шеснаесетти.
Во вторник папата треба да се состане со бугарската делегација, предводена од премиерот Сергеј Станишев.
(Moнитор, Дарик - 23/05/06;
БНР - 22/05/06)
