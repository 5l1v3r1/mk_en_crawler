26/01/2006
ПОДГОРИЦА, Србија и Црна Гора -- Комисијата што ја испитуваше железничката несреќа од понеделникот (23-ти јануари) во Црна Гора заклучи дека до истата дошло како резултат на човечка грешка.
При излетувањето на возот од шините загинаа 44 лица, а 198 беа повредени.
Комисијата, наименувана од Железницата на Црна Гора, во средата објави дека човечка грешка, а не проблемите со кочниците како што првично се мислеше, го предизвикала паѓањето на возот по опасната клисура во близина на Подгорица.
Возачот на возот го отфрли заклучокот.
(Данас - 26/01/06;
Tанјуг, Мина - 25/01/06)
