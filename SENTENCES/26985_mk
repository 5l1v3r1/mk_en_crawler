05/08/2009
АНКАРА, Турција -- Армијата во вторникот (4-ти август) објави дека назначила нови команданти на своите воздухопловни и поморски сили. 
Во соопштението, Генералштабот објави дека Воздухопловните сили ќе бидат командувани од генерал Хасан Аксај, кој ќе го замени пензионираниот генерал Ајдоган Бабаоглу. 
Адмирал Есреф Угур Јигит ќе ја предводи морнарицата на местото на адмирал Метин Атач. 
Новоназначените ќе ги преземат функциите на 30-ти август. 
Тие беа објавени по годишната седница на Врховниот воен совет и одобрени од претседателот Абдула Ѓул. 
Во изјавата, исто така, се вели дека тројцата офицери се разрешени поради сомневањата за врски со исламистички групи.
Во другите вести, парламентот во вторникот не избра нов претседател, на местото на актуелниот Коксал Топтан, чиј мандат истекува в недела. 
Во двата круга гласање, ниту еден кандидат не успеа да го обезбеди неопходното двотретинско мнозинство од 367 гласови. 
Петмина кандидати ќе се борат повторно за поддршка во среда. 
(MИА, новинска агенција Анадолу, АП, Ксинхуа - 04/08/09)
