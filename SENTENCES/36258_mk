02/03/2004
САРАЕВО, Босна и Херцеговина (БиХ) -- Адвокатот Драгомир Думиќ во понеделникот (1-ви март) од страна на премиерот на БиХ, Аднан Терзиќ, беше назначен за министер за одбрана на БиХ. 
Овој потег претставува дел од напорите за поставуваoе на вооружените сили на двата ентитета во земјата под заедничка команда. 
Думиќ, етнички Србин, за една локална телевизиска станица рече дека негова главна цел е исполнуваoе на критериумите за пристап во програмата на НАТО Партнерство за мир од страна на БиХ. 
Неговото наименуваoе сега мора да биде потврдено од страна на централниот Парламент во Сараево. 
Терзиќ, исто така, ги наименува Марина Пендес и Енес Бечиербашиќ -- Хрватка и Босанец -- за заменици-министри за одбрана.
Во другите вести, главниот одбор на Српската демократска партија (СДС) во понеделникот објави дека ја одбил колективната оставка од страна на претседателството на СДС, поднесена во февруари, по разрешуваoето на Мирко Шаровиќ од местото заменик-претседател на СДС од страна на високиот претставник Педи Ешдаун. 
Портпаролот на партијата, Душан Стојиниќ, изјави дека за ова прашаoе треба да се разговара по локалните избори, кои се закажани за оваа есен. 
(Извори на ОХР - 02/03/04; ПБС БиХ, НТВ Хајат, Срна, ББС, АФП - 01/03/04)
