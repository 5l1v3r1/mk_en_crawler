25/11/2010
АНКАРА, Турција -- ВС Наипол, добитникот на Нобеловата награда за литература за 2001 година, се повлече од литературниот настан во Истанбул, поради протестите против неговите ставови во врска со исламот. 
Организаторите на Европскиот парламент на писатели, кој требаше да почне во четврток (25-ти ноември), рекоа во средата дека неговата одлука е резултат на „политизирањето“ на неговото учество од страна на медиумите. 
Конференцијата се одржува во рамките на настаните за одбележување на Истанбул како Европски главен град на културата 2010. 
Наипол, писател од Тринидад од индиско потекло, кој моментно живее во Велика Британија, има две книги за исламот -- Меѓу верниците и Повеќе од верување. 
(AФП, Фајненшал тајмс, Хуријет, новинска агенција Анадолу - 24/11/10)
