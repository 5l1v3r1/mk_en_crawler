11/04/2007
AНКАРА, Турција -- По четиричасовен итен состанок во вторникот (10-ти април) турскиот Национален совет за безбедност (МГК), кој го сочинуваат претседателот, министрите и воените началници, рече дека земјата разгледува евентуални политички и економски санкции против Ирак во случај да не успее соодветно да одговори на заканите на ирачките Курди.
МГК не образложи понатаму, но според медиумските шпекулации, едно од сценаријата е затворање на граничните премини кон северен Ирак, важен правец за храна и друга стока за ирачките Курди.
МГК се состана откако судирите изминатиот викенд помеѓу турските безбедносни сили и терористите на Курдистанската работничка партија (ПКК) во југоисточна Турција завршија со 20 жртви, од кои повеќе од половина беа турски војници.
Советот, исто така, сакаше да одговори на заканата на Масуд Барзани, водачот на курдистанскиот автономен регион во Ирак.
Тој предупреди дека турското мешање во решавањето на иднината на курдски град богат со нафта Киркук би можело да предизвика немири во северноисточна Турција.
(Милијет, Заман, Хуријет - 11/04/07;
AП, АФП - 10/04/07)
