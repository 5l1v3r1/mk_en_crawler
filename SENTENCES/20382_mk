13/08/2007
СОФИЈА, Бугарија -- Претседателот Георги Парванов вели дека скандалот во кој тој се споменува како соработник на поранешната тајна полиција, е нуспроизвод на борбите во редовите на владејачката коалиција. 
На прес-конференцијата во неделата (12-ти август) Парванов рече дека обвинувањата се „пријателски оган“ и повторно негираше дека соработувал со безбедносните служби. 
Тој, исто така, негираше дека го фалсификувал своето лично досие, сомнение што го искажаа некои членови на Комисијата за отворање на досиејата на поранешната Комунистичка тајна полиција. 
Сите заклучоци на комисијата се чисто информативни, со оглед на тоа што нема правни ограничувања за поранешните соработници да вршат јавни функции. 
(Медиапул, Дневник, Дарик, БНТ, бТВ, Фокус - 12/08/07)
