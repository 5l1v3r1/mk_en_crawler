26/11/2010
СКОПЈЕ, Македонија -- Финансиските инспектори, во придружба на полиција, во четвртокот (25-ти ноември) извршија проверка на финансиската документација на шест претпријатија регистрирани на истата адреса како и приватниот телевизиски канал А1. 
Ревизијата беше спроведена во рамките на истрагата за измама. 
А1 ТВ објави дека масовното присуство на полицијата надвор од зградата ги спречило новинарите да влезат и да си ја вршат својата работа. 
А1 вели дека упадот бил политички мотивиран. 
Опозициските партии го осудија упадот, а Агенцијата за радиодифузија одржува вонреден состанок за инцидентот. 
Министерството за внатрешни работи вели дека ќе отпочне интерна истрага за да види дали полицајците ги пречекориле овластувањата. 
А1 во петок објави дека комесарот за проширување на ЕУ, Штефан Филе, и шефицата за надворешна политика на ЕУ, Кетрин Ештон, изразиле загриженост во врска со инцидентот, повторувајќи дека слободата на изразувањето е од суштинска важност за функционирањето на една демократија. 
(A1, MИА, Канал 5, Макфакс, АП - 26/11/10)
