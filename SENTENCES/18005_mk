20/03/2007
TИРАНА, Албанија -- Претседателот Алфред Мојсиу и албанскиот парламент во понеделникот (19-ти март) ја одобрија неодамнешната владина реконструкција на премиерот Сали Бериша и назначувањето на неколку нови министри. 
Нард Ндока е назначен за министер за здравство, Мајлинда Брегу за министер за интеграција, Газменд Окета за вицепремиер, Илир Русмајли за министер за правда и Или Панго за министер за туризам.
По добивањето на одобрението од парламентот, Бериша вети дека кабинетот ќе работи напорно за да ги заврши определените реформи, особено оние кои се однесуваат на имотните и фискалните реформи. 
Тој, исто така, ја повика опозицијата да соработува во процесот на децентрализација. 
(Aлбански вести - 20/03/07; Top-Channel, веб-страница на албанскиот претседател - 19/03/07)
