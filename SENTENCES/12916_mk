02/03/2005
БЕЛГРАД, Србија и Црна Гора -- Главната обвинителка на Трибуналот на ОН за воени злосторства, Карла дел Понте, во вторникот (1-ви март) рече дека српската Влада се согласува со неа оти еден од најбараните обвинети на Трибуналот, воениот командант на босанските Срби Ратко Младиќ, се наоѓа во Србија.
Во интервјуто објавено во средата од страна на дневниот весник „Блиц“, премиерот Воислав Коштуница, сепак, повторно рече дека не постои доказ оти Младиќ се наоѓа во земјата.
Во однос на прашањето на Косово, пак, Коштуница за „Блиц“ изјави дека на провинцијата треба да й се понуди „исклучително висок степен на автономија“ во рамките на државната заедница на Србија и Црна Гора.
Тој рече дека едно такво решение би претставувало компромис со кој ниту една страна нема ниту да добие ниту да изгуби сé.
(Данас, Бета - 02/03/05;
Б92, Бета, Танјуг, Вечерње новости - 01/03/05)
