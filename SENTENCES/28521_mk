15/11/2010
ТИРАНА, Албанија -- Опозицискиот блок предводен од Социјалистичката партија (СП) во неделата (14-ти ноември) објави дека планира нов бран протести со крајна цел соборување на владата.
СП ја обвини дека се обидува да ги контролира сите институции во државата.
Опозициските партии велат дека понудиле да стават крај на политичката криза со владејачката партија во замена за темелна истрага на материјалите што се користеле на општите избори во јуни 2009 година, за кои опозицијата смета дека биле нарушени со сериозни прекршувања.
Сепак, владата предводена од Демократската партија инсистира на тоа дека секое барање треба да помине низ судовите.
СП, исто така, планира да иницира гласање за недоверба против премиерот Сали Бериша и претседателката на парламентот, Јозефина Топали, поради изборите во 2009 година.
(Балкан веб, Топ ченал, Њус 24, Твш, Алсат, Клан - 14/11/10)
