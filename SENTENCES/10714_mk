10/10/2004
БЕЛГРАД, Србија и Црна Гора -- Поранешен воен офицер на босанските Срби обвинет за геноцид, во саботата (9-ти октомври) им се предаде на српските власти и беше пренесен во Хашкиот трибунал.
Полковникот Љубиша Беара беше шеф за безбедност на Армијата на босанските Срби за време на масакрот во Сребреница во 1995 година.
Тој е обвинет за учество во „заедничката криминална дејност“ со Ратко Младиќ и други, вклучувајќи ја и кампањата на етничко чистење во регионот на Сребреница.
Обвинителите, исто така, го обвинија Беара за убиството на Муслимани во Потокари на12-ти јули 1995 година.
Според некои извештаи српската Влада ќе побара негово ослободување сé до започнувањето на судскиот процес.
Во другите вести, судскиот процес против Слободан Милошевиќ во Хашкиот трибунал ќе продолжи во вторник.
Трибуналот прогласи едномесечен прекин на работата за да им се овозможи на неговите адвокати да го подготват случајот.
Тие поднесоа жалба за своето наименување и очекуваат пресуда од петчлената комисија за жалби на Трибуналот.
(AФП - 10/10/04;
АП, ББС, АФП, Б92 - 09/10/04)
