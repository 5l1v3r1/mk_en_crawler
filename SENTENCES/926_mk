09/05/2007
Грчкиот кошаркарски клуб Панатинаикос победи на шампионатот Финална четворка на кошаркарската евролига 2007, поразувајќи го ЦСКА Москва со 93:91 во финалето.
Ова е четвртата шампионска титула на тимот во Евролигата.
Организаторите на меѓународното рели на славните Гамбол 3000 го откажаа настанот во саботата (5-ти мај) по фаталната сообраќајна несреќа во Maкедонијa.
Двајца возрасни луѓе починаа откако нивниот автомобил се судри со возило со кое управуваа учесници на Гамбол 3000.
Основачот на релито, Максмилион Купер рече дека ова е за првпат да се случи ваков инцидент во девет годишната историја на настанот.
Триесетиседмиот џез-фестивал Сибиу беше отворен во романскиот град Сибиу во саботата (5-ти мај).
Сибиу, заедно со Луксембург, е Европски главен град на културата за 2007 година и џез-фестивалот се одржува оваа година заедно со другите настани по овој повод.
Помеѓу учесниците се познатите изведувачи од Австрија, Франција, Италија, Луксембург, Полска, Романија и САД.
Црногорскиот писател Јеврем Брковиќ го освои гран прито Медитерански прстен на третиот меѓународен фестивал Поетека, кој се одржа во Драч, Албанија.
Учествуваа повеќе од 80 поети од девет земји.
Бугарските aрхеолози најдоа остатоци на антички римски град, за кој се смета дека датира од вториот век пред новата ера, во близина на селото Горско Абланово.
Локалитетот зафаќа скоро 500.000 квадратни метри и ископувањата би можеле да потраат со години, рече Сергеј Торбатов од Бугарската академија на науките.
Еден од најпознатите хрватски композитори, Ѓорѓе Никовиќ, почина во неделата (6-ти мај) на возраст од 64 години.
Новковиќ по потекло беше босански Србин, но живееше во Хрватска од 1968 година.
Тој напиша повеќе од 2.500 песни, меѓу кои и некои од најголемите хитови во поранешна Југославија и подоцна во Хрватска.
(Разни извори – 02/05/07-09/05/07)
