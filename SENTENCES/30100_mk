19/05/2011
TИРАНА, Албанија -- Резултатите од градоначалничките избори во Тирана на 8-ми мај добија нов тек откако Централната изборна комисија (ЦЕЦ) во средата (18-ти мај) одлучи да ги преброи гласовите ставени во други гласачки кутии по грешка. 
Со отворање на 20 кутии, кандидатот на владејачката Демократска партија (ДП) Лулзим Баша премина во водство пред актуелниот градоначалник Еди Рама, претседател на опозициската Социјалистичка партија (СП). 
До вторникот тој беше во минимално водство.
Состанокот на ЦЕЦ се претвори во маратонска седница, при што полицијата го блокираше влезот во зградата за да спречи неовластени луѓе, вклучително и пратеници на СП, да учествуваат во дискусиите. 
Подоцна Рама ја повика јавноста да одржи масовни протести за заштита на изборите, за кои вели дека биле „украдени од страна на ЦЕЦ“. 
Пратеникот на СП, Грамос Руци, рече дека ЦЕЦ го прекрши законот пребројувајќи ги погрешно ставените гласови и посочи дека единствено решение е луѓето да излезат на улиците. 
Полицијата поднесе тужба против него и против уште еден пратеник, Ерион Брајс, заради „јавно повикување на насилни дејства“.
Шефицата за надворешна политика на ЕУ, Кетрин Ештон, во средата даде изјава во која ги повикува политичарите да го комплетираат изборниот процес на мирен и конструктивен начин. 
(Балкан веб, ВоА, Топ ченал, Алсат, Телефрафи, ТВШ, Клан - 18/05/11)
