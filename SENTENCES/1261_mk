25/05/2009
Наука и технологија:
Македонија и Хрватска потпишаа договор за соработка во здравството
Maкедонскиот министер за здравство Бујар Османи и Божидар Видиќ, директор на хрватското претпријатие „Ц и Т“ потпишаа договор за развој на софтверот на македонскиот интегриран информатички систем, објави МИА на 15-ти мај.
Системот вреден 2,94 милиони евра има рок на спроведување од две години.
Османи рече дека договорот го отпочнува процесот на ИТ во системот на државното здравство во земјата, кој има за цел интегрирање на сите јавни здравствени институции во централните бази на податоци.
Урошевац, во Косовo, е првиот град во земјата кој доби бесплатна безжична интернет јавна зона.
Ова беше постигнато преку проект на невладината Иницијатива за напредок, кој промовира подобрување на квалитетот на образованието во Косово со поддршка на Норвешката амбасада.
Зоната беше отворена на 17-ти мај, на церемонија на која присуствуваше министерот за образование, Енвер Хоџа.
Кинескиот провајдер на решенија за телекомуникациска мрежа Хуавеј во средата (20-ти мај) ги објави плановите за воспоставување нов истражувачки и развоен центар во Истанбул.
Претпријатието вели дека веќе започна физибилити истражување за новиот центар.
Хуавеј е партнер за решенија на турските мобилни оператори Туркчел, Водафон и Авеа, за изградба на нивните 3Г мрежи.
Студентите од Косовo ќе учествуваат на 17-тата Меѓународна еколошка олимпијада, која е во тек во Истанбул од недела (24-ти мај) до среда.
Косовските студенти ќе учествуваат на настанот заедно со своите колеги од 41 земја, вклучително и Германија, САД, Русија и <b>Романијa</b>.
Романските археолози открија римска палата со доброзачувани структури во округот Карас-Северин, објави Агерпрес на 15-ти мај.
Експертите веруваат дека комплексот е изграден во 101 година од н.е., пред римското освојување на Дачија.
Ериксон Tурција и претпријатието за технологија Нетрон го објавија формирањето академија за телекомуникации Ериксон во Истанбул, објави весникот Хуријет во понеделникот (18-ти мај).
Заменик-претседателот на Ериксон Турција, Сердар Шанон, рече дека двете фирми инвестирале околу 3,6 милиони евра во проектот.
Aлбанско-американски тим за подводна технологија откри остатоци од антички брод во Јонското Море, покрај градот Саранда, објавија локалните медиуми на 15-ти мај.
Бродот датира од третиот или четвртиот век пред н.е., и е еден од најстарите археолошки откритија во Медитеранот.
(Разни извори – 18/05/09-25/05/09)
