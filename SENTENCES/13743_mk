20/11/2005
САРАЕВО, Босна и Херцеговина (БиХ) -- Канцеларијата на високиот претставник (ОХР) и британскиот амбасадор во БиХ Метју Рајкрофт -- чија земја моментно претседава со ЕУ -- издадоа заеднички повик во петокот (18-ти ноември) за брзо усвојување на новиот, државен закон за високото образование, кој ќе биде во согласност со европските стандарди.
Во одделните изјави ОХР и Рајкрофт го поздравија формирањето на оперативната група задолжена за подготвувањето на новиот закон до 9-ти декември.
Британското претседателство на ЕУ ја посочи реформата во високото образование во БиХ како висок приоритет.
(Фена, извори на ОХР - 18/11/05)
