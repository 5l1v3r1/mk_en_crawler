13/12/2006
ТИРАНА, Албанија -- Делегацијата на Европската комисија (ЕК) во Тирана издаде соопштение во вторникот (12-ти декември), во кое ги повикува различните политички партии да работат конструктивно и да преземат одговорност за спроведувањето на локалните избори следниот месец. 
Локалните политичари не треба да очекуваат меѓународната заедница или ЕУ да посредува во спорови, се вели во соопштението. 
Во понеделникот најголемата опозициска Социјалистичка партија објави дека ќе ги бојкотира изборите на 20-ти јануари, уште еден удар во тековниот спор со владејачката Демократска партија. 
Во вторникот претседателот Алфред Мојсиу повторно ги повика партиите да најдат некаков консензус. 
(Албански вести - 13/12/06; соопштение за печатот на делегацијата на ЕК во Албанија, веб-страница на албанскиот претседател - 12/12/06)
