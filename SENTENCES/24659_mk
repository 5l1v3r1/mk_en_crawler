05/04/2009
НИКОЗИЈА, Кипар -- Специјалниот претставник на ОН во Кипар, Тај Брук Зерихаун, во петокот (3-ти април) рече дека конкретни напори ќе бидат вложени за воспоставување тампон-зона исчистена од мини до 2011 година.
„Неодамнешните инциденти послужија како трагичен потсетник на опасностите што овие направи сé уште ги носат“, рече Зерихаун, мислејќи на експлозиите во кои настрадаа експерти за чистење на теренот од мини и цивили, минатата година.
По повод Меѓународниот ден на свеста за мините и помошта во акцијата против мините, тој ја повика меѓународната заедница да ја обнови својата посветеност на ослободување на светот од нагазните мини и другите експлозивни направи останати од војните.
(Сајпрус мејл, БТА, соопштение за печатот на Центарот за акција против мините - 03/04/09)
