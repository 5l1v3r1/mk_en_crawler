13/12/2004
Од Марк Лукас за Southeast European Times во Љубљана, Словенија - 13/12/04
Инаугуративната конференција на Клириншката куќа за Југоисточна Европа, што се одржа од 30-ти ноември до 1-ви декември во Љубљана, Словенија, се смета за голем успех.
Конференцијата ја спонзорираше словенечкото Министерство за одбрана, во соработка со американската Европска команда (ЕУКОМ).
Повеќе од 65 претставници од 34 земји и меѓународни организации, меѓу кои и НАТО и Нордиската иницијатива, присуствуваа на конференцијата.
Главниот фокус на конференцијата беше ставен на помошта во безбедноста и специфичните прашања за петте земји во фокусот од регионот на Југоисточна Европа:
Албанија, Босна и Херцеговина (БиХ), Хрватска, Македонија и Србија и Црна Гора.
Конференцијата, исто така, има за цел да помогне во забрзувањето на процесот за членство во НАТО за Албанија, Хрватска и Македонија, како и да им помогне на БиХ и Србија и Црна Гора да влезат во програмата на Алијансата Партнерство за мир - што претставува неопходен чекор кон евро-атланската интеграција.
Дијалогот и размената на информации се случуваше во текот на целиот настан, со кој посредуваше американскиот полковник Мајкл Андерсон и словенечниот в.д.
директор на Директоратот за одбранбена политика Урош Крек.
Секоја од нациите имаше своја презентација, а земјите и организациите учеснички разговараа за специфични прашања поврзани со одбранбените системи и соработката во безбедноста помеѓу земјите-цел во регионот.
Нациите кои присуствувале на слични конференции - како што е конференцијата на Клириншката куќа за Јужен Кавказ - ги разменија своите искуства.
Клучното прашање помеѓу презентациите беше важноста на заедничкото завршување на конфликтот во областите за помош.
Беше заклучено дека многу нации имаат слични програми во рамките на една земја.
Беа дадени предлози за развој на систем на база на податоци за детектирање на таквите програми со цел да се обезбедат начини за намалување на конфликтите и нивото повторување.
Од особена важност беше прашањето за отстранување на нагазните мини и складирање на експлозивни направи во регионот.
Потребни се решенија за воспоставување на регионална безбедност и мир.
За овие теми детално ќе се расправа на идните конференции.
Конференцијата заврши со консензус дека учесниците треба да се состанат повторно по шест месеци, со цел да разговараат за напредокот на настаните.
Идејата за формирање мали работни групи, кои ќе се фокусираат на теми специфични за земјите под надзор на една водечка нација, беше прифатена.
Присутните и нациите во фокусот, исто така, усвоија изјава со визија, која ќе дејствува како сврзувачка сила зад конференцијата.
Властите велат дека со континуирана соработка, дијалог и размена на информации, ќе биде полесно да се следи патот до регионалната стабилност.
Успехот на конференцијата на Клириншката куќа покажува дека нациите се подготвени да ја преземат одговорноста во одржувањето на напредокот кој е веќе постигнат.
