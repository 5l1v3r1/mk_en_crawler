02/11/2006
AНКАРА, Турција -- Премиерот Реџеп Тајип Ердоган во средата (1-ви ноември) се состана со бугарскиот заменик-премиер во посета на земјата, Емел Етем, во врска со олеснувањето на визниот режим за турските државјани откако Бугарија ќе влезе во ЕУ на 1-ви јануари. 
Посочувајќи го големиот инвеститорски интерес за Бугарија, Анкара бара олеснети визни барања за турските бизнисмени. 
Ердоган, исто така, ја искажа подготвеноста на својата земја да учи од искуството на Бугарија во процесот на пристап во ЕУ. 
(БНР, БTA - 01/11/06)
