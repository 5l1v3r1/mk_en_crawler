14/09/2011
Гувернерите на централните банки од Западен Балкан се собраа во Бечиќи, Црна Гора, во петокот (9.
септември) за да разговараат за изгледите и за проблемите во регионот во контекст на тековната глобална финансиска криза.
Според нивните процени, сите земји во регионов ќе имаат позитивни стапки на пораст, но сепак тие ќе бидат многу пониски отколку стапките на раст во преткризниот период.
Грчкиот министер за финансии, Евангелос Венизелос објави во неделата (11.
септември) дека земјата воведува нов данок за да собере пари и за да може да ја продолжи програмата за спас.
Новиот данок на имот ќе се наплаќа во следните две години и во просек ќе ги чини граѓаните 4 евра по квадратен метар.
Се очекува приходите да ѝ помогнат на земјата да го покрие кусокот од 2 милијарди евра во проектираниот буџет.
Турската економија забележа импресивен раст од 8,8 отсто во второто тримесечје на 2011 година, еден од највисоките на глобално ниво, објави Турскиот институт за статистика во понеделникот (12.
септември).
Податоците покажаа и дека економијата имала раст од 8,9 отсто во 2010 година, што ги надминува официјалните предвидувања од 7 отсто.
Кипар се котира највисоко меѓу југоисточните земји во Извештајот за глобална конкуернтност за 2011/2012 година на Светскиот економски форум, објавен на 7. септември.
Земјата се покачи за 7 позиции во однос на изминатата година.
Турција се качи за две позиции до 59., а по неа следуваат Црна Гора на 60., Бугарија на 74., Хрватска на 76., Романија на 77, Албанија на 78., Македонија на 79., Грција на 90., Србија на 95.
и Босна и Херцеговина на 100.
На чело на списокот со 142 земји е Швајцарија.
Албанската економија е концентрирана во Тирана, вели извештајот на Институтот за статистика објавен во четвртокот (8.
септември).
Податоците покажуваат дека Тирана бележи економија речиси двапати побогата од останатите делови на земјата.
Според цифрите, во 2009 г. БДП по глава на жител изнесуваше 2.728 евра годишно, а во Тирана, 4.126 евра.
Производителите на малини во Србија повторно излегоа на протести во саботата (10.
септември), барајќи од Владата да ја зголеми цената по која се купуваат малините и да воведе стимулации за секторот.
Фармерите сакаа да стигнат до Белград, но полицијата ги спречи во намерата.
Синдикалните водачи рекоа дека нема да се откажат од своите барања.
Штрајкот на грчките царински работници го блокираше сообраќајот на товарните возила на граничните премини со Македонија кај Дојран и кај Меџитлија.
Блокадата, која почна во понеделникот (12.
септември), ќе продолжи до среда наутро како спротивставување на работниците во однос на мерките на штедење на Владата.
Луксузниот дубровнички хотел „Палас“ во Хрватска ја освои годинешнава Светска награда за патување како водечко европско одморалиште.
Хотелот ја освои наградата и покрај жестоката конкуренција на слични ексклузивни поседи во Италија, Монако, Грција и други врвни дестинации.
Рускиот нафтен гигант „Лукоил“ најави дека планира да ја гради најголемата постројка за разложување на јаглерод со додавање на водород под висок притисок во Источна Европа во својата рафинарија за нафта во Бургас, во Бугарија.
Во понеделникот (12.
септември), Вагит Алекперов рече дека во следната декада ќе инвестира 25 милијарди долари за преработка и за производство на нафта.
(Разни извори - 07.09.2011-14.09.2011)
