25/08/2009
ПРИШТИНА, Косово -- Новиот американски амбасадор во Косово, Кристофер Дел, во понеделникот (24-ти август) му ги предаде своите акредитивни писма на претседателот Фатмир Сејдиу, велејќи дека американската политика кон Косово останува непроменета, како и дека независноста претставува неповратен процес.
„Оптимист сум кога ќе го видам напредокот постигнат во Косово.
Гарантирам посветеност на САД на градењето демократско, мултиетничко, толерантно општество, кое ќе стане полноправен член на трансатланското и европското семејство“, рече Дел.
Тој, исто така, се состана со премиерот Хашим Тачи.
Во другите вести од понеделникот, американската амбасада отпочна обука за косовските полицајци и обвинители.
Истата се фокусира на утврдување на основата за оперативните сили што се борат против корупцијата, дрогата и трговијата со луѓе, како и на зајакнување на соработката меѓу полицијата и обвинителството за време на истрагите.
(Зери, Коха Диторе, Косова Сот - 25/08/09;
Телеграфи, РТК, Кохавижн, АП - 24/08/09)
