31/05/2009
AТИНА, Грција -- Повеќе од 2.000 муслимански имигранти учествуваа на демонстрациите во Атина против наводното сквернавење на Коранот од страна на полицаец. 
Митингот, кој се одржа во петокот (29-ти мај) беше втор ваков протест. 
Минатата недела полицаец, кој вршел проверка во едно атинско кафуле, наводно, запленил копија на Коранот од еден муштерија, ја искинал, фрлил на земја и ја изгазил.
Митингот од петокот го организираа имигрантските групи, антирасистичките групи и организациите за човекови права. 
Десетици полицајци беа распоредени за да ги спречат евентуалните судири со неонацистичките демонстранти, кои се собраа на одделни демонстрации. 
На митингот немаше инциденти. 
(Катимерини - 30/05/09, AНА-МПА, АФП In.news, EРT - 29/05/09)
