30/05/2010
БЕЛГРАД, Србијa -- Владата во петокот (28-ми мај) одлучи да им дозволи на граѓаните на ЕУ, како и на оние од Швајцарија, Норвешка и Исланд, да влегуваат во Србија и да патуваат низ земјата без пасоши ова лето, користејќи лична карта. 
Соопштението, објавено на заедничката прес-конференција во Белград на премиерот Мирко Цветковиќ и министерот за внатрешни работи, Ивица Дачиќ, ја сигнализира решеноста на Србија да се интегрира во Европа. 
Минатиот месец, Србија, главна транзитна точка меѓу Западна Европа, Грција и Турција, им дозволи на граѓаните на ЕУ да влегуваат само со лични карти кога исландскиот облак од пепел го попречи воздушниот сообраќај низ Европа. 
(Б92, Анса, АФП - 28/05/10)
