11/03/2008
ПРИШТИНА, Косово -- Амнести интернешнал, Хјуман рајтс воч и норвешкиот Хелсиншки комитет во понеделникот (10-ти март) рекоа дека мисијата предводена од ЕУ во Косово (ЕУЛЕКС) мора да биде предмет на далеку поголемо следење и одговорност од нејзиниот претходник, УНМИК. 
„Ако ЕУ сака да помага во градењето на почитта за човековите права и владеењето на правото во Косово, мора да води со пример“, се вели во заедничката изјава на трите невладини организации за човекови права. 
Организациите, исто така, инсистираат на тоа силите на НАТО во Косово да бидат повнимателно следени.
Невладините организации ги повторија своите претходно критики за мисијата на ОН, наведувајќи го особено одговорот на полицијата на УНМИК на демонстрациите на движењето Ветевендосје (Самоопределување) во февруари 2007 година. 
Полицијата употреби гумени куршуми со изминат рок, поради што двајца демонстранти загинаа, а други беа ранети. 
(Коха Диторе, Зери - 11/03/08; ВОА, КТВ - 10/03/08)
