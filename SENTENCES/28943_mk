08/07/2010
AНКАРА, Турција -- Уставниот суд во средата (7-ми јули) ја донесе својата конечна одлука за пакетот уставни амандмани, кој треба да биде ставен на јавен референдум на 12-ти септември. 
Судот не го поништи целиот пакет, но побара за мала -- но сепак клучна -- ревизија на два најважни члена, според Хасим Килиќ, претседател на судот. 
Судиите поништија одредени делови од двата члена, но ги отфрлија барањата за поништување на целиот пакет на техничка основа, како што бараше најголемата опозициска Републиканска народна партија. 
Делумно поништените членови се однесуваат на структурата на Уставниот суд и Врховниот одбор на судии и обвинители (ХСИК). 
Тие се контроверзни поради измените предвидени во процесите на назначување на членовите. 
Ако бидат усвоени, тие ќе му дадат на претседателот на државата поголеми ингеренции да назначува членови на Уставниот суд, како и на ХСИК. 
Иако се потребни ревизии, референдумот ќе се одржи според планираното. 
Владата и опозицијата изразија разочарување од одлуката на судот. 
(ББС, АП, Хуријет - 07/07/10)
