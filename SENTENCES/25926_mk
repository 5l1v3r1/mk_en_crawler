19/11/2009
БЕЛГРАД, Србија -- Поглаварот на Српската православна црква (СПЦ), патријархот Павле, беше погребан во четвртокот (19-ти ноември) во манастирот Раковица, кој се наоѓа во една белградска општина.
Неколку илјадници луѓе од Србија и соседните земји се приклучија на погребната поворка која помина низ центарот на српскиот главен град.
Последната литургија се одржа пред храмот Св.Сава и со неа чиноначелствуваше севселенскиот патријарх со седиште во Истанбул Бартоломеј.
„Тој беше вистински монах, човек на бескрајни молитви, пријатен и смирен, но во истовреме и борец кој не се повлекуваше и беше подготвен на секаква жртва кога тоа беше потребно“, рече тој.
Највисоко свештенство и високи официјални претставници од Русија, Романија, Чешка, Албанија и други земји, присуствуваа на церемонијата.
Српскиот претседател Борис Тадиќ и членовите на владата, исто така, му оддадоа почит на патријархот.
Павле почина во неделата, на 95-годишна возраст, откако помина две години во белградската воена болница.
(Taнјуг, РТС, Бета, Б92, Фонет, АП - 19/11/09)
