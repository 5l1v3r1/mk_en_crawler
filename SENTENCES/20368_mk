14/11/2007
ЊУЈОРК, САД -- Генералниот секретар на ОН, Бан Ки-Мун го номинираше Белгиецот Серж Брамерц да ја наследи Карла дел Понте како главен обвинител на Трибуналот на ОН за воени злосторства во Хаг, според писмото упатено до Советот за безбедност на ОН, објавено во вторникот (13-ти ноември).
Брамерц моментно работи како шеф на истрагата на ОН за атентатот на поранешниот либански премиер Рафик Харири.
Дел Понте рече дека таа ќе се повлече на крајот од оваа година.
Ако биде одобрен од Советот за безбедност, Брамерц ќе ја преземе функцијата на 1-ви јануари.
Во четвртокот Дел Понте се состана со српскиот обвинител за воени злосторства, Владимир Вукчевиќ, кој се наоѓа во тридневна посета на Хаг.
Тој ќе ги слушне сведочењата на некои од обвинетите што се затворени во затворот во Шевенинген, а кои ќе бидат искористени во судските постапки што се во тек во Србија.
(Дневни аваз, Блиц - 14/11/07;
Фена, Танјуг, Ројтерс, ДПA - 13/11/07)
