18/07/2007
БРИСЕЛ, Белгија -- Дик Марти, известувач на Парламентарното собрание на Советот на Европа (ПАЦЕ), кој неодамна напиша извештај за наводни нелегални затвори на ЦИА во Романија и Полска, беше жестоко критикуван од страна на членови на Европскиот парламент (МЕП) во вторникот (17-ти јули). 
За време на специјалниот состанок со Марти во Брисел, европарламентарците го критикуваа за обвинување на двајца пратеници на ЕП во врска со случајот, без да ги идентификува своите извори.
Во извештајот на Марти, објавен минатиот месец, се заклучува дека ЦИА имала тајни затвори во 14 европски земји од 2003 до 2005 година, со таен договор. 
Во него се тврди дека поранешниот романски министер за одбрана, Јоан Мирчеа Паску, и поранешниот полски министер за одбрана, Марек Сивиец, ги прикривале активностите на ЦИА во своите земји. 
Двајцата ги отфрлија обвинувањата и рекоа дека ќе го тужат Марти за истите. 
(Nine o'clock - 18/07/07; EУ Обсервер, РИА-Новости - 17/07/07)
