19/01/2010
Претседателот на ЕУ Херман ван Ромпуј во понеделникот (18-ти јануари) пристигна во Букурешт, во прва посети на Романијa. 
Ван Ромпуј се состана со претседателот Трајан Башеску, на разговори околу економската ситуација, состанокот следниот месец на водачите на ЕУ во Букурешт и пролетната сесија на Европскиот совет. 
Ван Ромпуј, исто така, се состана со премиерот Емил Боц.
***
Словенечкиот премиер Борут Пахор ја изрази поддршката на неговата земја за интеграцијата на Maкедонија во ЕУ и НАТО, велејќи дека истата ќе биде во интерес на двете организации и регионот. 
По разговорите со македонскиот колега Никола Груевски во неделата (17-ти јануари) во Скопје, Пахор ја искажа подготвеноста на Љубљана да помогне во решавањето на долготрајниот спор околу името на Македонија со Грција.
***
Црногорскиот премиер Мило Ѓукановиќ во вторникот (19-ти јануари) замина во тридневна посета на Соединетите Држави. 
Министерот за надворешни работи, Милан Рочен, и вицепремиерот и министер за финансии, Игор Лукшиќ, го придружуваа. 
Ѓукановиќ се очекува да оствари разговори со државната секретарка Хилари Клинтон и заменик-претседателот Џо Биден.
***
Бугарскиот премиер Бојко Борисов и неговиот грчки колега Јоргос Папандреу во петокот (15-ти јануари) отворија нов пограничен премин меѓу двете земји. 
Папандреу рече дека отворањето на Златоград-Ксанти -- четврт меѓу соседите -- „ќе го поврзи бугарскиот ски-центар Пампорово со грчките плажи“ за да даде „нови перспективи на билатералната соработка во трговијата и туризмот“. 
Тој додаде дека истиот ќе го олесни патувањето на Бугарите кои работат во Грција за време на летната сезона на одмори.
***
Поранешниот бугарски претседател Жељу Желев во петокот (15-ти јануари) беше награден со највисокиот орден на Македонија, познат како „Осми септември“. 
Желев, бугарски шеф на државата кога Maкедонијa прогласи независност, ја доби оваа почест за својата работа во обезбедувањето меѓународно признавање за поранешната југословенска република. 
Македонија сега ја прослави 18-тата годишнина од независноста.
***
Словенија и Хрватскa се на пат да ги решат преостанатите прашања кои им стојат на патот на целосното помирување, рече во четвртокот (14-ти јануари) словенечкиот претседател Данило Турк, по разговорите со својот хрватски колега во посета на земјата Стипе Месиќ. 
Турк рече дека Словенија го поддржува пристапувањето на Хрватска во ЕУ и дека двете земји имаат добра соработка во НАТО. 
Месиќ рече дека арбитражниот договор во врска со пограничниот спор помеѓу Загреб и Љубљана и политичката волја за решавање на сите отворени прашања ги намалија тензиите и доведоа до период во кој би можела да се унапреди билатералната соработка.
(Разни извори -- 12/01/10-19/01/10)
