18/05/2010
Американскиот помошник државен секретар, Филип Гордон, ја започна турнејата низ земјите во Југоисточна Европа со посетата на Белград.
Тој им рече на официјалните претставници дека српско-американските врски се поправаат и покрај разликите околу Косовo, но предупреди дека прашањето може да го попречи пристапот во ЕУ.
Тој следно отпатува за Приштина, каде што ја потврди поддршката на Вашингтин за независно Косово и рече дека Соединетите Држави работат на зголемување на бројот на меѓународните признавања.
Косово и Србијa се суверени држави и сите разговори меѓу нив треба да се спроведуваат на таа основа, додаде тој.
Последна станица од турнејата на Гордон беше Maкедонијa, каде што тој повика на брзо решение на спорот околу името со Грција.
Шефот на Меѓународната цивилна канцеларија (МЦК) во Косово Питер Фејт во четвртокот (13-ти мај) ја пофали стабилизаторската улога на Aлбанија во регионот.
Холандскиот дипломат говореше за прашањата на стабилноста и напредокот во Косово и Албанија со официјални претставници во Тирана, вклучително и со министерот за надворешни работи, Илир Мета.
Романијa целосно ги поддржува напорите за решавање на кипарското прашање, рече министерот за надворешни работи, Теодор Баконшчи, во петокот (14-ти мај) по состанокот со кипарскиот колега Маркос Кипријану во Букурешт.
Делумно, тие разговараа околу најновите случувања во разговорите за повторно обединување, прашањата поврзани со ЕУ и економската ситуација во Романија.
Директорите на српската и црногорската полиција, Милорад Вељовиќ и Веселин Вељовиќ, разговараа околу соработката во борбата против организираниот криминал во вторникот (11-ти мај) во Белград.
Вељовиќ го увери својот српски колега дека наводниот шверцер на дрога Дарко Шариќ не се крие во Црна Гора.
Српскиот специјален обвинител за организиран криминал поднесе обвинение минатиот месец против Шариќ и 19 други осомничени за шверц на 2,5 тони кокаин од Јужна Америка.
(Разни извори -- 11/05/10-18/05/10)
