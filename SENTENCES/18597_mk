12/02/2007
БАЊА ЛУКА, Босна и Херцеговина (БиХ) -- Главниот заменик висок претставник (ПДХР) во БиХ, Рафи Грегоријан, ги започна консултациите со водачите во БиХ за полициските реформи.
Во интервјуто од понеделникот (12-ти февруари) во „Независне новине“, тој објави дека крајниот рок за постигнување политички договор околу ова прашање истекува на 2-ри март.
Грегоријан, исто така, потврди дека шансите БиХ набргу да потпише Спогодба за стабилизација и асоцијација со ЕУ зависат од спроведувањето на ваквите клучни реформи.
Тој изрази уверување дека локалните водачи, вклучувајќи ги и оние од Република Српска, се свесни за крајниот рок и предвиде дека ќе биде постигнат договор за реструктуирање на полицискиот сектор.
(Независне новинe - 12/02/07)
