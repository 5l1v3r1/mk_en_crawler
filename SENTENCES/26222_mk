14/12/2009
ЗАГРЕБ, Хрватска -- Премиерката Јадранка Косор во саботата (12-ти декември) рече дека властите ќе ја почитуваат наредбата на Трибуналот на ОН за воени злосторства и ќе прекинат со испитувањето на документите и компјутерите запленети во полициската операција минатата недела.
Истата вклучуваше рации на домовите на одбранбениот тим на генерал Анте Готовина, кој потоа се закани дека ќе го напушти судењето велејќи дека нивните права се повредени.
Според хашката пресуда, запленетите документи не може да ги гледа неовластен персонал.
Полицијата трагаше по т.н. „артилериски дневници“, документите поврзани со операцијата Бура од 1995 година.
Властите велат дека во акцијата се запленети повеќе од 10.000 доверливи документи и мапи.
Соработката на Хрватска со Трибуналот на ОН е клучна за интеграцијата на земјата во ЕУ.
(ХИНА, Вјесник, Нова ТВ, РТС, Танјуг, Б92 - 12/12/09)
