30/01/2009
ИСТАНБУЛ, Турција -- Осомничен активист на Ал каеда загина во четвртокот (29-ти јануари), во 10-минутната престрелка во Истанбул. 
Три лица осомничени за терористички активности беа уапсени во акцијата. 
Истата започна кога вооружена банда се обиде да ограби пошта во една истанбулска област. 
Сведоците велат дека кога налетале на полицијата, вооружените напаѓачи веднаш отвориле оган. 
Еден полицаец беше ранет.
Во другите вести од четвртокот, полицијата заплени 1,5 тони хашиш од група осомничени поддржувачи на терористичката Куристанска работничка партија во Дијарбакир. 
Поголем дел од хашишот бил скриен во минско поле. 
Полицијата, исто така, конфискуваше оружје и муниција во операцијата. 
(СНН Турк, АФП, Ројтерс - 29/01/09)
