23/11/2009
БЕЛГРАД, Србија -- Опозициската Српска напредна партија (СНС) во неделата (22-ри ноември) вети дека ќе поднесе амандмани на статутот на Војводина.
Според СНС, предлог-статутот и предлог-законот за предавање на надлежностите на провинцијата веќе ја водат Војводина кон сецесија.
Пратениците на СНС рекоа дека нема да ја поддржат легислативата кога ќе стигне во парламентот за гласање.
Други две опозициски партии -- Нова Србија и Демократската партија на Србија -- рекоа, исто така, дека ќе поднесат амандмани бидејќи, според нив, статутот е неуставен.
Тие имаат намера да ја оспорат легислативата пред Уставниот суд.
Дебатата за предлог-статутот и предлог-законот за предавање на надлежностите на Војводина ќе започне в четврток.
(РТС, Танјуг, Фонет, Блиц - 22/11/09)
