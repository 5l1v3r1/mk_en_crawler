07/06/2007
САРАЕВО, Босна и Херцеговина (БиХ) -- Државната агенција за истраги и заштита (СИПА) во средата (6-ти јуни) објави дека има информации оти осудениот босански Србин Радован Станковиќ, најверојатно, се крие во Србија или Црна Гора. 
Станковиќ, кој одлежуваше 20-годишна затворска казна за воени злосторства во Фоча, избега од притвор на 25-ти мај. 
Заменик-директорот на СИПА, Драган Лукац, рече дека босанските власти работат со полицијата во соседна Србија и Црна Гора за негово пронаоѓање.
Станковиќ се верува дека добил српско државјанство во 2004 година, додека бил во притвор во Трибуналот на ОН за воени злосторства во Хаг. 
Лука вели дека Белград мора да му го одземе тоа државјанство за да се избегнат евентуални законски проблеми во врска со неговата екстрадиција, ако се покаже дека тој е во Србија. 
(Дневни аваз, Независне новинe - 07/06/07; ПБС БиХ - 06/06/07)
