26/02/2010
ЗАГРЕБ, Хрватскa -- Црногорскиот бизнисмен Ратко Кнежевиќ во четвртокот (25-ти февруари) сведочеше дека т.н. 
„тутунска мафија“ стои зад убиствата во октомври 2008 година на познатиот хрватски новинар Иво Пуканиќ и неговиот соработник, Нико Фрањиќ. 
Кнежевиќ рече дека Пуканиќ најпрво добил закани во 2001 година, откако објавил натписи за шверцот со цигари. 
Тој вели дека новинарот му кажал дека му била понудена голема количина пари да престане со истражувањето за ова. 
Кнежевиќ додаде дека тој, исто така, добил закана од бизнисменот Станко Суботиќ, и луѓето блиски до црногорскиот премиер Мило Ѓукановиќ, кои наводно се обиделе да го убедат Пуканиќ да се откаже од приказната. 
Косопственикот и главен уредник на неделникот „Национал“ беше убиен со автомобил-бомба во центарот на Загреб, со својот колега Фрањиќ. 
На четворица обвинети им се суди во Загреб. 
(РТС, Танјуг, Бета, Б92, ХРТ, ДПА - 25/02/10)
