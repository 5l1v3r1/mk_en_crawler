28/07/2009
САРАЕВО, Босна и Херцеговина (БиХ) -- Високиот претставник Валентин Инцко разговараше околу проблемите во функционирањето на градот Мостар со Управниот одбор на Советот за спроведување на мирот (ПИК), објавија локалните медиуми во понеделникот (27-ми јули). 
Инцко ги разгледува сите расположливи опции, рече неговиот портпарол Фране Мароевиќ. 
Тој им рече на политичките партии кои имаат свои претставници во Градскиот совет на Мостар дека се одговорни за ситуацијата. 
Советот не успеа да постигне согласност за градоначалник, поради што местото е испразнето со месеци. 
Истиот не успеа ниту да го усвои буџетот на градот до 15-ти јули, што значи дека нема да може да ги исплати заостанатите плати што им ги должи на вработените до 31-ви август. 
Ова доведе до штрајкови и јавни протести. 
(Дневни аваз, Срна, РТРС - 27/07/09)
