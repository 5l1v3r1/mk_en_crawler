17/08/2010
AТИНА, Грција -- Димитрис Јоанидис, кој ја предводеше воената хунта во Грција во 1967 година, почина во понеделникот (16-ти август) во болница во Атина откако беше пренесен таму од затворот со максимално обезбедување Коридалос во Пиреа. 
Хунтата во 1967 година владееше со земјата седум години. 
Јоанидис (87), беше директор на воената полиција ЕСА и мозокот на владата која оттогаш се смета за најцрниот период во современата историја на Грција. 
Во ноември 1973 година, по студентското востание во Атинскиот политехнички факултет, Јоанидис, бригаден генерал во тоа време, ја собори воената диктатура на Јоргос Пападолулос. 
Следната година диктатурата на Јоанидис организираше државен удар во Кипар за отстранување на претседателот Архиепископ Макариос. 
Турција изврши инвазија на Кипар во јули 1974 година и го окупираше северниот дел на островот. 
Власта на Јоанидис беше срушена во јули 1974 година, во друг државен удар, со кој на власт дојде Константин Караманлис, кој ја предводеше цивилната влада на национално единство. 
(AП, ДПА, СНН, АНА-МПА - 16/08/10)
