18/02/2010
БЕЛГРАД, Србија -- Премиерот Мирко Цветковиќ во средата (17-ти февруари) отвори меѓународна конференција за вонредни ситуации, велејќи дека постои потреба за воспоставување заеднички регионални тимови кои ќе реагираат на природни катастрофи. 
Тој, исто така, повика на зголемена регионална соработка со цел спречување кризи и вонредни ситуации. 
Рускиот министер за вонредни ситуации, Сергеј Шоигу, на конференцијата рече дека отворањето регионален центар за вонредни ситуации во српскиот град Ниш ќе ги координира напорите против пожарите, поплавите и другите вонредни ситуации. 
Шоигу ги отфрли шпекулациите дека Русија сака да формира воена база таму. 
Српскиот министер за внатрешни работи, Ивица Дачиќ, потврди дека центарот во Ниш е наменет за хуманитарни, а не за воени активности. 
(РТС, Танјуг, ИТАР-ТАС, АП - 17/02/10)
