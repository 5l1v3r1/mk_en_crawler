24/03/2005
БРИСЕЛ, Белгија -- За време на состанокот во средата (23-ти март) премиерите на земјите-членки на ЕУ одлучија да формираат мониторинг тим кој ќе биде испратен во Хрватска да ја процени соработката на Загреб со Трибуналот на ОН за воени злосторства. 
Минатата недела министрите за надворешни работи на ЕУ го одложија започнувањето на преговорите за членство со Загреб, како причина наведувајќи ја недоволната соработка. 
Извештајот со проценката се очекува во мај. 
Хрватскиот премиер Иво Санадер ја поздрави одлуката и ја потврди заложбата на неговата Влада за зајакнување на врските со Трибуналот.
Во другите вести, Хрватска во четвртокот го екстрадираше во Хаг поранешниот македонски министер за внатрешни работи, Љубе Бошковски. 
Тој беше притворен во Хрватска пред неколку месеци, а се соочува со обвиненија во врска со убиствата на етнички албански цивили за време на конфликтот во Македонија во 2001 година. 
(веб-страница на македонската Влада, А1 ТВ, Макфакс, Вечерњи лист - 24/03/05; ЕУ Обсервер, ХИНА, ХРТ - 23/03/05)
