28/04/2010
БЕЛГРАД, Србија -- Италијанскиот министер за надворешни работи, Франко Фратини, во вторникот (27-ми април) се состана со претседателот Борис Тадиќ, на почетокот од дводневната посета на Белград.
Пред посетата, Фратини изјави за весникот Блиц дека е убеден оти Србија ќе добие официјален кандидатски статус во ЕУ најдоцна до средината на 2011 година.
Тој рече дека италијанските дипломати работат на деблокирање на Договорот за стабилизација и асоцијација, клучен предуслов за кандидатскиот статус.
Фратини, исто така, го потврди очекувањето на ЕУ дека Србија и Косово ќе учествуваат на самитот во јуни во Сараево, на кој блокот ќе ги потврди шансите на регионот за ЕУ.
Тадиќ одби да присуствува на самитот на регионалните водачи минатиот месец, поради присуството на Косово.
(Бета, Танјуг, Политика, Радио Слободна Европа, Блиц - 27/04/10)
