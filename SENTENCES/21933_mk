22/10/2008
АНКАРА, Турција -- Според извештаите во медиумите во вторникот (21-ви октомври) прелиминарната полициска истрага покажала оти нема докази за полициско насилство во случајот на левичарскиот активист Енгин Чебер, кој почина во затвор во Истанбул претходно овој месец.
Властите ги испитаа 19-те затворски чувари кои ги суспендираа поради наводите дека Чебер починал од малтретирањето додека бил во притвор.
Во соопштението веднаш по инцидентот, министерот за правда, Мехмет Али Сахин, призна дека активистот имал „лош третман“ од страна на персоналот во истанбулскиот затвор Метрис и му се извина на семејството на Чебер.
Групите за човекови права велат дека затворските чувари на Чебер брутално го тепале.
Тој почина во болница од крварење во мозокот.
Полицијата го притвори Чебер минатиот месец поради организирањето протест против случај на полициско насилство.
Пратениците од најголемата опозициска партија, Републиканската народна партија, повикаа на оставка на министерот за внатрешни работи, Бесир Аталај.
(СНН Турк, НТВ, Хуријет - 21/10/08)
