07/09/2011
Во вторникот (6.
септември) реконструираниот аеродром „Александатр Велики“ во Скопје ги отвори своите врати за патниците.
Реновираната градба е десет пати поголема од претходната и има капацитет да собере 4 милиони патници годишно.
Инвестицијата од 100 милиони евра е на турската фирма „ТАВ“, која ќе биде одговорна за работењето на градбата до март 2030 година.
Зголемувањето од 10 отсто на ДДВ-то за грчкиот угостителски сектор почна да важи во четвртокот (1 септември).
Чекорот што е дел од заложбите на Грција според пакетот за спасување, предизвика покачување на данокот од 13 на 23 отсто.
Сопствениците на кафулињата и на рестораните го дочекаа со огромно незадоволство заканувајќи се дека нема да го платат.
Грчката влада и меѓународните даватели на заем во четвртокот (1.
септември) рекоа дека земјата нема да го достигне целиот буџетски дефицит во оваа година.
Министерството за финансии во Атина одби да даде нови предвидувања за дефицитот за 2011, но локалните медиуми сметаат дека се работи за над 8 отсто.
Меѓутоа, тројката ЕЦБ-ЕУ-ММФ верува дека техничкото приспособување за поголема рецесија ќе ја дигне целта само до 7,7 отсто од тековните 7,5 отсто.
Светската банка го откажа тендерот од 3.6 милиони долари за набавка на опрема за албанските болници поради пројавените проблеми и прекршувања на постапката.
Овој чекор следува откако комисијата за проценка во Министерството за здравство го дисквалификуваше кандидатот со најниска понуда и препорача друга компанија чија понуда е поскапа за 600.000 долари.
Турција се котира високо на списокот на 125-те најголеми извозници на иновативни производи во светот кој го составува француската школа за менеџмент „ИНСЕАД“.
На годинешниов список, Турција е на 11.
место, додека САД се на 27.
место, а Германија е на 35.
место, изјави за „Хуриет“ Бајбарс Алтунтас, претседател на „Бизнис ејнџелс асосиејшнс“ од Турција.
Во вторникот (6.
септември), официјалните статистики покажаа дека романската економија го забавила чекорот во второто тромесечје од годината забележувајќи пораст од само 0,2 отсто во споредба со претходниот ревизиски период.
Во првото тромесечје, БДП се зголемил за 0,7 отсто.
Експертите коментираа дека забавувањето се должи главно на значителното зголемување на увозот за сметка на извозот.
Во четвртокот (1.септември), „Светската банка“ одобри заем од 59,1 милиони евра за Црна Гора за поддршка на нејзиното “напредување во спроведувањето на реформите во банкарскиот и во финансискиот сектор“.
Заемот е за период од 20 години.
Се очекува исплатата да почне на почетокот на 2012 година.
Грчкиот министер за енергетика, Џорџ Папаконстантину, во понеделникот (5.
септември) претстави амбициозен план за десеткратно зголемување на капацитетот на земјата за соларна енергија до 2020 година со што таа ќе стане најголемиот производител и извозник во Европа.
Таканаречениот „Хелиос проект“ би можел во следните децении да привлече инвестиции од 20 милијарди евра.
(Разни извори - 08/31/11-07/09/11)
