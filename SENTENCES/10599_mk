14/10/2004
БЕЛГРАД, Србија и Црна Гора -- Српскиот Парламент во средата (13-ти октомври) усвои резолуција во која се опишува пристапот во евро-атланските институции како стратешка цел. 
Вкупно 129 од 250 пратеници ја поддржаа оваа резолуција. 
Членовите на ултранационалистичката Српска радикална партија и Социјалистичката партија на Србија го бојкотираа гласањето.
Во другите вести, претседателот на Србија и Црна Гора, Светозар Маровиќ во интервјуто објавено во четвртокот рече дека треба да се одржи „меѓународна конференција како онаа во Дејтон“ за решавање на косовскиот проблем. 
Тој за Фајненшл тајмс изјави дека двете страни се дијаметрално спротивставени во последниве пет години. 
Без притисок од надвор разговорите би можеле да се одолжат со години, рече тој.
Во меѓувреме, во Белград во тек е вториот самит за Дунав. 
Владини претставници и претставници на корпорации од целиот регион и од ЕУ присуствуваат на настанот, кој се фокусира на развојот на Дунавскиот коридор и транспортната логистика во Југоисточна Европа. 
(Фајненшл тајмс - 14/10/04; Tанјуг, Б92, Danubesummit.com, Maкфакс- 13/10/04)
