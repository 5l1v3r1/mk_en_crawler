28/10/2008
ХАГ, Холандија -- Поранешната портпаролка на Трибуналот за воени злосторства, Флоренс Хартман, во понеделникот (27-ми октомври) одби да е изјасни по обвиненијата за непочитување на судот.
На 27-ми август Трибуналот ја обвини за откривање доверливи информации од судењето на поранешниот српски водач Слободан Милошевиќ.
Според обвинението, во нејзината книга од 2007 година „Мир и казна“, како и во работата „Скриени суштински документи за геноцид“, објавена во Босна и Херцеговина во јануари, Хартман открива две доверливи одлуки што Апелациониот суд ги донесе во случајот на Милошевиќ:
на 20-ти септември 2005 година и на 6-ти април 2006 година.
Обвинителите се на ставот дека Хартман знаела оти го крши законот кога ги обелоденила одлуките одбележани како доверливи.
(Курир, Данас, Политика, Вечерње новости, Њујорк тајмс - 28/10/08;
Ројтерс, Б92, Блиц, РТВ, МИА - 27/10/08)
