21/12/2007
САРАЕВО, Босна и Херцеговина) -- Во интервјуто за Евроблиц, објавено во четвртокот (20-ти декември), премиерот на Република Српска (РС) Милорад Додик рече дека со оглед на постојниот консензус помеѓу политичките водачи во врска со целите за интеграција во ЕУ, реално е да се очекува БиХ и ЕУ да го потпишат Договорот за стабилизација и асоцијација (ДСА) во февруари или март.
Истиот беше парафиран претходно овој месец.
Додик рече дека комесарот за проширување на ЕУ, Оли Рен, ја потврдил оваа временска рамка.
Полициските реформи -- кои РС долго време ги отфрла -- остануваат главен услов за потпишување на ДСА.
Исто така во четвртокот, Додик рече дека поранешниот претседател на босанските Срби, Билјана Плавшиќ, која одлежува 11-годишна затворска казна за нејзината улога во воените злосторства против босанските муслимани во конфликтот 1992-1995 година, би можела да се врати дома пред 2009 година.
Додик рече дека ја посетил неколку пати во затворот во Шведска и дека според правилата на Трибуналот, таа може да биде ослободена порано за добро однесување.
Плавшиќ има 77 години.
(Дневни аваз, Независне новине - 21/12/07;
РТРС, НТВ Хајат - 20/12/07)
