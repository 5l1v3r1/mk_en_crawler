03/05/2009
ПРИШТИНА, Косово -- ЕУЛЕКС започна со ексхумација на телата на 12 локации, во обид да идентификува околу 2.000 луѓе исчезнати од конфликтот во 1999 година, рече во саботата (2-ти мај) портпаролката на ЕУЛЕКС Кристина Херодс. 
Десет тела ќе бидат анализирани во Канцеларијата за исчезнати лица и судска медицина. 
ЕУЛЕКС објави дека не може да ги обелодени точните локации додека случаите не бидат испратени до обвинителството.
Во другите вести, напаѓачи фрлаа камења и молотови коктели на романски полициски конвој на ЕУЛЕКС во Митровица, доцна во четвртокот, објавија медиумите во петокот. 
Полициската патрола беше на пат за северниот дел од Митровица, каде што доминира српското население, каде што требаше да ги преземе своите задачи, рече началникот на полицијата Милија Милошевиќ. 
Повредени нема и возилата не претрпеа поголема штета, додаде тој.
Во меѓувреме, во петокот, полицијата на ЕУЛЕКС употреби солзавец за да растера скоро 200 етнички Срби, собрани седми ден по ред во селото Брѓани во близина на Митровица, протестирајќи поради реконструкцијата на седум албански куќи. 
(Балканинсајт, Фокус - 02/05/09; Бета, Танјуг, Б92, Ројтерс, АФП, МИНА, Медиафакс, Хотњус, Реалитатеа - 01/05/09)
