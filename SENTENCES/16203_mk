15/06/2006
БРИСЕЛ, Белгија -- Со огромно мнозинство во средата (14-ти јуни) Европскиот парламент усвои резолуција за поддршка на влезот на Бугарија и Романија во ЕУ во 2007 година, под услов земјите да ги спроведат предпристапните реформи.
Во документот се бара од Романија и Бугарија да ги консолидираат своите напори во врска со судските реформи и да осигурат транспарентност и независност на нивните соодветни судства.
Водачите на ЕУ во четвртокот во Брисел започнаа дводневен самит, на кој ќе се разговара за пристапот.
Во другите вести, бугарскиот парламент во средата усвои резолуција за поддршка на владиниот акционен план за пристап во ЕУ, во кој се опфатени прашањата што се опишуваат како проблематични во мониторинг извештајот минатиот месец на Европската комисија.
Пратениците ветија дека внимателно ќе следат како владата ќе ги исполни своите обврски, наведени во акциониот план.
(Зиуа, Адеварул, Девет часот - 15/06/06;
БНР - 14/06/06)
