30/01/2005
ДАВОС, Швајцарија -- Во своето обраќање пред Светскиот економски форум во петокот (28-ми јануари) турскиот премиер Реџеп Тајип Ердоган изјави дека членството на Турција во ЕУ ќе помогне во остварувањето на „помирувањето помеѓу цивилизациите“ низ целиот свет. 
Тој ја наведе заедничката политика за земјоделството на ЕУ како најголем предизвик за пристапот на Турција. 
За време на престојот во Давос Ердоган се состана со својот пакистански колега, Шаукат Азиз. 
Тие се согласија да се засили билатералната соработка во борбата против тероризмот.
Во другите вести, турските медиумо во саботата објавија дека новата американска државна секретарка, Кондолиза Рајс, ќе ја посети Турција во рамките на своето патување низ регионот во текот на првата половина од февруари. 
Рајс, поранешна советничка за национална безбедност, официјално ја презеде функцијата минатата недела. 
(Дејли тајмс, Агенција Анадолу, TurkishPress.com - 29/01/05; AФП - 28/01/05)
