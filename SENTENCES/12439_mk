11/01/2005
ТИРАНА, Албанија -- Албанија побара помош од САД за уништување на своите резерви хемиско оружје, објави во понеделникот (10-ти јануари) американскиот Стејт департмент.
Според заменик-портпаролот Адам Ерели, Тирана „целосно соработуваше со Организацијата за забрана на хемиското оружје во идентификувањето на резервите на хемиско оружје, во подготвувањето на целосна декларација за резервите, како и во однос на тоа да се осигури безбедноста на резервите и да се пристапи кон нивно целосно уништување што е можно побргу“.
Во 1970-тите долгогодишниот марксистички водач Енвер Хоџа, наводно, започнал да складира хемиско оружје и да гради бетонски бункери, плашејќи се од надворепни напади.
Во другите вести од понеделникот, Присуството на ОБСЕ во Албанија го поздрави усвојувањето на амандманите на законот за избори од страна на Парламентот, велејќи дека одобрувањето на клучните измени ја покажува волјата за примена на демократските стандарди пред следните парламентарни избори.
(Албански вести - 11/01/05;
Вашингтон пост, УПИ, ATA - 10/01/05)
