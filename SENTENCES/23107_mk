02/05/2008
АНКАРА, Турција -- Полицијата уапси 505 лица за време на митингот за Први мај во Истанбул во четвртокот (1-ви мај), кои беа нарушени со судирите помеѓу безбедносните сили и демонстрантите.
Осум лица беа полесно повредени.
Митингот за одржа и покрај забраната за негово одржување на главниот плоштад во Истанбул, Таксим.
Синдикатите одлучија да не протестираат на плоштадот поради силното полициско присуство.
Група демонстранти кои се обидоа да стигнат до Таксим претходно истиот ден, најдоа пат блокиран со водени топови и солзавец.
Во другите вести, претседателот на прокурдската Партија за демократско општество (ДТП), Нуретин Демиртас, поднесе оставка од позицијата во четвртокот.
Полицијата го уапси во ноември за наводно претставување лажен извештај за неспособност со цел да ја избегне задолжителната воена обврска.
Пред два дена, судот го ослободи само за да може да ја започне својата воена обука.
Водачите на ДТП сега планираат да изберат привремен претседател.
Еден можен кандидат е братот на Демиртас, Селахатин.
(новинска агенција Анадолу, Ројтерс, АП, Хабертурк, ИТАР-ТАСС, НТВ, Радикал, Тркиш прес, Хуријет - 01/05/08)
