03/03/2009
АНКАРА, Турција -- Анкарскиот Висок кривичен суд во понеделникот (2-ри март) ја поништи претходната одлука на обвинителството, отворајќи го патот за кривична постапка против одговорните за контроверзната интернет петиција. 
Во неа Турција беше повикана да се извини за убиствата на 1,5 милиони ерменски цивили од страна на отоманските Турци помеѓу 1915 и 1917 година. 
Во јануари обвинителството во Анкара ја отфрли петицијата на шестмина турски обвинители, повикувајќи на обвинение против организаторите на петицијата за „навреда на турската нација“ според Членот 301 од турскиот Кривичен законик. 
Пресудата од понеделникот го отвора патот за судско гонење на организаторите.
Во другите вести од понеделникот, пензиониран турски полицаец се закани дека ќе изврши самоубиство пред канцеларијата на премиерот Реџеп Тајип Ердоган во Анкара. 
Мажот држеше пиштол вперен во главата, во знак на протест поради актуелната економска ситуација. 
Обезбедувањето го убеди да го предаде пиштолот. 
Ердоган не беше во зградата во тоа време. 
(НТВ, Хуријет, Заман, новинска агенција Анадолу, Ројтерс - 02/03/09)
