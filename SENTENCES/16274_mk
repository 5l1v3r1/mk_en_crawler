14/09/2006
БУКУРЕШТ, Романија -- Теодор Атанасиу, кој претседателот Трајан Башеску го смена од функцијата министер за одбрана претходно оваа недела, во средата (13-ти септември) објави дека ќе поднесе жалба против овој потег во суд.
Атанасиу вели дека обвинителите требало најпрво да спроведат прелиминарна истрага и да му достават на Башеску известување во кое се препорачува негово привремено отстранување од должноста.
Атанасиу вели дека потегот на Башеску бил политички, и дека е поврзан со неодамнешниот предлог на министерот за повлекување на романските војници од Ирак.
Сепак, според Башеску, истиот бил одговор на кривичната постапка покрената од обвинителството минатата недела.
Тие сакаат да утврдат дали Атанасиу открил доверливите информации за локацијата на романските војници во странство.
(Aзи - 14/09/06;
Ромпрес, Медиафакс - 13/09/06)
