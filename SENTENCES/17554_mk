30/01/2007
СОФИЈА, Бугарија -- Петте бугарски медицински сестри, кои заедно со палестинскиот лекар беа осудени на смрт во Либија, по контроверзниот судски процес за инфицирање со ХИВ, можно е да се соочат со нови обвиненија за клевета на либиската полиција, според либискиот адвокат што ги претставува медицинските лица, Осман Бизанти.
Медицинските сестри сведочеа дека полицијата ги малтретирала за да изнуди признание од нив.
Во вторникот (30-ти јануари) бугарските медиуми го цитираа Бизанти дека медицинските сестри ќе бидат сослушани на 11-ти февруари во врска со новите обвиненија.
Софискиот градски обвинител Никола Кокинов, во меѓувреме, потврди дека в среда ќе започне официјалната процедура против либиските полицајци осомничени за малтретирање на медицинските сестри.
Ќе бидат покренати обвиненија против 11 лица.
(БНР, Дарик - 30/01/07)
