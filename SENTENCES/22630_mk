08/04/2008
САРАЕВО, Босна и Херцеговина (БиХ) -- Високиот претставник Мирослав Лајчак во понеделникот (7-ми април) потврди дека ЕУ нема да направи компромис во врска со полициските реформи кои се најважен услов за потпишување на Договорот за стабилизација и асоцијација (ДСА) со БиХ.
Тој одговараше на изјавите на претставниците на најголемата босанска партија, Партијата за демократска акција (СДА), според кои ДСА би можел да биде потпишан без усвојување на легислативата за полициските реформи.
Лајчак го негираше тоа.
„Оваа условност е потврдена и повторена, вклучително и во последниве денови“, рече тој.
Расправата во парламентот треба да започна в четврток.
Лајчак, исто така, ги критикуваше повиците на СДА за промени во основната структура на нејзината земја.
Тој истакна дека уставот признава два ентитета и три конститутивни народи:
Босанци, Хрвати и Срби.
(Независне новине, Дневни аваз - 08/04/08;
РТРС, НТВ Хајат, веб-страница на ОХР - 07/04/08)
