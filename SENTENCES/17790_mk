23/03/2007
БЕЛГРАД, Србија -- Најголемата партија во земјата, ултранационалистичката Српска радикална партија, во четвртокот (22-ри март) повика на предвремени избори на сите нивоа -- парламентарно, претседателско и локално. 
Заменик-претседателот на партијата, Драган Тодоровиќ, рече дека партиите од прозападниот демократски блок покажале оти не можат да формираат нова коалиција, два месеци по општите избори. 
Радикалите освоија 81 место во парламентот од 250 членови, неосвојувајќи го неопходното мнозинство за влада.
Во меѓувреме, преговорите за коалиција помеѓу демократскиот блок продолжуваат. 
Според извештаите на локалните медиуми во петокот, актуелниот премиер Воислав Коштуница, најверојатно, ќе ја задржи својата функција. 
(Политика, Данас, Блиц, Вечерње новости - 23/03/07; Taнјуг, АП - 22/03/07)
