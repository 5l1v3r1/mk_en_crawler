14/05/2009
ЉУБЉАНА, Словенија -- Европската комисија (ЕК) одби да коментира за договорот помеѓу словенечките политички водачи во врска со предлогот на комесарот за проширување на ЕУ, Оли Рен, за решавање на пограничниот спор со Хрватска. 
Локалните медиуми во средата (13-ти мај) ја цитираа портпаролката на ЕК, Кристина Наѓи, дека ЕК нема да дава коментари пред да добие официјален одговор од Љубљана. 
Во вторникот повеќето партии во парламентот одлучија дека предлогот на Рен за меѓународна арбитража ќе биде прифатлив само ако вклучува некои од амандманите што ги понуди Словенија. 
Парламентот на Хрватска се согласи за истиот минатата недела.
Во меѓувреме, истражување од средата на љубљанскиот Меѓународен институт за Блискиот Исток и балкански студии покажа дека скоро 80 отсто од Словенците го поддржуваат начинот на кој нивната влада се справува со пограничното прашање. 
Истражувањето е спроведено од 20-ти април до 7-ми мај. 
(БТА, ХИНА, ХРТ, Јутарњи лист, СТА, Танјуг - 13/05/09)
