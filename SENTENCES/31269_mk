02/12/2010
БРИСЕЛ, Белгија -- Комесарката на ЕУ за меѓународна соработка, хуманитарна помош и спречување на кризи, Кристалина Георгиева, во вторникот (30-ти ноември) беше прогласена за европски комесар и Европеец на годината. 
Наградите уследија по интернет гласањето на читателите на престижниот неделник Јуропиан војс, и беа врачени на церемонијата во Брисел. 
Георгиева, поранешен заменик-претседател на Светската банка, стана кандидатка на Бугарија за функцијата европски комесар во февруари, поради големото разочарување со претходната кандидатка на земјата, поранешната министерка за надворешни работи, Румјана Желева. 
Георгиева управуваше со одговорот на ЕУ на големите хуманитарни катастрофи, како што беше земјотресот во Хаити и поплавите во Пакистан. 
(Dnes.bg, 24 Часа, Еурактив, Дневник, Софија ечо, Стандард - 01/12/10)
