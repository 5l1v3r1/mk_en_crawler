23/11/2005
ТИРАНА, Албанија -- На состанокот во вторникот (22-ри ноември) членовите на Комисијата за надворешни работи на албанскиот парламент и претставници на грчката влада се согласија дека таканаречениот проблем со Чамите нема да влијае врз билатералните односи. 
Претходно овој месец грчкиот претседател Каролос Папуљас ја прекина посетата на албанскиот град Саранда поради демонстрациите на претставниците на Албанците-Чами, кои беа протерани од Грција по Втората светска војна. 
Демонстрантите бараа компензација за изгубениот имит и право да се вратат во Грција. 
Атина ја обвини Тирана дека не успеала да ги спречи демонстрациите.
Во другите вести, Тирана е домаќин на 26-тата седница на Парламентарното собрание за соработка на Црното Море оваа недела. 
Учесниците се фокусираа на прашањата поврзани со борбата против криминалот и соработката во областите на науката и технологијата. 
(Aлбански вести - 23/11/05; TurkishPress.com - 22/11/05)
