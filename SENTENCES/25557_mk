25/09/2009
TИРАНА, Албанија -- Националната валута, лекот, доживеа драстичен пад оваа недела, во однос на еврото. 
Падот предизвика паника во Тирана, каде што едно евро се менуваше за 142,5 леки во четвртокот напладне (24-ти септември), во споредба со просекот на 2009 година од 125 леки за евро. 
Гувернерот на албанската Централна банка Ардијан Фулани, во четвртокот ја повика јавноста да остане смирена. 
„Она што се случува нема економска основа. 
Лекот и понатаму ќе биде наша валута уште многу, многу години“, рече Фулани. 
Многумина за ова го обвинија коментарот на премиерот Сали Бериша од минатата недела -- дека Албанија „треба да се предаде пред еврото“. 
Тој рече дека усвојувањето на заедничка европска валута претставува неизбежен чекор во процесот на интеграција во ЕУ. 
(Шекули, Топ ченал, Балкан веб, Топ њус - 25/09/09)
