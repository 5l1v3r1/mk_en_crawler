01/02/2005
БЕЛГРАД, Србија и Црна Гора -- По разговорите со српските владини претставници во Белград во понеделникот (31-ви јануари) европарламентарката Дорис Пак рече дека српските власти се посветени на решавање на меѓуетничките инциденти во Војводина и се решени да спречат какво било повторување на минатогодишното насилство.
Пак говореше на прес-конференцијата на завршувањето од тридневната посета на Србија на комисијата на ЕП, која имаше за цел испитување на инцидентите.
Делегацијата се состана со претставниците на локалната власт и на унгарското малцинство во Војводина.
Во другите вести, поранешниот шеф на српската владина канцеларија за информации, Владимир „Беба“ Поповиќ, за локалното радио Б92 изјави дека одредени кругови во Српската армија стојат зад атентатот во март 2003 година врз премиерот Зоран Ѓинѓиќ.
Во интервјуто емитувано во понеделникот, Поповиќ рече дека политичката позадина на убиството никогаш не е разјаснета бидејќи тоа би значело прекршување на безбедноста за српската војска.
(Политика - 01/02/05;
Бета, Танјуг, Б92 - 31/01/05)
