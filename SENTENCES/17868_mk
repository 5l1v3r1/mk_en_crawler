22/03/2007
САРАЕВО, Босна и Херцеговина (БиХ) -- Бошњачките пратеници ќе иницираат законски измени со цел Сребреница да добие специјален статус, со оглед на геноцидот извршен таму во 1995 година. 
Заменик-претседателот на Домот на народите на БиХ, Сулејман Тихиќ, кој е и водач на Бошњачката партија за демократска акција, во средата (21-ви март) за новинарите изјави дека високи бошњачки претставници во институциите на државата, ентитетот и Сребреница, се согласиле да го поддржат барањето за предавање на надлежноста од Република Српска (РС) на државно ниво. 
Претходно оваа недела, премиерот на РС, Милорад Додик, предупреди дека Бања Лука ќе се спротивстави на секакви напори за измена на статусот на Сребреница. 
(Дневни аваз, Независне новине - 22/03/07; ПБС БиХ - 21/03/07)
