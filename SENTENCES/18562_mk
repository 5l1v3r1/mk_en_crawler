13/02/2007
БРИСЕЛ, Белгија -- Министрите за надворешни работи на ЕУ испратија, како што рече шефот за надворешна политика Хавиер Солана, „многу јасна порака на надеж“ до Србија. 
За време на состанокот во понеделникот (12-ти февруари) министрите се согласија дека преговорите за Спогодбата за стабилизација и асоцијација со Белград би можеле да продолжат ако Србија покаже вистинска решеност да работи со Трибуналот на ОН за воени злосторства. 
Комесарот за проширување на ЕУ, Оли Рен, објасни дека фаќањето на воениот командант на босанските Срби Ратко Младиќ останува услов за потпишување на спогодбата со Србија, но рече дека разговорите може повторно да се отворат ако Србите покажат дека навистина трагаат по него. 
Министрите, исто така, ги повикаа српските партии брзо да формираат влада чиј главен приоритет ќе биде спроведувањето на реформите и интеграцијата во ЕУ. 
(Блиц - 13/02/07; ББС, ЕУОбсервер, Блумберг, веб-страница на ЕУ, РТС, Бета, Б92 - 12/02/07)
