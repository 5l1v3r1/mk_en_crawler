10/04/2005
САРАЕВО, Босна и Херцеговина (БиХ) -- Командантот на ЕУФОР, генерал-мајор Дејвид Лики, во петокот (8-ми април) се состана со шефовите на босанските агенции за спроведување на законот на разговори околу специфичната помош што ЕУФОР може да ја обезбеди во борбата против организираниот криминал.
Официјалните претставници од полициската мисија на ЕУ и Канцеларијата на високиот претставник, исто така, присуствуваа на разговорите.
Лики потврди дека босанските власти треба да ја преземат водечката улога во борбата против криминалот.
Во другите вести, ЕУФОР во саботата објави дека спровел рутинска воена вежба во Пале, Република Српска, во која учествувале 100 војници.
ЕУФОР вели дека вежбата не била поврзана со фактот дека Пале беше воено упориште на бегалецот Радован Караџиќ.
(РТРС, НТВ Хајат - 08/04/05)
