03/03/2009
БЕЛГРАД, Србија -- Членот на Демократската партија Оливер Дулиќ во понеделникот (2-ри март) рече дека Белград ќе го испита натписот објавен во неделата во „Лос Анџелес тајмс“, во кој се наведува дека поранешниот шеф на Државната безбедност, Јовица Станишиќ, работел за ЦИА.
Станишиќ, некогаш најблизок соработник на Слободан Милошевиќ, ги предводеше српските специјални служби помеѓу 1992 и 2000 година.
Според натписот, тој почнал да й дава доверливи информации на ЦИА во 1992 година, кога се состанал со претставникот на ЦИА Вилијам Лофгрен во белградскиот парк Топчидер.
Тајмс го опишува Станишиќ како главен човек на ЦИА во Белград со години, објавувајќи, од друга страна, дека ЦИА му испратила доверливи документ на Хашкиот трибунал за воени злосторства во кој ја објаснува неговата помош на агенцијата.
Хашките обвинители подигнаа обвинение против Станишиќ за злосторства против човештвото.
(Бета, Блиц, Б92, БГНЕС - 02/03/09)
