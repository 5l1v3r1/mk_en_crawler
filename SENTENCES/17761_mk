20/05/2007
САРАЕВО, Босна и Херцеговина (БиХ) -- Заменик високиот претставник во БиХ, Питер Бас-Бекер, ги повтори повиците за напредок во клучните реформи поврзани со интеграцијата во ЕУ, во интервјуто за локалниот весник Независне новине во саботата (19-ти мај).
Тој посочи дека ќор-сокакот во врска со иницијативата за уставни амандмани не смее да влијае на спроведувањето на другите клучни мерки, потребни за потпишување на Спогодбата за стабилизација и асоцијација со ЕУ.
Бас-Бекер рече дека помеѓу клучните мерки спаѓаат реструктуирањето на полицискиот сектор на БиХ и јавниот радиотелевизиски сервис, како и исполнувањето на преостанатите обврски кон Трибуналот на ОН за воени злосторства.
(Независне новине, ПБС БиХ, РТРС - 19/05/07)
