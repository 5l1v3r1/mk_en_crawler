20/04/2011
ТИРАНА, Албанија -- ОБСЕ ја повика Албанија да го ограничи имунитетот на јавните функционери менувајќи ги законите и уставот. 
Амбасадорот на организацијата во Тирана, Еуген Волфарт, во вторникот (19-ти април) рече дека „доброволните изјави за ограничувањата на имунитетот се добредојдени, но недоволни“, мислејќи на редовните изјави поднесени од локалните политичари. 
Тој присуствуваше на состанокот на ЕУ и американските амбасадори, на кој беше дискутирано околу препораките на Европската комисија за Албанија. 
Учесниците заклучија дека земјата постигнала напредок во борбата против сериозниот криминал, но дека останува да се заврши уште работа, вклучително и во фазата на гонење. 
Американскиот амбасадор, Александар Арвизу, ги повика албанските власти да продолжат со реформите чија цел е полицијата да се претвори во независна и неполитичка институција. 
Европската комисија очекува Албанија да ја зајакне својата борба против корупцијата и нелегалната трговија, и да покаже политичка зрелост за да добие кандидатски статус во ЕУ. 
(Балкан веб, Лајмифундит, ВоА, Топ ченал - 19/04/11)
