29/08/2006
ЗАГРЕБ, Хрватска -- Претседателот на парламентот, Владимир Шекс, се состана со спикерот на канадскиот сенат, Ноел Кинсела, во понеделникот (28-ми август) во Загреб, прв состанок на парламентарно ниво откако двете земји воспоставија дипломатски односи во 1993 година. 
Кинсела ја изрази подготвеноста на неговата земја за поддршка на реформските и демократските напори на Хрватска и вети помош од Канада по патот кон евроатланската интеграција. 
На состанокот со претседателот Стипе Месиќ и премиерот Иво Санадер, фокусот беше ставен на евентуалните промени во визниот режим.
Исто така во понеделникот, министерот за финансии, Иван Шукер, потпиша меморандум за разбирање со Европската комисија, кој ќе й овозможи на Хрватска да се приклучи на програмите на ЕУ: Customs 2007 и Fiscalis 2003-2007. 
Тие имаат за цел подобрување на ефикасноста на даночната и царинската администрација. 
(Вјесник - 29/08/06; ХИНA - 28/08/06)
