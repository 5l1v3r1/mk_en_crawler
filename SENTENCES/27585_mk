27/10/2010
САРАЕВО, Босна и Херцеговина (БиХ) -- Првата годишна конференција на балканските сили за специјални операции беше отворена во вторникот (26-ти октомври) во Сараево. 
Организирана од Здружената команда на сојузничките сили на НАТО во Неапол, конференцијата ќе трае до четврток и има за цел градење регионална соработка меѓу силите за специјални операции, зголемување на учеството во заедничките програми на обука и интензивирање на размената на искуства. 
На конференцијата присуствуваат претставници од БиХ, Хрватска, Македонија, Србија, Швајцарија, Австрија, Полска, Црна Гора, Бугарија и Литванија, како и од НАТО. 
(Фена, Радио Слободна Европа - 26/10/10)
