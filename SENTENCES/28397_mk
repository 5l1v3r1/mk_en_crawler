17/09/2010
БЕЛГРАД, Србија -- Двајца поранешни српски дипломати во четвртокот (16-ти септември) се изјаснија невини по обвиненијата за злоупотреба на своите позиции, кога брзо му издале патни документи на српски студент обвинет за претепување на колега студент на универзитетот во Њујорк.
Поранешниот конзул во Њујорк, Слободан Ненадовиќ, и заменик-конзулот Игор Милошевиќ, се појавија пред судот во Белград на почетокот од нивното судење.
Студентот, Миладин Ковачевиќ, се согласи во вторникот да се изјасни виновен за претепувањето на Брајан Стајнхауер во мај 2008 година и отслужување на две години и три месеци во затвор.
Ковачевиќ ги напушти Соединетите Држави веднаш по инцидентот и го избегна судскиот систем таму со документите што му ги обезбедиле дипломатите.
Тие тврдат дека американските власти не го информирале српскиот конзулат за какви било пречки за издавањето патни документи.
Во претепувањето на Стајнхауер му беше оштетен мозокот.
(Б92, Бетa - 16/09/10)
