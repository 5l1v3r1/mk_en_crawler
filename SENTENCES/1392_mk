23/09/2009
Првото издание на приштинскиот Меѓународен филмски фестивал беше официјално отворено во косовскиот главен град во вторникот (22-ри септември) и завршува на 30-ти септември.
Настанот претставува прв ваков филмски фестивал во Косово.
Победниците ќе добијат награди Шест златни богинки во категоријата за најдобар филм, најдобар продуцент, најдобар актер, најдобра актерка, фаворит на публиката и специјалната награда на жирото.
Српскиот кошаркарски тим во неделата (20-ти септември) освои сребро на Европското првенство во кошарка ФИБА 2009 во Катовице, Полска, откако загуби со 85:63 од Шпанија.
Победата ѝ ја донесе првата досега европска титула на Шпанија.
Музејот на современа уметност ќе биде отворен на 11-ти декември во Загреб, изјави заменик-градоначалничката Јелена Павичиќ Вукичевиќ во четвртокот (17-ти септември).
Покрај постојаната колекција меѓународни и хрватски современи дела кои датираат од 1950-тите, има и современи прикази, како што се филмови, театарски претстави и концерти.
Српскиот министер за култура, Небојша Брадиќ, и кинескиот заменик-министер за култура, Ојанг Јиан, по состанокот во Белград во петокот (18-ти септември) објавија дека земјата ќе одржи настан наречен Кинески денови на културата, каде што Србија ќе биде домаќин на изложби и концерти кои ќе им ја доближат на локалните жители кинеската култура.
Драч, во Aлбанија стана домаќин на петтото издание на Меѓународниот поетски фестивал од понеделникот (21-ви септември) до недела.
Претставници на 20 земји учествуваат на настанот, кој вклучува промоции на книги, концерти, отворени дискусии, поетски читања, изложби и визуелна поезија.
Од среда (23-ти септември) до 17-ти октомври, во <b>Приштина</b> ќе се одржат настани во чест на германската култура.
Т.н.
„Германски недели“, организирани од Германската амбасада во Приштина, ќе вклучуваат концерти на класична музика, изложби на слики и карикатури и филмови.
Tурското туристичко место Анталија ќе биде домаќин на 46-тото издание на филмскиот фестивал Златен портокал, од 10-ти до 17-ти октомври.
Вкупно 16 долгометражни турски филмови, 26 краткометражни филмови, 25 документарни филмови и десет меѓународни играни филмови ќе се натпреваруваат за престижната награда Златен портокал, позната и како „Оскар на турскиот филм“.
(Разни извори – 16/09/09-23/09/09)
