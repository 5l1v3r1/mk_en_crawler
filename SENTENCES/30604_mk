15/03/2011
АНКАРА, Турција -- Премиерот Реџеп Тајип Ердоган во понеделникот (14-ти март) ги обвини странските медиуми дека придонесуваат за „клеветничката кампања“ против Турција, поради, како што го опиша, неточното покривање на неодамнешната дебата за слободата на медиумите. 
Говорејќи на отворањето на самитот „Водачите на промената“ во Истанбул, Ердоган рече дека оваа кампања се спроведува преку „нереални вести и коментари“. 
Тој ги повика странските новинари да ги анализираат настаните како што треба и да ги рефлектираат тие анализи во своето пишување. 
Тој, исто така, го критикуваше извештајот за напредокот на Турција кон ЕУ усвоен од комитетот за надворешни работи на Европскиот парламент минатата недела, кој вклучуваше критики за слободата на медиумите во Турција. 
Расправата за слободата на медиумите во Турција се разгоре откако седум новинари беа уапсени неодамна под сомневање за вмешаност во т.н. 
заговор Ергенекон за соборување на владата. 
(Ватан, Сабах - 15/03/11; Хуријет - 14/03/11)
