13/12/2006
БРЧКО, Босна и Херцеговина (БиХ) -- Остатоците на 277 луѓе беа пронајдени во масовна гробница во северната област Брчко, според соопштението од вторникот (12-ти декември) на Комисијата за исчезнати лица на Федерацијата на БиХ. 
Жртвите, најверојатно, биле бошњачки и хрватски воени затвореници од Брчко, убиени на самиот почеток од конфликтот во БиХ. 
Експертите за судска медицина открија документи што им припаѓале на Бошњаците кои исчезнаа пролетта 1992 година.
Во другите вести, босанскиот печат во средата објави дека властите уапсиле 19 босански Срби во неколку американски градови претходно оваа недела. 
Според американското списание „Њусдеј“, уапсените, наводно, биле припадници на армијата на Република Српска и можеби биле вмешани во масакрот во Сребреница во 1995 година. 
(Дневни аваз, Независне новине, Pincom.info - 13/12/06; НТВ Хајат - 12/12/06)
