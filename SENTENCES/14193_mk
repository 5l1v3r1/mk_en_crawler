15/03/2006
ЗАГРЕБ, Хрватска -- Тестовите на еден лебед и неколку морски галеби беа позитивни за присуството на вирусот Х5Н1 на птичјиот грип, рекоа хрватските власти во вторникот (14-ти март).
Потенцијално смртоносната болест е откриена во три хрватски региони од октомври досега.
Романија, во меѓувреме, објави дека ги испитува можните случаи на птичји грип во фармите во градовите Дунареа и Валеа Нукарилор.
Властите ќе мора да уништат повеќе од 30.000 птици, ако примероците бидат позитивни за присуството на вирусот Х5Н1.
Ветеринарите уништија повеќе од 300.000 кокошки откако вирусот беше првпат откриен во Романија во октомври минатата година.
Во Бугарија, тестовите на четири диви лебеди беа позитивни за присуството на смртоносниот вирус Х5Н1.
Според извештаите на локалните медиуми петтиот лебед, откриен во близина на североисточниот град на Црното Море Каварна, моментно се тестира.
(Ројтерс, ХИНА, ХРТ, Дарик - 14/03/05)
