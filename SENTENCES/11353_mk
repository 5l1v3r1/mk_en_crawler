27/05/2005
СОФИЈА, Бугарија -- Министерството за финансии, наводно, започна разговори со неколку странски банки за голем надворешен заем, кој има за цел финансирање на тековните реформи.
Весникот „Дневник“ во петокот (27-ми мај) објави дека министерството веќе остварило разговори со пет банки -- „Дрезденбанк“, „Дојче банк“, „АБН Амро“, „Ситигруп“ и „Сосиете генерале“.
Се смета дека сумата што ја бара министерството изнесува околу 2 милијарди евра.
Според програмата за реструктуирање на армијата, војската мора да стане целосно професионална и модернизирана до 2010 година.
Во меѓувреме, во четвртокот, заменик-премиерот Пламен Панајотов рече дека владата продолжува со плановите за „изборна лотарија“, како поттик за зголемување на одѕивот на парламентарните избори на 25-ти јуни.
Поради критиките во некои кругови, Панајотов ја истакна важноста на овие избори и намерата на владата за излегување на гласање.
(Дневник, Сега, Стандард - 27/05/05;
бТВ - 26/05/05)
