11/04/2005
СКОПЈЕ, Македонија -- Владата го усвои акциониот план за пренесување на одговорностите и финансиските ресурси во рамките на процесот на децентрализација, како што се вели во соопштението за медиумите од петокот (8-ми април).
Планот се состои од детален распоред за сите активности поврзани со реформата на локалната власт, кои треба да бидат спроведени во текот на следните шест месеци.
Истиот се фокусира на одредени области, како што е здравството, образованието, социјалната заштита, комуналните услуги, културата и финансиите.
Овој документ претставува дел од Програмата за децентрализција за периодот 2004-2007 година, усвоена од страна на владата во согласност со Охридскиот мировен договор.
Владата, исто така, одлучи дека релевантните министерства треба да подготват кампањи за информирање на јавноста, кои ќе имаат за цел претставување на процесот на реформа на локалната власт на населението.
(веб-страница на македонската Влада, А1 ТВ - 08/04/05)
