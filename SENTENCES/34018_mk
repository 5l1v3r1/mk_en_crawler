31/07/2003
ПОДГОРИЦА, Србија и Црна Гора -- Во средата (30-ти јули), за свој нов претседател, Парламентот го избра Ранко Кривокапиќ. 
Овој потег беше направен по тримесечната расправија по изборот на Филип Вујановиќ, поранешниот спикер на Парламентот, за претседател на Црна Гора. 
Кривокапиќ е претседател на Социјалдемократската партија, која го поддржа изборот на Вујановиќ, а за возврат доби право да номинира негов наследник. 
Социјалдемократите, исто така, инсистираа да се разреши државниот обвинител Божидар Вукичевиќ, поради скандалот поврзан со проституција. 
Најпосле, претходно овој месец, тој се согласи да се повлече, со што овозможи избор на нов претседател на Парламентот. 
Како негова замена Парламентот во средата ја избра Весна Меденица, судијка од Подгорица. 
Опозицијата не зеде учество во ниедно ог гласаoата, со оглед на тоа што отпочна бојкот од 1-ви јуни оваа година. 
(АФП, МИНА, ББС - 30/07/03)
