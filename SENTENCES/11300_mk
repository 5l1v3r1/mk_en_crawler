24/02/2005
САРАЕВО, Босна и Херцеговина (БиХ) -- Дводневните разговори помеѓу главите партии во БиХ завршија во средата (23-ти февруари) со потврдување на поддршката за државната Влада, како и на реформите што имаат за цел евроатланска интегрција.
Хрватскиот член на Претседателството на БиХ, Драган Човиќ, рече дека партиите се согласиле да соработуваат во врска со остварувањето на двете главни цели -- пристапот во програмата на НАТО Партнерство за мир и започнувањето на преговорите за Договорот за стабилизација и асоцијација со ЕУ во текот на оваа година.
Во другите вести од средата, Државната погранична служба на БиХ (ДПС) го претстави извештајот за својата работа во 2004 година.
Според овој документ, минатата година ДПС уапсила 507 лица по кои трагал Интерпол или властите на БиХ.
(Независне новине, Дневни аваз - 24/02/05;
ПБС БиХ, НТВ Хајат, Фена - 23/02/05)
