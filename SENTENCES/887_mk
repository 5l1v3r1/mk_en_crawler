15/05/2007

Косовскиот премиер Агим Чеку во средата (9-ти мај) ја посети Тирана, каде што се состана со албанскиот колега Сали Бериша, кој рече дека Албанија целосно го поддржува планот на претставникот на ОН Марти Ахтисари за надгледувана независност. 
Тој, исто така, изразу уверување дека Русија наскоро ќе го промени својот став за косовското прашање.
***
Косовскиoт претседател Фатмир Сејдиу во понеделникот (14-ти мај) беше во Брисел, на разговори со високи претставници на ЕУ. 
Тој, исто така, се состана со јужноафриканскиот министер за надворешни работи во посета на земјата, Нкосазана Дламини Зума.
***
Aвстрискиот претседател Хајнц Фишер во саботата (12-ти мај) ја заврши тридневната посета на Кипар, каде што оствари разговори со својот колега Тасос Пападопулос и други функционери. 
Во Никозија Фишер рече дека неговата земја ќе биде подготвена за придонес во решавањето на кипарското прашање, секогаш кога двете заедници на островот ќе сметаат оти тоа би можело да е од корист. 
Од Кипар Фишер замина за Грција, каде што ќе разговара со претседателот Каролос Папуљас.
***
Полскиот претседател Лех Кажински ја потврди поддршката на неговата земја за напорите на Maкедонија за евроатланска интеграција, за време на состанокот со македонскиот колега Бранко Црвенковски во средата (9-ти мај) во Варшава. 
Тие се согласија околу потребата за зајакнување на билатералната и трговската соработка и разговараа за спорот со името помеѓу Македонија и Грција.
***
Бугарска владина делегација, предводена од премиерот Сергеј Станишев, ја забврши тридневната посета на Москва на 8-ми мај. 
Премиерот и рускиот претседател Владимир Путин се согласи дека е постигнат напредок во билатералните односи. 
Тие го истакнаа неодамна потпишаниот договор за нафтоводот Бургас-Александрополис, како и изборот на руското претпријатие „Атомстројекспорт“ за главно градежно претпријатие во изградбата на втората нуклеарна централа во Бугарија, во Белене.
***
Хрватскиот претседател Стипе Месиќ повика на повеќе австриски инвестиции во неговата земја, на крајот од дводневната официјална посета на Австрија на 8-ми мај. 
Месиќ го изјави ова за време на заедничкиот бизнис форум во Виена, на кој присуствуваше тој со својот австриски колега, Хајнц Фишер. 
Австрија моментно се наоѓа на врвот од листата на странски инвеститори во Хрватска. 
За време на посетата Месиќ се состана и со канцеларот Алфред Гусенбауер и со претседателката на парламентот Барбара Прамер.
***
Aлбанскиот министер за надворешни работи, Лулзим Баша, на 8-ми мај потврди дека неговата земја е подготвена да одигра стабилизаторска улога во регионот, особено во поглед на Косовo. 
Тој го изјави ова за време на посетата на Вашингтон, каде што оствари разговори со американскиот државен секретар Кондолиза Рајс.
(Разни извори -- 08/05/07-15/05/07)
