11/11/2004
АНКАРА, Турција -- Министерот за надворешни работи, Абдула Ѓул, во средата (10-ти ноември) изјави дека го повикал својот грчки колега Петрос Моливјатис на разговори во врска со инцидентот при кој грчкиот авион, наводно, следел два турски авиона Ф-16 на многу мала раздалеченост за време на воената вежба која ја контролираше НАТО. 
Ѓул рече дека побарал од своите „грчки пријатели“ да избегнуваат ситуации кои ги зголемуваат тензиите.
Во другите вести, најмалку девет илегални имигранти се удавиле кога нивниот брод потонал во Егејското Море во средата. 
Во бродот имало околу 20 лица од Сомалија и Мавританија. 
Четири лица преживеале успевајќи да допливаат до турскиот брег. 
(AФП - 10/11/04)
