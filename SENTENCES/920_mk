08/01/2007
Романското министерство за образование соопшти дека ќе им исплати по 100 евра на наставниците за да купат електронски книги кои ќе им помогнат во работата.
Цел на ова иницијатива на министерството е промовирање на компјутерската писменост и познавањето на ИТ.
Меѓутоа, не јасно дали сите 232 000 наставници во земјата ќе ја добијат својата субвенција бидејќи многу училишта ја немаат неопходната опрема за електронски учебници.
Mакедонското  министертсво за внатрешни работи ќе започне да издава пасоши кои ќе содржат биометриски податоци почнувајќи во март, соопшти во средата (3-ти јануари) министерот за внатрешни работи Гордана Јанкуловска за време на презентацијата на технологијата која се користи за правење на новите лични карти.
Машината која се користи за персонализирање на пасошите е прва од ваков вид и е целосно автоматизирана.
Хрватската фирма „Геофото“ го доби тендерот за изработка на дигитална карта на Aлбанија.
Фирмата понуди 4,1 милијарда евра, поразувајќи ја француската фирма ИГН Франс Интернешанал.
Дигиталната карта треба да биде изготвена до крајот од 2007-та година, а ќе се користи за процесот за легализирање на земјиштето.
Двајца турски инжинери, Шерхат Акса и Али Зафер Ешер, измислија паметен робот за индустрискиот сектор.
Роботот може да сложува артикли на рафтовите високи до 24 метри без човечка контрола.
Тој, исто така, може да ги собира нив од рафтовите штом биде направена една трансакција, како и да ги однесе до машината за вчитување.
Роботот ќе биде понуден по цена од 50 000 евра во Турција и 150 000 евра во странство.
Грчката компанија за телекомуникации ОТЕ соопшти дека ќе ги намали тарифите за интернет пристап за 5 до 7 отсто, почнувајќи од следниот месец.
Овој потег е дел од стратегијата на компанијата да ја зголеми употребата на интернет во земјата.
Бугарската фирма за ИТ „НЕТ ИС СЕТ“ најави пилот-проект кој ќе ги обезбеди домаќинствата со широка интернет мрежа користејќи технологија „влакна до куќите“.
Сервисот моментално е достапен во две софиски предградија.
Се очекува сите подрачја на главниот град да бидат покриени до 2009-та година.
(Разни извори 01/01/07-08/01/07)
