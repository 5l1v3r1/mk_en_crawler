21/03/2008
БЕЛГРАД, Србија -- Во одделни изјави од четвртокот (20-ти март) српскиот претседател Борис Тадиќ и премиерот Воислав Коштуница ја осудија одлуката на американскиот претседател Џорџ В. 
Буш да се дозволи американска воена помош за Косово. 
„Тоа е лоша вест и доаѓа во многу чувствителен момент за Србија и Србите во Косово, и јас во никој случај не можам да ја поддржам“, се цитира изјавата на Тадиќ за Б92. 
Коштуница рече дека ова е „уште еден многу погрешен потег на Соединетите Држави“, во врска со Косово. 
„На Косово не му треба ново оружје, туку нови преговори“, додаде тој.
За време на посетата на Тел Авив, рускиот министер за надворешни работи Сергеј Лавров речe дека американскиот потег претставува кршење на меѓународното право, особено резолуцијата на ОН која конкретно забранува дотур на оружје во Косово, освен за силите на ОН во областа.
Исто така во четвртокот, српското Министерство за надворешни работи издаде соопштение во кое се изразува протест поради одлуката на соседна Унгарија, Хрватска и Бугарија да го признаат Косово. 
„Ова е удар, чекор назад“, рече српскиот министер за надворешни работи, Вук Јеремиќ. 
Белград ги повлекува своите претставници од трите земји. 
(Данас, Политикa - 21/03/08; Б92, Tанјуг, Бета, Ројтерс, АП - 20/03/08)
