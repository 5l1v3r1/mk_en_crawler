21/01/2011
СОФИЈА, Бугарија -- Како што се очекуваше, во четвртокот (20-ти јануари), пратениците во парламентот изгласаа доверба, која ја побара владата во врска со целокупната нејзина политика.
Предлогот беше одговор на политичката криза која избувна од појавувањето на контроверзните снимки на разговори помеѓу претставници на владата, вклучувајќи го и премиерот Бојко Борисов.
Вкупно 140 пратеници гласаа за доверба, што е многу повеќе од потребната половина од 214-те пратеници.
Владата ја поддржаа малцинската владејачка ГЕРБ, националистичката партија Атака и неколку независни пратеници.
Пратениците од опозициските, Бугарска социјалистичка партија и Движењето за правата и слободите, гласаа против, додека членовите на Сината коалиција беа воздржани.
(Дневник, бТВ, БНТ - 20/01/11)
