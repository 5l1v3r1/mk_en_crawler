24/02/2011
АНКАРА, Турција -- Претседателот Абдула Ѓул во средата (23-ти февруари) го прими претседавачот на Авганистанскиот мировен совет, Бурханудин Рабани, на официјален ручек во претседателската палата Чанкаја.
Рабани, поранешен претседател на Авганистан, ја предводи делегацијата на десет претставници од 68-членкиот совет, која пристигна во четиридневна посета на Анкара во вторникот.
Групата се состана со премиерот Реџеп Тајип Ердоган и претседателот на парламентот, Мехмет Али Сахин, на разговори околу ситуацијата во Авганистан.
Во декември 2010 година Ѓул рече дека ќе помогне за интензивирање на разговорите за помирување меѓу владата на авганистанскиот претседател Хамид Карзаи и Талибанците.
Јавно, Талибанците рекоа дека нема да се вклучат во никакви разговори сè додека војниците на НАТО се наоѓаат во Авганистан.
(Веб-страница на турското претседателство, новинска агенција Анадолу - 23/02/11;
Ајриш тајмс - 22/02/11)
