18/09/2006
ВИЕНА, Австрија -- Меѓународната Агенција за атомска енергија вели дека нефункционалниот реактор во близина на Белград е најопасното нуклеарно место во светот и потенцијална цел за терористите. 
Според агенцијата, 2,5 тони нуклеарен отпад се чуваат во Винча, на околу 16 километри оддалеченост од Белград. 
Местото е слабо чувано и може да стане извор на снабдување за терористите кои сакаат да произведуваат „бомби“, вели агенцијата. 
Илјадници искористени шипки со ураниум и плутониум се складирани таму и голем дел од контејнерите истекуваат. 
Реакторот за истражување е затворен пред 22 години. 
(УПИ - 17/09/06)
