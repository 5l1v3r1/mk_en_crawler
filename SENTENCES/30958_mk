09/03/2011
ВИЕНА, Австрија -- Генералот на босанската армија, Јован Дивјак, беше ослободен во вторникот (8-ми март) во Австрија, откако даде кауција од 500.000 евра, но не смее да ја напушти земјата додека судот не одлучи за неговиот случај. 
Дивјак беше притворен на 3-ти март на аеродромот во Виена, врз основа на потерницата што ја издаде Србија. 
Тој се бара во врска со нападот од мај 1992 година во Сараево врз конвој на Југословенската народна армија, при кој загинаа повеќе од 40 војници.
Во другите вести од вторникот, судијата во Салзбург одлучи да го продолжи притворот на поранешниот хрватски премиер Иво Санадер за два месеци, во очекување на екстрадиција. 
Санадер беше уапсен на 10-ти декември во Австрија, врз основа на меѓународната потерница што ја издаде Хрватска, каде што тој е осомничен за злоупотреба на службената должност. 
Неговите сослушувања за екстрадиција беа одложени за да се проверат анализите што ги поднесе одбранбениот тим на Санадер, тврдејќи дека се прекршени неговите човекови права. 
(ХРТ, Хина, tportal.hr, Кроејшн тајмс, Срна, РТРС, Танјуг, Блиц - 08/03/11)
