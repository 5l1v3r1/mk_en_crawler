30/01/2007
Tурскиот министер за надворешни работи, Абдула Ѓул, во четвртокот (25-ти јануари) присуствуваше на конференцијата во Париз за меѓународна помош за Либан.
Повеќе од 40 земји и меѓународни организации учествуваа на еднодневниот состанок.
Ѓул се состана со генералниот секретар на САД, Кондолиза Рајс, на маргините од конференцијата, при што разговараа околу ситуацијата во Ирак.
Министерот за надворешни работи на Кипар, Јоргос Лилакас, во понеделникот (29-ти јануари) пристигна во дводневна посета на Бугарија.
Неговата агенда вклучува состаноци со колегата Ивајло Калфин и со заменик-претседателот на парламентот Љубен Корнезов.
Грчкиот министер за одбрана, Евангелос Меимаракис, во неделата (28-ми јануари) замина во официјална посета на Египет, каде што се состана со својот колега, Маршал Мохамед Хусеин Тантави.
Разговорите се фокусираа на одбранбената, техничката и воената соработка помеѓу двете земји.
Високиот претставник во Босна и Херцеговинa, Христијан Шварц-Шилинг, во понеделникот (29-ти јануари) пристигна во дводневна посета на Вашингтон.
Разговорите со американските претставници се претходница на Советот за спроведување на мирот во февруари, за време на кој ќе биде донесена одлука за иднината на Канцеларијата на високиот претставник.
Бугарска eкономска делегација, предводена од министерот за економија и енергија, Румен Овчаров, во неделата (28-ми јануари) замина во официјална тридневна посета на Кувајт.
Посетата е дел од плановите на министерството за проширување на економските врски со земјите од Персискиот Залив.
Претседателот на претседателството на Босна и Херцеговинa, Небојша Радмановиќ, и македонскиот претседател Бранко Црвенковски во четвртокот (25-ти јануари) се согласија дека нивните земји уживаат солидни односи, но треба да ја интензивираат економската и трговската соработка.
Радмановиќ беше во дводневна официјална посета на Македонија.
Полскиот претседател Лех Кажински ја искажа поддршката на неговата земја за кандидатурата на Tурција за членство во ЕУ, за време на состанокот со колегата Ахмет Неџдет Сезер во Анкара во четвртокот (23-ти јануари).
Кажински рече дека членството на Турција ќе ја зајакне ЕУ во воен и економски поглед.
Кажински и Сезер, исто така, потпишаа протокол за билатерална политичка соработка.
(Разни извори -- 23/01/07-30/01/07)
