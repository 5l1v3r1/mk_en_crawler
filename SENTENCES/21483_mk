26/05/2008
БРИСЕЛ, Белгија -- Западен Балкан се најде на врвот од агендата на состанокот на министрите за надворешни работи на ЕУ, кој беше отворен во понеделникот (26-ти мај) во Брисел. 
Министрите ќе ги разгледаат настаните во Србија и најверојатно ќе изразат поддршка за формирање влада посветена на европската интеграција, која ќе ја води Србија кон кандидатски статус во ЕУ. 
Министрите ќе ја разгледаат и ситуацијата во Косово и напредокот во распоредувањето на полициската и судската мисија на ЕУ таму (односно ЕУЛЕКС). 
Иако најверојатно ќе има одложување на испраќањето на мисијата за по 15-ти јуни, крајниот рок до кој ЕУ требаше да ги преземе надлежностите од ОН, набљудувачите не очекуваат одредување на временска рамка.
Исто така во понеделникот, Брисел е домаќин на дводневниот парламентарен форум за промовирање на регионалната соработка во процесот на интеграција во ЕУ. 
Претседателот на Европскиот парламент, Ханс-Герт Потеринг, и комесарот за проширување на ЕУ, Оли Рен, ќе имаат обраќање на форумот. 
(Бета, Б92, РТРС, Макфакс, Фокус, ЕУОпсервер - 26/05/08)
