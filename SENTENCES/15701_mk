25/05/2006
САРАЕВО, Босна и Херцеговина (БиХ) -- Република Српска (РС), наводно, и понатаму врши притисок за формирање на комисија што ќе ги испита случаите на Србите од Сараево, кои се исчезнати од војната. 
Според извештаите на локалните медиуми, скоро сите делегати од партиите во РС ја напуштиле сединицата на Претставничкиот дом на БиХ (ПД) во средата (24-ти мај), блокирајќи ја работата на законодавниот дом. 
Пратениците од РС ветија дека ќе го бојкотираат ПД додека премиерот на БиХ Аднан Терзиќ не нареди да се формира ваква комисија. 
Но, Терзиќ смета дека треба да се формира комисија што ќе ја открие судбината на сите исчезнати лица во целата земја, а не само во Сараево.
Во другите вести од средата, полицијата и членовите на Државната информативно-заштитна агенција на БиХ, наводно, уапсиле двајца Тунижани и еден Алжирец поради сомневањата за можни врски со тероризмот. 
Двајцата се уапсени во Зеница, а третиот во Завидовичи. 
(Дневни аваз, Независне новине - 25/05/06; РТРС, ПБС БиХ - 24/05/06)
