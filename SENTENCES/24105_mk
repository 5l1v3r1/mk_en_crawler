16/01/2009
СОФИЈА, Бугарија -- Владата побара од соседна Грција и Турција испорака на природен гас, со цел да й помогнат во справувањето со енергетската криза предизвикана од одлуката на Русија да го прекине целиот дотур на гас преку Украина, изјави во четвртокот (15-ти јануари) министерот за економија и енергија, Петар Димитров.
„Разговараме за опција да се отвори транзитен гасовод [со Грција] и очекуваме да обезбедиме околу 2 милиони кубни метри на ден“, изјави Димитров на прес-конференцијата.
Земјите ќе преговараат за цената подоцна.
Турција, исто така, има конкретни предлози за поврзување на турскиот и бугатскиот гасовод, додаде Димитров.
Бугарија нема дотур на гас од 6-ти јануари.
Земјата во голема мера зависи од рускиот гас и нема пристап до алтернативни гасоводи.
(Стандард - 16/01/09;
БТА, БНР, Софиска новинска агенција, Ројтерс, АП - 15/01/09)
