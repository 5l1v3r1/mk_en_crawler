22/05/2011
БРИСЕЛ, Белгија -- Европската комисија во петокот (20-ти мај) ги повика албанските власти да ги објават резултатите од градоначалничките избори во Тирана.
„Не може да има два различни резултати за овие избори, и затоа резултатот мора да биде објавен без понатамошно одложување“, рече Наташа Батлер, портпаролка на комесарот за проширување на ЕУ, Штефан Филе, на прес-конференција.
Претседателот на Европската комисија (ЕК) Жозе Мануел Баросо, кој требаше да ја посети Тирана во петокот, ја откажа посетата поради тензиите во врска со процесот на пребројување на гласовите.
(РТС, Топ ченал - 20/05/11)
