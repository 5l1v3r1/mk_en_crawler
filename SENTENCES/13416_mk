25/11/2005
ПИЕСТАНИ, Словачка -- Премиерите од Југоисточна Европа во петокот (25-ти ноември) пристигнаа во Словачка на отворањето на годинешниов состанок на шефовите на владите од 17 земји од Централноевропската иницијатива. 
Самитот ќе се фокусира на проширувањето на ЕУ и борбата против тероризмот. 
Се очекува учесниците да потпишат изјава во која ќе се вели дека ЕУ нема да биде комплетна без интеграцијата на земјите од Југоисточна Европа.
Во другите вести, шефот за безбедност на ЕУ, Хавиер Солана, во четвртокот ја понуди својата помош за напорите за решавање на билатералните спорови помеѓу Словенија и Хрватска. 
На состанокот со словенечкиот министер за надворешни работи, Димитриј Рупел, во Брисел Солана инсистираше на тоа дека неговото посредство би можело да им помогне на земјите да постигнат компромис. 
Двете земји имаат расправии околу нивната поморска граница, заштедите на хрватските граѓани во словенечката Љубљанска банка, нуклеарната централна Кршко и правилата на риболовот. 
(Вјесник - 25/11/04; веб-страница на ЦЕИ, Хина, Индекс - 24/11/05)
