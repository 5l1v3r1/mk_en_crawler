30/08/2010
(RFE/RL - 06/08/10;
Reuters, AFP, BBC, VOA, US Department of State - 05/08/10)
Бројот на терористичките напади и настраданите опадна втора година по ред во 2009-та година, соопшти американскиот Стејт департмент во својот годишен „Извештај за тероризмот“, објавен на почетокот од овој месец.
Околу 11 000 терористички напади се случиле во 83 земји во текот на 2009-та година, што претставува пад од шесто отсто од година на година.
Додека бројот на жртвите од такви инциденти падна за 5 отсто до речиси 15 000 луѓе минатата година, вкупниот број на лица убиени, повредени или киднапирани, како резултат на тероризмот надмина 58 000 жртви во светот, чиј број изнесуваше 54 600 во 2008-та година.
Зајакнување на борбата -- Турција и Грција
Терористите поврзани со Ал-Каеда и други екстремистички мрежи, како на пример Исламскиот џихад сојуз, одржаа едно логистичко и оперативно присуство во Турција во 2009-та година, користејќи ја како транзитна земја, според Стејт департментот.
Цитирајќи медиумски извештаи, Стејт департментот соопшти дека турските власти извршиле неколку напади на наводните ќелии на Ал каеда минатата година.
Но најистакната меѓу екстремистичките групи што оперираат во Турција беше Курдистанската работничка партија (КРП), наведена како терористичка организација од страна на Америка и ЕУ.
Оперирајќи од базите во северен Ирак, курдските милитанти одржаа бројни напади, главно, против турските безбедносни сили помеѓу 2006-та и 2008-та година, при што загинаа стотици луѓе.
Иако КРП беше помалку активна во 2009-та година, таа продолжи да претставува закана во текот на минатата година.
Во обид да се прекине поддршката за оваа група меѓу бројното курдско малцинство во Турција, Анкара иницираше серија законски мерки според нејзиниот Проект за Национално Единство за решавање на социјалните и економски поплаки на заедницата и да им даде повеќе права.
Некои конкретни иницијативи беа олеснување на ограничувањата за употребата на курдскиот јазик во образованието, емитување и државни објекти и обезбедување на правни стимуланси за поттикнување на немилитантните припадници на ПКК да се вратат во граѓанскиот живот.
„Изминатата година можеби беше пресвртница за Турција во борбата против КРП", соопшти американскиот Стејт департмент во својот Извештај.
Во соседна Грција, големите немири предизвикани од страна на инцидентот во декември 2008-та година, кога полицијата уби еден тинејџер во Атина, беа проследени со голем пораст на домашниот тероризам минатата година.
„Во 2009-та година имаше повеќе од 430 безбедносни инциденти ...
многу повеќе отколку што се забележани во претходните 20 години", вели Стејт департментот.
„Локалните екстремисти повеќе се насочени кон бизнисите и грчкото спроведување на законот и имаше зголемена употреба на пешадиско оружје во терористичките напади."
Револуционерна борба, левичарска терористичка група што се појави во 2003-та година, ја презеде одговорноста за убиството на полицајците, како и за бомбашките напади на американските банки, Атинската берза и други финансиски цели минатата година.
Друга милитантна група, Секта на револуционери, ја презеде одговорноста за убиството на еден полицаец во Атина на 17 јуни 2009-та година, единствениот смртоносен напад во Грција таа година.
Групата се појави на почетокот на годината, тврдејќи дека таа стои зад двата февруарски напади - на еден полициски предел и една ТВ станица - и ветуваат повеќе насилство.
Две други групи, Герилската група на терористи и Заговорот на огнени јадра, заеднички ја презедоа одговорноста за бомбашкиот напад на зградата на Националната осигурителна компанија во Атина кон крајот на декември.
„Драматичното“ зголемување на бројот на илегални имигранти кои влегле во Грција во 2008-та и 2009-та година испадна дека е уште еден загрижувачки проблем не само за Атина, туку и за нејизните западни сојузници.
„Грција се повеќе е точка за влез во ЕУ за илегалните имигранти кои доаѓаат од Блискиот Исток и Јужна Азија и постоеше загриженост загриженост дека таа би можела да се користи како транзитна рута за терористите кои патуваат во Европа и Америка", забележа Стејт департментот.
Според неговиот извештај за Грција, „повеќе од 100 000 илегални имигранти, од кои речиси половина потекнуваат од Северна Африка, Блискиот Исток и Јужна Азија, [беа] уапсени секоја година" во земјата.
Погранични прашања -- Кипар, Косово, Црна Гора
Извештаите за Кипар, Косово и Црна Гора ги истакнуваат “порозните граници", како уште едно загрижувачко прашање.
„Во голема мера порозната, лесно патролирана “зелена линија“ која го одвојува грчкиот јужен и турскиот северен дел на Кипар е рутински експлоатирана за трговија со луѓе, наркотици и други нелегални стоки и е подложна на пенетрација од страна на терористичките групи", рече Стејт департментот.
„Од 2007-та година, редовната ферибот служба помеѓу Латакија, Сирија, и Фамагуста, во областа управувана од страна на кипарските Турци, ја олесна зголемената илегална миграција во Кипар, како и пошироко во ЕУ.
Отворањето во 2009-та година на новата линија помеѓу Фамагуста и Либан може дополнително да ја олесни таквата миграција.
Пропустливите граници, исто така, ги попречија антитерористичките напори на Косово, според американски официјални лица.
Тие истакнаа дека иако немало директни акти на тероризам таму во 2009-та година, исламски екстремисти биле ангажирани во домашни и меѓународни терористички заговори и продолжиле да одржувааат врски со локалните организирани криминални групи.
Косовската влада и ЕУЛЕКС исто така беа претпазливи дека некои од многуте невладини организации кои работат во земјата „биле вмешани во сомнителни активности, особено во перењето на пари за идни терористички акти на Блискиот Исток", рече Стејт Департментот.
Црна Гора, која ја поднесе својата апликација за членство во ЕУ минатата година, веќе донесе свој закон за тероризмот во согласност со стандардите на 27-члената Унија и конвенциите на ОН.
Сепак, „и покрај значителната обука и опрема од надворешните донатори", сеуште е потребно таа да реши голем број прашања, како што е слабата примена на законите, корупцијата и порозните граници, според Стејт департментот.
Надминувањето на пречките ќе ги зголеми антитерористичките напори
Иако политизација на проблемот со тероризмот беше помал проблем во Босна и Херцеговина (БиХ) во 2009-та година отколку во минатото, земјата се соочува со серија проблеми кои влијаат врз нејзините антитерористички напори.
„Босна остана слаба, децентрализирана држава со сиромашна интерагенциска комуникација и конкурентни безбедносни структури.
Напорите од страна на официјални претставници на Република Српска за поткопување на институциите на државно ниво ги забавија напорите за подобрување на оперативните способности за борба против тероризмот и финансирањето на тероризмот", рече Стејт Департментот.
„Овие фактори резултирааа со подложност на Босна на експлоатација како потенцијална база за терористички операции во Европа".
И покрај овие проблеми, етнички тензии и спорови помеѓу политичките водачи во БиХ, државните организации за спроведување на законот соработувале со Америка во меѓународната борба против тероризамот.
Другите земји во регионот, исто така, работеле во тесна соработка со Америка да се спротивстават на заканата од тероризмот, според Стејт департментот.
Бугарските власти учествуваа во курсевите за антитерористичка обука спонозрирани од Америка и Директоратот за финасиско разузнавање во земјата продолжи да соработува со Вашингтон за идентификување и истражување на терористичките средства.
Хрватска, која претседавше со Антитерористичката комисија на Советот за безбедност на ОН во 2009-та година, потпиша голем број договори со Америка отворајќи го патот за поголема размена на информации и соработка меѓу имиграцијата на двете земји, спроведувањето на законот и безбедносните агенции.
Таа, исто така работеше со програмата на Стејт департментот за контрола на извозот и граничната безбедност за подобрување на безбедноста по должината на нејзините граници со Србија, Црна Гора и БиХ и да го следи своето крајбрежје.
Хрватска, исто така, започна со издавање на биометриски пасоши.
Србија усвои закон минатата година, според кој небиометриските пасоши нема да бидат валидни по крајот на оваа година.
Таа, исто така, го усвои Законот за спречување на перење пари и финансирање на тероризмот, за кој Стејт департментот соопшти дека е во согласност со меѓународните стандарди.
Два други документи - Национална стратегија за безбедност и Национална стратегија за одбрана - беа одобрени во октомври.
Тие го дефинираат тероризмот и ги опишуваат сепаратизамот и верскиот екстремизам како безбедносни ризици.
Македонија, земја-кандидат за членство во НАТО, презеде чекори кои гарантираат безбедност на оружје обично барано од страна на терористите, како и за подобрување на заштитата на своите објекти за оружје.
Минатата година, неколку стотици македонски полицајци и воени лица биле обучени за антитерористички техники, технологии и методи.
Романската разузнавачка служба оцени минатата година дека терористичката закана во Романија и за романските интереси во странство била мала.
Гледајќи на тероризмот како на висок приоритет, романскиот Врховен совет за национална одбрана се осигура дека Националниот систем за спречување и справување со тероризмот ја добил потребната политичка и материјална поддршка.
Во 2009-та, земјата започна со спроведување на нејзината национална стратегија за борба против тероризмот, која, според Стејт департментот „покажа ефикасен механизам за спречување на употребата на романските финансиски институции, вклучително и националниот банкарски систем, за потребите на финансирање на терористичките активности ".
Албанија соработуваше "агресивно" со Америка и другите земји во борбата против тероризмот и ги замрзна банкарските сметки поврзани со перење пари и финансирање на тероризамот.
Таа направи доплнителни напори да се идентификуваат слабите точки долж нејизните копнени и морски граници, но „продолжи да се соочува со предизвици за целосно спроведување на безбедност на границите и да се бори против организираниот криминал и корупцијата".
И покрај падот на настаните, земјите мора вредно да работат во нивната борба против тероризмот.
Соработката со и меѓу агенциите за спроведување на законот во Европа остануваат од витално значење за антитерористичките успеси, се заклучува во извештајот.
„Бидејќи ова е борба за срца и умови против насилниот екстремизам ...
ние ја засиливме нашата работа со нашите сојузници да ја изложиме штетата што овие екстремни и насилни идеологии ја прават и да ги поддржиме оние кои работат со цела верба да се придржуваат кон заедничката почва за достоинство, толеранција и почитување на сите ", извештајот го цитира говорот на поранешниот британски премиер Гордон Браун пред Долниот дом на 30 ноември 2009-та година.
