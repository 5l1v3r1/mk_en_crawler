27/06/2007
БРИСЕЛ, Белгија -- Tурција изрази големо разочарување во вторникот (26-ти јуни) од одлуката на ЕУ да отвори само две поглавја од разговорите за пристап со Анкара.
„Ние не сме задоволни од техничките оправдувања што ни се дадени и се надеваме дека ќе има напредок во ова прашање“ откако Португалија ќе го преземе ротирачкото претседателство на блокот, рече на прес-конференцијата турскиот министер за економија, Али Бабаџан.
Тој е, исто така, главниот преговарач на Анкара со ЕУ.
Тој предупреди дека Турција и Унијата ќе претрпат штета ако ЕУ ја напушти својата цел за прифаќање на Турција како полноправна членка.
Последиците за ЕУ би можеле да бидат глобални, рече Бабаџан.
Преговорите за поглавјето на економската и монетарната политика се блокирани од страна на Франција, чиј претседател, Николас Саркози, вели дека се противи на членството на Турција во ЕУ.
Сепак, германскиот министер за надворешни работи, Франк-Волтер Стајнмаер, рече дека отворањето на разговорите за областите на статистиката и финансиската контрола покажаа оти напредокот се движи главно во вистинскиот правец.
(Заман - 27/06/07;
Ројтерс, АФП, АП - 26/06/07)
