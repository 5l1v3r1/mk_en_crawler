27/08/2009
ПРИШТИНА, Косово -- По наредба на УНМИК, полицијата ги спречи албанските жители на северна Митровица, каде што доминира српското население, да ги реконструираат своите куќи, објавија локалните медиуми во четвртокот (27-ми август).
Српските припадници на косовската полиција и полицијата на ЕУЛЕКС го блокираа патот кој води до куќите, спречувајќи ги работниците и сопствениците да стигнат до градилиштата.
УНМИК вели дека земјиштето „нема легитимни сопственици“, додавајќи дека областа спаѓа во рамките на администрацијата на УНМИК и само тој има надлежност и право да издава дозволи за градење.
Локалните општински водачи рекоа дека изградбата ќе продолжи кога условите ќе се подобрат, целејќи на косовската полиција и полицијата на ЕУЛЕКС.
(Зери, Коха Диторе, Експрес, Косова Сот - 27/08/09;
Клан Косова, РТК, Кохавижн - 26/08/09)
