22/02/2011
СОФИЈА, Бугарија -- Премиерот Бојко Борисов во понеделникот (21-ви февруари) му рече на својот српски колега во посета на земјата, Мирко Цветковиќ, дека неодамнешната расправија во врска со одбележувањето на 138-годишнината од смртта на бугарскиот национален херој Васил Левски во српскиот град Босилеград, треба да се надмине. 
На 18-ти февруари, српските власти им создадоа тешкотии на бугарските граѓани кои сакаа да положат цвеќе на споменикот на Левски. 
Борисов му рече на Цветковиќ дека Левски е национален херој, кој исто така се бореше за слободата на сите земји на Балканот. 
Цветковиќ инсистираше на тоа дека српските власти немале никаква намера да ја забранат комеморацијата. 
Двајцата водачи, исто така разговараа околу интеграцијата во ЕУ на Западен Балкан, приклучувањето на енергетските проекти и начините за зајакнување на соработката. 
(Дневник, БНР, Фокус, БНТ - 21/02/11)
