06/09/2006

Aлбанскиот сликар Саимир Страти употреби десетици илјадници нокти за да го направи портретот на Леонардо да Винчи -- најголемиот мозаик од нокти во светот. 
Страти беше внесен во Гинисовата книга на рекорди во понеделникот (4-ти септември), за неговиот мозаик од нокти, на површина од 8 метри квадратни.
***
Уметничката и фото изложба „Албанија видена од подруг агол“ беше прикажана во Алпбах конгресниот центар во Виена, од 27-ми до 30-ти август. 
Настанот беше организиран од страна на албанскиот сликар и фотограф Фатмир Велај, кој живее и работи во Австрија.
***
Песната „Наѓа“ на пејачот Џенан Јахиќ од Босна и Херцеговинa го освои гранд прито на Евро-поп музичкиот фестивал, кој беше отворен во Сараево во петокот (1-ви септември) и траеше до неделата. 
Учествуваа повеќе од 20 изведувачи од 15 европски земји.
***
Скоро 6.000 обожаватели се собраа да го слушнат Хорот на Фатих Султан Мехмет -- кој го сочинуваат 100 студенти од Србија, Хрватска и Босна и Херцеговина -- во Адана, Tурција на 31-ви август. 
Турнејата на хорската група низ Турција ќе трае до крајот на септември.
***
Традиционалниот Есенски салон на уметностите беше отворен во вторникот (5-ти септември) во Пловдив, Бугаријa, со фолклорниот ансамбл „Булгаре“ во Античкиот театар во Пловдив. 
Организаторите очекуваат настанот, кој ќе трае два и пол месеци, да привлече 120.000 луѓе.
***
Бугарскиот пливач Петар Стојчев во неделата (3-ти септември) го освои сребрениот медал во трката за мажи на 25 километри на Светското првенство во пливање на отворени води во Неапол, Италија. 
Стојчев беше трет, зад Австралиецот Џош Сантакатерина и Русинот Јури Кудинов.
***
Триесетидеветтото издание на ПИФ Меѓународниот фестивал на куклен театар започна во петокот (1-ви септември) во Загреб. 
Повеќе од 17 соло уметници и трупи од десет европски земји учествуваат на осумдневниот фестивал.
***
Изложба на политички карикатури, насловена како „Тера кво вадис“, беше отворена во петокот (1-ви септември) во Музејот на модерна грчка уметност на Родос, Грција. 
Изложбата ќе трае до 18-ти септември, и на неа ќе бидат прикажани 363 цртани филмови на уметници од 57 земји.
(Разни извори 30/08/06 - 06/09/06)
