22/08/2010
БЕЛГРАД, Србија -- Министерот за внатрешни работи, Ивица Дачиќ, во петокот (20-ти август) рече дека Србија е отворена за „измени“ во предлог-резолуцијата за Косово, што ја поднесе до Генералното собрание на ОН минатиот месец. 
Во нејзината сегашна верзија е наведено дека советодавното мислење на Меѓународниот суд на правдата од 22-ри јули, според кое косовската декларација за независност не го крши меѓународното право, не им дава на косовските Албанци право на отцепување. 
Во истата се повикува на постигнување „взаемно прифатливо решение за сите отворени прашање“ преку дијалог. 
Дачиќ вели дека министерот за надворешни работи, Вук Јеремиќ, ја информирал владата оти за предлогот било дискутирано со партнерите од ЕУ, САД, Русија и Кина, пред да биде поднесен, но не бил постигнат договор за текстот. 
(Taнјуг, Б92, Бета, РТС - 20/08/10)
