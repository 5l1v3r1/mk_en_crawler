02/08/2010
СКОПЈЕ, Македонија -- Министерката за внатрешни работи, Гордана Јанкуловска, го преживеа гласањето за доверба иницирано од главната опозициска партија, Социјалдемократскиот сојуз на Македонија (СДСМ), и Новата социјалдемократска партија поради инцидент во парламентот. 
Иницијативата беше отфрлена со 61 наспрема 14 гласови. 
Пратениците од владејачката ВМРО-ДПМНЕ ја отфрлија иницијативата како неоснована. 
Пред една недела парламентот формираше анкетна комисија да ја испита расправијата од 1-ви јули која ги заостри односите меѓу опозицијата и владејачкото мнозинство. 
Опозициската СДСМ ја обвини полицијата дека ги заплашува пратениците и дека ги шпионира нивните активности, откако полициски агент се обиде да го сними нивниот разговор со група незадоволни работници. 
(A1, Макфакс, Сител, МИА - 31/07/10)
