12/02/2010
БРИСЕЛ, Белгија -- Водачите на Еврозоната во четвртокот (11-ти февруари) ветија дека ќе й помогнат на Грција да ја надмине својата тешка финансиска криза, но не понудија финансиска помош. 
Наместо тоа, тие ќе побараат од министрите за надворешни работи на ЕУ да понудат детали кога ќе се состанат на почетокот од следната недела. 
Водачите на блокот ветија дека „ќе преземат решителна и координирана акција, ако биде потребно, за да ја сочуваат финансиската стабилност во областа на еврото во целост“. 
Тие, исто така, побараа од Атина да ја почитува својата посветеност на намалувањето на дефицитот од 4 отсто оваа година, изразувајќи поддршка за напорите за целосно спроведување на програмата за намалување на трошоците.
По состанокот, грчкиот премиер Јоргос Папандреу рече дека неговата влада е подготвена да преземе дополнителни мерки за справување со огромниот дефицит, кој порасна на 12,7 отсто од БДП минатата година. 
(AНА-МПА, УПИ, ББС, АФП - 11/02/10)
