17/07/2006
БЕЛГРАД, Србија -- Заменик-премиерот Ивана Дулиќ-Марковиќ во неделата (16-ти јули) изјави дека Ратко Младиќ мора да биде екстрадиран во Хашкиот трибунал за воени злосторства за доброто на земјата, а не заради ЕУ.
Што се однесува на новиот владин акционен план за пронаоѓање и апсење на Младиќ -- кој треба да биде претставен во седиштето на ЕУ во Брисел во понеделник -- Дулиќ-Марковиќ изјави за новинската агенција Танјуг дека би било полесно Младиќ едноставно да биде уапсен, наместо да се пишуваат документи за тоа што се прави за негово апсење.
Во меѓувреме, во интервјуто објавено во понеделникот во сараевскиот весник Дневни аваз, портпаролот на Трибуналот на ОН Aнтон Никифоров рече дека ЕУ цврсто стои на својот став во врска со разговорите за Договорот за стабилизација и асоцијација со Србија.
Медиумските извештаи за други сценарија се само шпекулации, рече тој.
Брисел ги прекина разговорите во мај поради тоа што Србија не го екстрадираше Младиќ и го услови нивното повторно започнување со целосната соработка со Трибуналот.
(Блиц, Политика, Дневни аваз, Ројтерс, АП - 17/07/06;
Танјуг, РТС - 16/07/06)
