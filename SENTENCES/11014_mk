29/07/2005
СКОПЈЕ, Македонија -- За време на посетата на Македонија во четвртокот (28-ми јули), адмирал Хари Улрих, командантот на Здружената команда на сојузничките сили во Неапол, го пофали напредокот во одбранбените реформи и покажаната посветеност кон меѓународната заедница со учеството во разни мисии. 
Улрих се состана со премиерот Владо Бучковски и со министерот за одбрана, Јован Манасиевски, на разговори за регионалната соработка и домашната безбедносна ситуација. 
Тие се согласија дека Македонија не се соочува со закани по својата стабилност. 
Бучковски изрази надеж дека земјата ќе биде поканета да му се приклучи на НАТО до крајот на 2006 година. 
(веб-страница на македонската влада, МИА - 28/07/05)
