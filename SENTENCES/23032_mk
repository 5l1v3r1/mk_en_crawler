04/06/2008
АНКАРА, Турција -- Министерството за надворешни работи во вторникот (3-ти јуни) остро го критикуваше планираниот референдум на Франција за кандидатурите за членство на земјите-кандидатки за ЕУ.
Ваквата иницијатива има за цел да постави нови пречки пред желбата на Анкара да пристапи во блокот, се вели во соопштението на министерството.
Минатата недела француските пратеници го одобрија предлог-законот за институционалните реформи, кој овозможува спроведување референдум за кандидатурата во ЕУ за која било земја чиј број на жители изнесува повеќе од 5 отсто од вкупното население на блокот.
Со својот вкупен број жители од 70 милиони, Турција би била предмет на овој закон.
Францускиот претседател Николас Саркози се противи на полноправното членство за Турција, предлагајќи наместо тоа статус на „привилегиран партнер“.
(Заман - 04/06/08;
AФП - 03/06/08)
