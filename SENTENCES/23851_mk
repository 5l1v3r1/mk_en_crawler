20/04/2009
БЕРЛИН, Германија -- Tурскиот премиер Реџеп Тајип Ердоган во неделата (19-ти април) рече дека неговата земја ќе го зајакне внатрешниот пазар на ЕУ ако се приклучи на блокот.
Ердоган говореше во Хановер, еден ден откако присуствуваше на роденденската забава за поранешниот германски канцелар Герхард Шредер, кој наполни 75 години на 7-ми април.
Ердоган додаде дека Турција треба да пристапи во ЕУ бидејќи ќе биде мост помеѓу ЕУ и Блискиот Исток.
Германија, Франција и некои други членки се спротивставија на напорите на Турција за пристапување во блокот.
Во меѓувреме, францускиот министер за надворешни работи, Бернард Кушнер, во неделата рече дека иако не се спротивставува на пристапувањето на Турција во ЕУ, однесувањето на Анкара на самитот овој месец го шокирало.
На самитот, Анкара го блокираше одобрувањето на данскиот политичар Андер Фо Расмузен за генерален секретар на НАТО, бидејќи тој го бранеше објавувањето на контроверзните карикатури на Мухамед во Данска во 2005 година, што предизвика остри протести низ целиот муслимански свет.
Турција на крајот се согласи со номинацијата на Расмузен.
(ДПА, БГНЕС, Хуријет - 19/04/09)
