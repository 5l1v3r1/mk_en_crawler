15/01/2010
БЕЛГРАД, Србија -- Шпанскиот амбасадор во Белград Иниго де Палацио Еспана, чија земја претседава со ЕУ, во четвртокот (14-ти јануари) беше цитиран дека ЕУ започнала консултации за апликацијата на Србија за членство, поднесена минатиот месец.
ЕУ ќе одржи состанок на министерско ниво со српските власти на 26-ти јануари, за да ги информира околу позицијата на блокот.
Еспана рече дека Шпанија силно се залага за поблиска интеграција на Србија во ЕУ и ќе инсистира на тоа Европската комисија да даде препорака Белград да добие кандидатски статус.
Србија се надева дека ќе стане официјална кандидатка за ЕУ оваа година.
(Taнјуг, Б92, емпортал - 14/01/10)
