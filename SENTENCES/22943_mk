05/11/2008
ЗАГРЕБ, Хрватска -- Повтореното судење на највисокиот хрватски политичар што досега бил обвинет за воени злосторства, поранешниот пратеник на Хрватската демократска заедница (ХДЗ) Бранимир Главаш, започна повторно во вторникот (4-ти ноември) во Загреб, повеќе од една година по почетокот на првото судење. 
Во септември судот нареди повторување на судскиот процес поради тоа што според законот судските рочишта мора да се одржат во рок од два месеци по почетокот на судењето. 
Главаш (52), поранешен генерал и командант на хрватската армија во Осиек, се соочува со обвиненија за вмешаност во киднапирањето, тортурата и убиството на 12 српски цивили од 1991 година. 
Главаш и шестмина други обвинети со него, се изјаснија за невини на рочиштето во вторникот.
Во другите вести, судот во Загреб во понеделникот осуди 22 лица на вкупно 80 години затвор за шверц на три тони марихуана од Холандија за Велика Британија. 
Судот, исто така, конфискуваше имот вреден повеќе од 2 милиони евра, кој групата го купала за да ги испере приходите, најголемо вакво одземање на имот досега во Хрватска. 
(ХРТ, МИА, Бета, Б92, РТС - 04/11/08)
