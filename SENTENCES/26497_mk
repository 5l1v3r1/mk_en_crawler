14/03/2010
ЗАГРЕБ, Хрватска -- Судот во Загреб во петокот (12-ти март) осуди маж за убиството на младата адвокатка во 2008 година, кое тогаш доведе до смена на министрите за правда и внатрешни работи на државата.
Младен Слогар беше осуден на 30 години затвор за „тешко убиство предизвикано од сурова одмазда“.
Ивана Ходак (26) беше убиена во ходникот на својата зграда во октомври 2008 година.
Нејзиниот татко, Звонимир Ходак, е познат адвокат.
Обвинителите велат дека бездомникот Ходак ја убил жената откако нејзиниот татко не му ја обезбедил работата што му ја ветил.
Убиството, кое се случи на сред бел ден, доведе до итна оставка на министерот за внатрешни работи, Берислав Рончевиќ, министерката за правда, Ана Ловрин, и началникот на загрепската полиција, Маријан Бенко.
(АП, Кроејшн тајмс, Вечерњи лист, Индекс, Јутарњи лист - 12/03/10)
