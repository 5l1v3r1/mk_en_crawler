19/01/2009
Истакнатиот турколог Ирене Меликоф почина на 91 година во Франција, објавија турските медиуми на 12-ти јануари. 
Меликоф беше една од најпознатите истражувачи на турските студии. 
Турскиот претседател Абдула Ѓул изрази сочувство во писмено соопштение. 
„Ирене Меликоф, која доби многу награди за нејзиниот придонес во подобрувањето [на] турскиот јазик и култура, засекогаш ќе биде споменувана со почит и ќе продолжи да живее преку нејзината богата работа“, рече Ѓул.
***
Американското бизнис училиште „Универзитет Френклин“, во четвртокот (15-ти јануари) објави дека започнува магистерска програма за бизнис и администрација на Универзитетот Св.Климент Охридски во Битола, Maкедонијa. 
Професори од Френклин и Св.Климент Охридски ќе предаваат на англиски јазик.
***
Првиот Интернет пребарувач за исламските корисници започна со работа во Tурција. 
www.muslimangoogle.com ги користи резултатите од светски најголемата пребарувачка алатка, Гугл, но ги филтрира според исламските верски стандарди. 
Страницата филтрира некои изрази како „секс“ и „порно“, блокирајќи ги корисниците да добијат какви било резултати ако започнат пребарување со овие зборови.
***
Кипар се рангираше на првото место во светот во 2008 година според бројот на трансплантации на бубрези наспрема вкупното население, рече на 12-ти јануари директорот на Параскеваидион сурџикал енд трансплант центар. 
Во 2008 година центарот изведе 58 трансплантации на бубрези, најголема бројка во целиот свет во однос на вкупното население. 
Во изминатите 22 години имаше вкупно 824 вакви трансплантации во земјата. 
Околу 600 пациенти добија третман на систематска база, додаде Кириакидес.
***
Косовската Катастарска агенција во четвртокот (15-ти јануари) отвори проект е-дата на податоци. 
Е-катастарот ќе обезбедува информации за сите видови имот и законите поврзани со истиот -- земјиште, згради, имотни права и имотни вредности -- кои ќе бидат на располагање на јавноста. 
Проектот ќе биде тестиран во две општини до јуни. 
Властите очекуваат истиот да го покрие и остатокот од земјата до крајот на оваа година.
(Разни извори -- 12/01/09-19/01/09)
