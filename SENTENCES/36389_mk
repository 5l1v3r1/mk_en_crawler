19/05/2004
САРАЕВО, Босна и Херцеговина (БиХ) -- СФОР ги проверува 12-те нови кандидати за генералските места во идните вооружени сили на БиХ, изјави портпаролот на СФОР, капетан Роберт Лапрез во вторникот (18-ти мај). 
Не е поставен рок за завршуваoе на процесот.
Во другите вести, министерот за одбрана на БиХ, Никола Радовановиќ, рече дека одлуката на НАТО за покана на земјата да пристапи во програмата Партнерство за мир (ПфП) ќе зависи од исходот на разговорите подоцна овој месец, помеfу генералниот секретар на НАТО, Јап де Хоп Шефер, и властите во Сараево. 
Радовановиќ повтори дека целосната соработка со Трибуналот на ОН за воени злосторства и понатаму останува клучен услов за членството во ПфП.
Во меfувреме во Мостар, комисијата формирана со цел да предложи мерки за изградба на довербата, подготви четири проекти кои имаат за цел обединуваoе на поделениот град. 
Акцентот е ставен врз практичноста, вклучувајќи подобри иригациони системи и системи за прочистуваoе на водата. 
(Независне новине - 19/05/04; Фена, ПБС БиХ, Извори на ОХР - 18/05/04)
