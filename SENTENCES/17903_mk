22/01/2007
ТИРАНА, Албанија -- Кампањата за локалните избори на 18-ти февруари започна со големи митинзи изминатиов викенд во Палатата на конгресите во Тирана, на владејачката Демократска партија во саботата (20-ти јануари) и на најголемата опозициска Социјалистичка партија во неделата.
Според извештаите на локалните медиуми, секоја партија започна со обвинувања кон другата партија дека е виновна за едномесечното одложување на изборите.
Медиумите, исто така, јавија за инцидент на почетокот на изборната кампања на Сојузот за човекови права (УХРП) на грчкото малцинство, во неделата во градот Химара, главно населен со етнички Грци.
Три лица беа уапсени за попречување на говорот на кандидатот на УХРП за градоначалник на Химара, Васил Болано, кој се кандидираше за втор мандат.
(Aлбански вести, Фокус - 22/01/07)
