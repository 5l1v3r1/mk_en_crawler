18/11/2004
СОФИЈА, Бугарија -- ЕБРД вели дека Бугарија е водач во Југоисточна Европа во однос на економските реформи. 
„Од земја во криза пред седум години, Бугарија се претвори во ѕвезда во споредба со своите соседи, во однос на транзицијата“, рече Питер Санфеј, водечки економист на ЕБРД за регионот, во средата (17-ти ноември). 
Тој, сепак, предупреди дека не треба да има пауза во приватизацијата и реструктуирањето, како и дека Софија треба да стори повеќе за да го реорганизира своето судство.
Во другите вести, три клучни фигури во бугарската Влада -- министерот за европски прашања, Меглена Кунева, министерот за надворешни работи, Соломон Паси, и министерот за финансии, Милен Велчев, -- во средата одделно укажаа на тоа дека потпишувањето на спогодбата за пристап во ЕУ би можела да биде одложена поради тоа што таа е заедничка со Романија. 
Букурешт сé уште ги нема затворено сите поглавја за пристап, како што тоа го стори Софија. 
(Дневник - 18/11/04; АФП, бТВ - 17/11/04)
