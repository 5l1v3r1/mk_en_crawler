21/01/2009
БУКУРЕШТ, Романија -- Синдикатите од образованието во вторникот (20-ти јануари) се заканија дека ќе одржат протести ако владата не одвои 6 отсто од БДП за образовниот сектор, за да можат наставниците да го добијат ветеното зголемување од 50 отсто.
Соопштението уследи откако претставниците на најголемите синдикати се состанаа со министерката за образование, Екатерина Андронеску, и министерот за труд, Маријан Сарбу.
Георге Исворау, претседател на Федерацијата Спиру Харет, рече дека владата се обврзала да го додели зголемувањето, кое е дел од државниот буџет за 2009 година.
Исто така во вторникот, три федерации на романските транспорни претпријатија објавија дека ќе организираат митинг в четврток, на кој ќе протестираат поради високиот доделени лиценци за такси-компании и повторното воспоставување јавен транспорт помеѓу Букурешт и округот Илфов, поради кој приватните минибуси останаа без работа.
Синдикатите се заканија дека ќе стражарат пред седиштето на владата, градското собрание на Букурешт и Министерството за транспорт.
(Meдиафакс, Зиаре, Реалитатеа ТВ - 20/01/09)
