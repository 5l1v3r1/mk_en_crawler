21/05/2007
БРИСЕЛ, Белгија -- Претседателот на Европскиот парламент (ЕК) Жозе Мануел Баросо во неделата (20-ти мај) ги поздрави резултатите од референдумот за отповикување на романскиот претседател Трајан Башеску, кој тој лесно го преживеа во саботата.
Баросо рече дека е уверен оти исходот ќе й овозможи на Романија да продолжи со спроведувањето на клучните реформи во судскиот сектор и зајакнувањето на нејзината борба против корупцијата.
Тој, исто така, ја потврди подготвеноста на ЕК да им помогне на домашните институции во исполнувањето на постпристапните обврски кон ЕУ.
Комесарот за правда и внатрешни работи, Франко Фратини, го повтори ставот на Баросо во одделна изјава.
Парламентот минатиот месец го суспендираше Башеску, поради што беше распишан референдум, откако го обвини за злоупотреба на уставните надлежности.
Аналитичарите велат дека најголемите последици може да ги претрпат партиите што стоеја зад истиот, најголемата опозициска партија, Социјалдемократската партија, и владејачката Национал-либерална партија.
(Nine o'clock, Зиарул финансиар - 21/05/07;
Meдиафакс - 20/05/07)
