13/03/2011
БРИСЕЛ, Белгија -- Водачите на еврозоната одлучија да ја намалат каматната стапка на финансиската помош од 110 милијарди евра, која ЕУ, Европската централна банка и ММФ й ја доделија на Грција во мај 2010 година, рече претседателот на ЕУ, Херман ван Ромпуј, во саботата (12-ти март).
Заемот беше најпрво доделен со казнена каматна стапка од 5,2 отсто, со цел да се обесхрабрат другите земји што се соочуваат со финансиски тешкотии, да побараат слична помош.
Во петокот водачите на земјите кои користат заедничка европска валута, одлучија да ја намалат за 1 отсто, на 4,2 отсто, и да го продолжат периодот на достасување од три на седум и пол години.
Грчкиот премиер Јоргос Папандреу рече дека двата чекори ќе й помогнат на Грција да заштеди околу 6 милијарди евра.
(Катимерини - 12/03/11;
AНА-МПA - 11/03/11)
