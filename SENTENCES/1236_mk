29/06/2009
Романската влада ќе му додели 11 милиони евра на Институтот Кантакузино, за да произведе околу 5 милиони дози вакцина против свинскиот грип, почнувајќи од 15-ти јули.
Досега во Романија се објавени 19 случаи од вирусот А/Х1Н1.
Tурскиот научник Мурат Дикменгил од Тракискиот универзитет за медицина, измисли специјална игла и конец која ќе ги скрати операциите на срце и ќе го зголеми процентот на успешни операции, објави новинската агенција Анадолу на 21-ви јули.
Турскиот пронајдок беше произведен во Германија.
Банката на Грција формираше комисија на научници и академици која ќе спроведе студија за евентуалните економски, социјални и еколошки последици од климатските промени во Грција, објавија медиумите на 19-ти јуни.
Студијата, финансирана од банката, се очекува да трае околу две години.
За време на ископувањата во Кипар, археолозите од Универзитетот Единбург открија неколку бунари за кои се верува дека датираат од Камено време, што го прави најстари во светот.
Скелет на жената е најден на дното на еден од бунарите.
Откопани се вкупно шест бунари стари помеѓу 9.000 и 10.500 години.
Косовскотo Министерство за култура одвои 100.000 евра оваа година за ископување и реконструкција на археолошкиот парк во Улпијана, во близина на Приштина.
Највреден предмет откопан на локацијата е саркофагот, за кој се верува дека й припаѓал на важна Илирка.
(Разни извори – 22/06/09-29/06/09)
