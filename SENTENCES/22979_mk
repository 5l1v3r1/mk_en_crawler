04/04/2008
БУКУРЕШТ, Романијa -- НАТО одлучи да й „подаде рака“ на Србија, нудејќи й статус на интензивиран дијалог, и покрај тоа што Белград не аплицираше за такво нешто. 
Романскиот претседател Трајан Башеску, чија земја оваа недела беше домаќин на најголемиот самит во историјата на оваа организација, во четвртокот (3-ти април) изјави дека „НАТО одлучи да го подигне нивото на соработка со Босна и Херцеговина и Црна Гора -- како и со Србија -- поканувајќи ги да се придвижат од програмата Партнерство за мир на статусот Интензивиран дијалог“. 
БиХ и Црна Гора аплицираа за напреднати односи со Алијансата.
Во другите вести од четвртокот, комесарот за проширување на ЕУ, Оли Рен, рече дека исходот од српските парламентарни избори на 11-ти мај ќе одреди дали земјата ќе ги прифати условите за безвизен режим со Унијата. 
Рен предвиде дека гласањето ќе биде борба помеѓу прозападната Демократска партија на претседателот Борис Тадиќ и националистичката Радикална партија. 
(Вијести - 04/04/08; AФП, РТЦГ, Фена, РТРС, СРНА, Блиц, Танјуг, Ројтерс, РТС, Бета - 03/04/08)
