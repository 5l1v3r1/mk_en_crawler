20/08/2010
СКОПЈЕ, Македонијa -- Премиерот Никола Груевски во четвртокот (19-ти август) потврди дека неговата влада останува посветена на решавањето на долготрајниот спор околу името со Грција. 
Тој рече дека посредникот на ОН, Метју Нимиц, е во контакт со двете страни, но додаде дека не знае кога ќе се одржи следниот круг разговори меѓу Скопје и Атина. 
Премиерот, исто така, ја отфрли идејата дека владата го попречува процесот на интеграција на Македонија во ЕУ. 
Тој истакна дека минатогодишниот извештај за напредокот на Европската комисија беше поволен и дека единствена пречка по патот на Скопје до ЕУ е спорот околу името. 
(MИА, Макфакс, А1, Алсат M - 19/08/10)
