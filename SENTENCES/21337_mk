28/05/2008
AНКАРА, Турција -- „Сакаме пресудата за случајот на затворање да биде донесена што е можно побрзо, за да не й се направи штета на Турција“, изјави премиерот Реџеп Тајип Ердоган за група новинари на пат кон Либан во вторникот (27-ми мај). 
Тој објасни дека тековниот случај негативно влијае на странските директни инвестиции, кои се очекува да паднат на 13 милијарди американски долари оваа година, што е околу половина од претходните пресметки, поради зголемената политичка несигурност. 
Во февруари државниот обвинител во Апелациониот суд побара забрана на владејачката Партија на правдата и развојот за наводно загрозување на секуларизмот. 
Вообичаено Уставниот суд би ја донесол својата одлука до крајот на годинава. 
Но, Ердоган рече дека владата прави сé што може за да го забрза процесот. 
(Хуријет, Заман - 28/05/08)
