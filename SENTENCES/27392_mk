30/11/2010
ПРИШТИНА, Косово -- Известувачот на Парламентарното собрание на Советот на Европа, Бјорн фон Сидров, во понеделникот (29-ти ноември) го посети Косово, при што ги повика властите да загарантираат слободни и демократски избори. 
„Како известувач за Косово, јас сум фокусиран на прашањата што се многу важни за Косово, [како што се] слободните и фер избори“, рече фон Сидроу по состанокот со заменик-претседателот Јакуп Красниќи. 
Известувачот додаде дека планира да се состане со претставници на сите политички партии кои се кандидираат за 12-тите предвремени парламентарни избори во декември, за да ги повика да загарантираат слободен и фер изборен процес. 
Красниќи изрази посветеност на институциите на организирањето ваков процес за Косово да покаже одговорност и политичка и демократска зрелост.
Во меѓувреме, Централната изборна комисија го одобри избирачкиот список за изборите. 
Вкупниот број на гласачи е 1.630.636, вклучително и 73.288 нови гласачи. 
(Зери, Косова Сот - 30/11/10; РТК, Кохавижн - 29/11/10)
