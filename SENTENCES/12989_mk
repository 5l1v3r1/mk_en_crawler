01/03/2005
ТИРАНА, Албанија -- Двете главни партии во земјата - владејачката Социјалистичка партија и опозициската Демократска партија - во понеделникот (28-ми февруари) конечно постигнаа договор за новата карта на изборните зони, решавајќи го долготрајниот ќор-сокак кој се закануваше да ги одложи парламентарните избори ова лето.
Присуството на ОБСЕ во Албанија, како и канцеларијата во Тирана на Советот на Европа го пофалија договорот и побараа од Парламентот истиот да го одобри што е можно побргу.
Во другите вести, албанскиот премиер Фатос Нано ќе ја посети Атина кон крајот од оваа недела.
Во понеделникот грчкиот амбасадор во Албанија, Пателис Каркабасис, рече дека Албанија ќе остане во фокусот на грчките напори за поддршка на процесите во регионот за интеграција во ЕУ преку инвестициите.
(Албански вести - 01/03/05;
Веб-страница на ОБСЕ - 28/02/05)
