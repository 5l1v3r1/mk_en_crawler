13/10/2010
ТИРАНА, Албанија -- Владејачкото мнозинство изгуби уште едно место во парламентот во вторникот (12-ти октомври), кога Дритан Прифти, член на помалиот партнер во владејачката коалиција, Социјалистичкото движење за интеграција (СМИ), објави дека ја напушта партијата и коалицијата. 
Прифти беше вклучен во јавна расправија со водачот на СМИ Илир Мета во врска со нивните политички функции, која започна кога Прифти го изгуби своето работно место како министер за енергија во реконструкцијата на владата минатиот месец. 
Мета го презеде местото. 
Прифти рече дека отпуштањето било неоправдано и било еднакво на предавство против него. 
Тој, исто така, тврдеше дека другите партиски членови му се заканувале на неговото семејство. 
Минатиот месец други членови на парламентот се откажаа од своите партии, еден од владејачката Демократска партија и друг од најголемата опозициска Социјалистичка партија. 
(Лајмифундит, НОА, Шекули, Топ ченал - 12/10/10)
