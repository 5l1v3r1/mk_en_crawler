18/12/2006
ЗАГРЕБ, Хрватскa -- Парламентот во петокот (15-ти декември) усвои нов закон за финансирање на политичките партии и независните кандидати, со кои се забрануваат придонесите од анонимни донатори и финансирањето од државните тела и јавните претпријатија. 
Новиот закон, исто така, им забранува на партиите да прифаќаат пари од граѓаните и претпријатијата кои се задолжени спрема владата, или од синдикатите и здруженијата на работодавци, верските заедници, хуманитарните и непрофитните организации. 
Владата ја предложи мерката во обид да ја намали корупцијата.
Во другите вести, хрватската министерка за надворешни работи и европска интеграција, Колинда Грабар-Китарови, изминатиот викенд потврди дека обвинителите ја испитуваат наводната вмешаност на хрватски диплома во шверц со дрога. 
Локалните медиуми минатата недела објавија дека министерството ја прикрило вмешаноста на една вработена од хрватскиот конзулат во Лос Анџелес, чиј сопруг минатата година беше уапсен додека купувал дрога и беше осуден на условна затворска казна од страна на американскиот суд. 
(Вјесник, Вечерњи лист - 18/12/06; ХРT - 17/12/06; ХИНA - 15/12/06)
