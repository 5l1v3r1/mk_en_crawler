12/06/2007
ТРИПОЛИ, Либија -- ЕУ гледа „прозорец на можности“ за решавање на случајот на шесте странски медицински лица осудени на смрт во Либија, рече комесарот за надворешни односи на ЕУ, Бенита Фереро-Валднер. 
Таа и германскиот министер за надворешни работи, Франк-Валтер Стајнмаер, ги посетија петте бугарски медицински сестри и палестинскиот лекар во затворот во Триполи во понеделникот (11-ти јуни). 
Шестмината се затворени повеќе од осум години врз основа на обвиненијата -- оспорени од страна на меѓународните експерти -- за инфицирање на стотици деца со ХИВ. 
Сеиф ал Ислам, синот на либискиот водач Муамер Гадафи, се состана со официјалните претставници на ЕУ оваа недела и рече дека очекува случајот да биде наскоро решен. 
(Сега, Монитор - 12/06/07; бТВ, Еуроњус, АФП - 11/06/07)
