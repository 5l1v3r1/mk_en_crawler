18/12/2008
АНКАРА, Турција -- Министерството за надворешни работи во средата (17-ти декември) го обвини Кипар дека го користи своето право на вето за кандидатурата на Турција за влез во ЕУ, за зајакнување на својата позиција во тековните разговори за повторно обединување на Кипар. 
Се работи за одлуката на Кипар за блокирање на отворањето на поглавјето од преговорите за енергијата во разговорите за пристап на Турција во ЕУ, поради расправијата со Анкара околу активностите на експлоатација на нафта во Средоземното Море. 
„Поставувањето на кипарското прашање како пречка во односите Турција-ЕУ, уште повеќе ќе ги усложни работите и ние не веруваме дека ова ќе придонесе за постигнување решение во Кипар“, рече портпаролот на Министерството за надворешни работи, Бурак Озугергин.
Во другите вести, кипарскиот министер за правда, Кипрос Хрисостомидес, во средата поднесе оставка, по бегството на затвореник кој одлежуваше доживотна затворска казна. 
Антонис Прокопиу Китас, кој беше осуден за брутално силување и убиство на две странски државјанки во 1994 година, избега од болница минатата недела и сé уште се наоѓа на слобода. 
(новинска агенција Анадолу, Хуријет, АФП, Ројтерс, КНА, Фамагуста газете, Филелефтерос - 17/12/08)
