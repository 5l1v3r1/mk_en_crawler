19/01/2010
СТРАЗБУР, Франција -- Словенечкиот известувач за Македонија, Зоран Талер, ја повика ЕУ да одреди датум за почеток на разговорите за пристапување со Скопје кога министрите за надворешни работи на ЕУ ќе се состанат во март, објавија во понеделникот (18-ти јануари) македонските медиуми. 
Талер поднесе предлог-резолуција до комитетот за надворешни работи на ЕУ, предупредувајќи дека понатамошното одложување би можело да ги влоши меѓуетничките односи во земјата. 
Според медиумите, во документот не се споменува спорот на Македонија околу името со Грција. 
Талер ја поздрави грчката иницијатива за интеграција во ЕУ на Западен Балкан до 2014 година. 
Комитетот за надворешни работи на Европскиот парламент се очекува да гласа за резолуцијата следната недела.
Минатиот месец министрите за надворешни работи на ЕУ ја одложија секоја одлука за одредување датум за отпочнување на разговорите за пристапување на Македонија и се согласија повторно да го разгледаат ова прашање во текот на првата половина од оваа година. 
(MИА, А1, Алсат - 18/01/10)
