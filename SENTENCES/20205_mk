14/02/2008
САРАЕВО, Босна и Херцеговина (БиХ) -- Мирните протести против зголемената стапка на малолетнички криминал се претворија во насилство во средата (13-ти февруари) во Сараево, при што тројца припадници на безбедносните сили и двајца цивили беа повредени.
Неколку луѓе беа уапсени.
Околу 3.000 луѓе побараа градоначалникот на Сараево, Семиха Боровац, и премиерот на Сараевскиот кантон, Самир Силајџиќ, да поднесат оставка поради влошената ситуација.
На сличен митинг во саботата учествуваа 10.000 луѓе на централниот плоштад во Сараево, барајќи итни мерки против криминалот.
Протестите беа предизвикани од неодамнешната серија напади од висок профил.
Едно 17-годишно момче почина неодамна откако беше претепан во трамвај во Сараево.
Наводно, никој во трамвајот не се обидел да му помогне.
Претходно, тројца тинејџери нападнаа една постара жена пред нејзиниот дом, истурија нафта врз неа и ја запалија.
Минатиот петок еден 21-годишен човек почина по тепачката во едно сараевско диско.
(Фена, БХРТ, РТРС, СРНА, Танјуг, Ксинхуа, Ројтерс, ДПА - 13/02/08)
