21/11/2006
СОФИЈА, Бугаријa -- Литванија нема да го ограничи пристапот на бугарските и романските работници на нејзиниот пазар на труд откако двете балкански земји ќе влезат во ЕУ во јануари, објави во понеделникот (20-ти ноември) литванската влада. 
Според официјалното соопштение, Вилниус смета дека неограниченото право на работа насекаде низ територијата на ЕУ претставува едно од главните слободи на ЕУ.
Исто така во понеделникот, Словенија навести дека има намера да го остави својот пазар на труд отворен за Бугарите и Романците. 
Словенечкиот премиер Јанез Јанша рече дека неговата земја се обидува да ги убеди оние што планираат ограничувања, да го преиспитаат ова прашање. 
(БНР, Дарик, Филелефтерос - 20/11/06)
