18/02/2005
СОФИЈА, Бугарија -- Промените во Владата ќе бидат обелоденети во понеделник (21-ви февруари), информираше портпаролот Димитар Цонев во петокот. 
Ниту тој ниту премиерот Симеон Саксобурготски не дадоа детали. 
Сепак, печатот шпекулира дека министерката за економија, Лидија Шулева, министерот за регионален развој, Валентин Церовски, и министерот за култура, Божидар Абрашев, најверојатно, ќе ги загубат своите функции. 
Реконструкцијата беше очекувана откако Владата го преживеа гласањето за недоверба минатата недела.
Во другите вести, во петокот во Софија започна дводневната конференција за безбедност во Југоисточна Европа. 
Форумот има за цел создавање на мрежа за соработка помеѓу релевантните институции во регионот. 
(Бугарско радио, Медиапул, News.bg, РТРС - 18/02/05)
