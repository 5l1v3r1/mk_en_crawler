28/07/2008
БЕЛГРАД, Србија -- Лука Караџиќ, брат на поранешниот водач на босанските Срби, Радован Караџиќ, во неделата (27-ми јули) потврди дека адвокатите на одбраната поднесле жалба против пренесувањето на неговиот брат во Хашкиот трибунал за воени злосторства. 
Српските судии имаат рок од три дена да издадат конечна наредба за екстрадицијата на Караџиќ.
Во меѓувреме, во интервју од саботата за рускиот телевизиски канал на англиски јазик Russia Today, Лука го критикува апсењето на брата си. 
„Длабоко жалам што српското раководство нема мудрост и храброст за да знае дека ова не е добар чекор за земјата. 
Но, тие ќе го сфатат ова бидејќи сите ветувања на Запад никогаш не се остварија. 
Го видовме тоа неколкупати досега, па зошто да им веруваме сега?“ (РТС, ББС, АП, Раша тудеј, Б92, Gazeta.ru - 27/07/08)
