14/01/2008
Американскиот софтверски тајкун Бил Гејтс ќе допатува во Грција на 28-ми јануари, за да го отвори иновативниот центар на Мајкрософт во Атина. 
Тој ќе се состане и со владини претставници и членови на бизнис заедницата, на разговори околу софтверската пиратерија, употребата на информатичка технологија и лаптоп компјутерите за студентите.
***
Maкедонската царина воведе мобилни рендгенски системи за проверка на стоката и контејнерските транспортни возила. 
Премиерот Никола Груевски присуствуваше на церемонијата на претставување на граничниот премин Табановце.
***
Бугарската и американската влада потпишаа договор за научна и технолошка соработка. 
Истиот ќе ја прошири соработката во областите како што се поморските науки, енергијата, вселената, глобалното управување, ХИВ/сида, научното и технолошкото образование, градежништвото, одржливиот развој, земјоделството, природните ресурси, човечката исхрана и безбедноста на храната.
***
Рибарите на турскиот брег на Црното Море открија брод стар 3000 години, кој се заплеткал во нивните мрежи. 
Тие го исчистиле и потоа ги информирале археолозите. 
Научниците од Израел исто така беа поканети да извршат детална анализа на артефактот.
***
Медицинскиот тим на Клиничкиот центар во Србија, предводен од лекарите Миљко Ристиќ и Урош Бабиќ, е првиот кој изврши операција на срце без отворање на органот. 
Подготовките траеле повеќе од осум години. 
Тимот досега изврши шест вакви операции и ги потврди ветувачките резултати.
(Разни извори – 07/01/08-14/01/08)
