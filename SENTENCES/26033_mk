18/08/2009
ПРИШТИНА, Косово -- Претставниците на ЕУЛЕКС објавија дека добиле 200 документи од УНМИК и очекуваат стотици други, јавија локалните медиуми во вторникот (18-ти август). 
Претседателката на Собранието на судии на ЕУЛЕКС, Мариа Џулијана Чивинини, рече дека документите главно се однесуваат на воените злосторства, организираниот криминал, тероризмот и други случаи на сериозни кривични дела. 
Обвинителите на ЕУЛЕКС ги разгледуваат случај по случај, за да утврдат кои се готови за суд.
Во другите вести, косовската Антикорупциска агенција во понеделникот побара суспендирање на шестмина претставници на судството и обвинителството и Министерството за здравство, кои ги пропуштиле крајните рокови за обелоденување на своите имотни состојби. 
Меѓу нив има и Албанци и Срби, од цело Косово. 
(Инфо прес, Експрес, Коха Диторе - 18/08/09; Дојче Веле - 17/08/09)
