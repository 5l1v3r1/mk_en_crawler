09/05/2010
БЕЛГРАД, Србија -- Владата подготвува нов пакет мерки кои ќе й овозможат на Србија да дејствува брзо за да го спречи појавувањето на ризици од должничките проблеми на Грција, рече во петокот (7-ми мај) министерката за финансии, Диана Драгутиновиќ.
Законот ќе биде доставен до парламентот пред јули.
Во исто време, Драгутиновиќ рече дека банкарскиот сектор на Србија е стабилен и со добар капитал, така што не треба да има загриженост дека грчката криза ќе ја погоди Србија, особено сега кога Атина добива меѓународна помош.
Министерката за финансии, исто така, рече дека владата е подготвена со предлог-закони за пензиските реформи, пензиската индексација и фискалната одговорност, и ќе му ги претстави на ММФ следната недела.
(РТС, Б92 - 07/05/10)
