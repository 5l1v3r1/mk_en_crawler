04/01/2007
СОФИЈА, Бугарија -- Во средата (3-ти јануари) уште еден регионален судија, поранешниот регионален обвинител на Разград Елена Хаџидимитрова, е обвинета за злоупотреба на функцијата, како и за намерно одложување на судските процеси, според софиските градски обвинители. 
Обвиненијата произлегуваат од одложување на приближно 40 случаи, во периодот помеѓу 1992-та и јуни 2006-та година, како што се тврди, за да им помогне на обвинетите. 
Доколку биде осудена, таа се соочува со казна затвор до шест години. 
Ова беше седмото обвинение покренато против регионален судија, по внатрешната истрага по налог на главниот јавен обвинител Борис Велчев минатата година. 
(Сега - 04/01/07; Медиапул - 03/01/07)
