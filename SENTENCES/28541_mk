14/10/2010
БЕЛГРАД, Србија -- Парламентот во четврток (13-ти октомври) треба да дискутира за декларацијата во која се осудуваат воените злосторства извршени врз Србите за време на конфликтите во 1990-тите. 
Иницијативата беше поднесена од 123 пратеници од владејачките партии. 
Истата ги осудува злосторствата врз Србите за време на војните во Босна и Херцеговина, Хрватска и Косово и ги повикува парламентите во другите земји, особено поранешните југословенски републики, исто така да ги осудат сите воени злосторства извршени врз Србите. 
Документот, исто така, ги повикува релевантните меѓународни организации и институции да ги казнат одговорните за ваквите злосторства. 
На крајот од март, парламентот усвои историска декларација со осуда на злосторствата од јули 1995 година на армијата на босанските Срби и паравојниците, извршени врз мажите и момчињата на босанските муслимани во Сребреница. 
(Бета, Танјуг, РТС - 14/10/10)
