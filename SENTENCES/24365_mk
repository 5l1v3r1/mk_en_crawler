12/07/2009
ЉУБЉАНА, Словенија -- Полицијата во петокот (10-ти јули) уапси хрватски државјанин вооружен со рачни гранати, кој наводно планирал атентат врз словенечкиот премиер Борут Пахор, објавија медиумите. 
Шеесетипетодишниот маж, поранешен воен ветеран, беше фатен во воз, на словенечко-хрватската граница, соопшти полицискиот комесар Јанко Горсек. 
Хрватската премиерка Јадранка Косор рече дека Загреб „остро го осудува секој екстремизам и закани со насилство“ и понуди помош од нејзината влада во истрагата.
Во другите вести од саботата, поранешниот словенечки министер за надворешни работи, Димитриј Рупел, изрази загриженост во врска со словенечко-хрватските односи, и предупреди дека тие може да предизвикаат „инциденти“. 
„Загрижен сум за односите помеѓу обичниот народ на двете страни“, рече тој во интервју за неделникот „Демократија“, предупредувајќи дека спиралата на недоразбирање мора да престане. 
Минатата година Љубљана ги блокираше разговорите за пристапување на Загреб во ЕУ поради пограничниот спор во Пиранскиот Залив. 
(Јутарњи лист - 12/07/09, СТА, АП, ДПА, РТЦГ, Макфакс, Јавно, Демократија, Tportal.hr, Б92, Фонет - 11/07/09)
