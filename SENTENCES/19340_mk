26/02/2008
САРАЕВО, Босна и Херцеговина (БиХ) -- Горниот дом на парламентот на БиХ усвои два закони за полициските реформи, со кои се формира Дирекцијата за координирање на полициските тела и агенции и надлежни работни групи за полициските структури, со истовремено задржување на полицијата на ентитетот. 
Минатата недела Европската комисија одби да коментира за предлог-законите за реформите, велејќи дека ќе й треба повеќе време за да ги анализира предлог-законите за тоа дали ги исполнуваат условите на ЕУ. 
БиХ го парафираше Договорот за стабилизација и асоцијација со ЕУ на 4-ти декември, откако шестпартитната владејачка коалиција презеде обврска брзо да ја одобри легислативата за полициските реформи. 
(Дневни аваз, Независне новинe - 26/02/08; Фена, РТРС, Ројтерс - 25/02/08)
