08/01/2003
АНКАРА, Турција -- Главниот обвинител на Врховниот апелационен суд Саби Канадоглу во вторникот (7 јануари) навести дека лидерот на владејачката партија РеYеп Тајип Ердоган не може да се кандидира на специјалните избори кои треба да се одржат во провинцијата Сирт. 
Канадоглу посочи дека ниеден кандидат на кого му било забрането да се кандидира на првичните избори на 3-ти ноември, не може да се кандидира на повтореното гласаoе. 
Но, претседавачот на Високата изборна комисија (ИСК), Туфан Алган, ја минимизираше важноста на изјавата на Канадоглу, нарекувајќи ја само лично мислеoе кое не претставува став на ниедна државна институција. 
Според официјални лица на Партијата за правда и развој на Ердоган, ИСК треба да го каже крајниот збор по прашаoето дали Ердоган може да се кандидира. 
Неговата победа најверојатно ќе го постави на премиерското место. 
(Хуријет - 08/01/03; агенција Анадолу, ТРТ, Дунја - 07/01/03)
