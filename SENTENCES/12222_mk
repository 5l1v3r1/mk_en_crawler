10/07/2005
ПОДГОРИЦА, Србија и Црна Гора -- Хрватскиот претседател Стипе Месиќ рече дека Загреб ќе ја признае независноста на Црна Гора ако гласачите во републиката се согласат со тоа на референдум.
Тој додаде дека Хрватска нема повеќе да ги чека помоќните држави за прва да ја признае независноста.
Неговата изјава најпрво излезе во интервјуто за локалниот весник „Вјести“.
Месиќ ја завршува тридневната посета на Србија и Црна Гора, во рамките на која ќе ги посети Белград, Приштина и Подгорица.
Во другите вести, претседателот на Хрватскиот парламент, Владимир Шекс, во петокот (8-ми јули) изјави дека парламентот нема да ја повлече својата одлука за испитување на учеството на мисијата предводена од НАТО на Авганистан, како што побараа некои помали партии.
Шекс истакна дека мисијата е важна за аспирациите на Хрватска за членство во НАТО.
(Вечерњи лист - 09/07/05;
ХИНА - 08/07/05)
