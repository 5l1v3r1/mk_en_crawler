24/06/2005
ТИРАНА, Албанија -- Претседателот Алфред Мојсиу во четвртокот (23-ти јуни) изјави дека Западен Балкан треба повеќе да биде посветен на заедничкиот развој. 
На дводневната конференција во Тирана за целите на милениумскиот развој Мојсиу го спомена драматичното минато на регионот и рече дека дури и сега една петтина од жителите на Албанија живее во сиромаштија. 
Тој побара од сите влади да соработуваат и да си помагаат на патот кон евроатланската интеграција, која би ја намалила сиромаштијата и би ја зголемила вработеноста. 
На конференцијата, организирана од страна на УНДП и Европската комисија, присуствуваа претставници од Бугарија, Босна и Херцеговина, Хрватска, Македонија, Романија и Србија и Црна Гора. 
(Aлбански вести - 24/06/05)
