21/12/2005
БЕЛГРАД, Србија и Црна Гора -- Главниот осомничен во значајниот судски процес на петмината поранешни припадници на српската паравоена единица позната како „Шкорпиони“ не искажа каење за убиствата што, наводно, ги извршила оваа единица во Босна и Херцеговина.
Слободан Медиќ остана на тврдењето дека тој не дал наредба за убиствата на шестмината муслимани снимени на видео-лента, но ги оправда војниците велејќи дека нивните роднини биле жртви на репресија.
Медиќ, исто така, рече дека би го убил српскиот војник кој ги снимил убиствата ако знаел дека филмот еден ден ќе излезе во јавноста.
Ако бидат осудени, петмината осомничени би се соочиле со затворска казна до 40 години.
(Данас, Независне новине - 21/12/05;
Ројтерс, АП, АФП, Бета, РТС - 20/12/05)
