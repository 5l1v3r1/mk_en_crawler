08/03/2005
АНКАРА, Турција -- Министерот за надворешни работи на Луксембург, Жан Аселборн, британскиот министер за Европа, Денис Мек Шејн, и Оли Рен, комесарот на ЕУ за проширување, во понеделникот (7-ми март) издадоа заедничка изјава во која ја осудуваат употребата на прекумерна сила од страна на турската полиција во неделата за растерување на демонстрациите за одбележување на меѓународниот Ден на жената.
„Во очекување на посетата на ЕУ за време на која правата на жените ќе бидат важно прашање, ние сме загрижени што гледаме употреба на непропорционална сила против демонстрантите“, рекоа тројцата официјални претставници.
Тие во Анкара разговараа со турските водачи во врска со кандидатурата на земјата за членство во ЕУ.
Министерот за надворешни работи, Абдула Ѓул, изрази жалење поради инцидентот и вети спроведување на истрага.
Луксембург моментно претседава со ЕУ, а од јуни претседателството ќе премине во рацете на Велика Британија.
(Интернешнал хералд трибјун - 08/03/05;
AП, ЕУ Обсервер, НТВ - 07/03/05)
