15/09/2004
(Разни извори -- 08/09/04 - 15/09/04)
Во Истанбул, во <I>Турција</I>, од 9-ти до 10-ти септември се одржа Форум за придонесот на спортовите во меѓуетничкиот дијалог.
Турската Владата и Советот на Европа (СоЕ) заеднички го организираа овој настан, на кој учествуваа 200 врвни спортисти, претставници на министерствата за спорт и спортските организации од земјите-членки на СоЕ.
Во Париз формално беше формирана независна меѓународна комисија за културното наследство на <I>Косово</I>.
Како заедничка иницијатива на Советот на Европа (СоЕ), Европската комисија и УНМИК, комисијата е дел од ургентниот Акционен план на СоЕ за Косово и Регионалната програма за културно природно наследство во Југоисточна Европа.
Националниот театар на <I>Босна и Херцеговина</I> ќе ја посвети премиерата на операта „Жената од Сребреница“ - дело инспирирано од масакрот во Сребреница во 1995 година - на жртвите на неодамнешната заложничка криза во Русија, објави директорот Градимир Гојер на 9-ти септември.
Приходот од премиерата ќе оди за помош на семејствата на жртвите.
Осмиот меѓународен фолклорен фестивал „Добруџа пее и игра“ беше отворен во <I>бугарското</I> туристичко место Албена на 11-ти септември.
Над 230 пејачи, музичари и играорци од Бугарија, Македонија, Србија и Црна Гора и Турција учестуваат на фестивалот, чиј спонзор е заменик-претседателот Ангел Марин.
Двајца спортисти од Југоисточна Европа - <I>Романката</I> Јонела Тирлеа-Манолаче и <I>Бугарката</I> Ивет Лалова - влегоа во светската ранг листа на ИААФ за претстојното второ Светско атлетско финале во Монако.
Тирлеа-Манолаче прејде во водство на ранг-листата за трките на 400 метри за жени, откако Сандра Кумингс-Гловер од САД, која претходно беше прва, доживеа пад од седум поени од нејзиниот просек.
Лалова, пак, го досигна третото место во рангирањето за трките на 100 метри.
Натпреварот за „Мис глоб интернешнал“ за 2004 година се одржа на 14-ти септември во античкиот амфитеатар во Драч, во <I>Албанија</I>.
Титулата, за која се натпреваруваа учеснички од повеќе од 40 земји, ја понесе мис Русија, Кристина Славискаја.
На 13-ти септември во Нови Сад, во <I>Србија</I>, заврши четвртиот Меѓународен фестивал на улични музичари.
Настанот привлече учесници од Чиле, Данска, Франција, Италија, Србија и Црна Гора и Словенија.
<I>Хрватските</I> градови Велика Горица и Цавтат ја добија наградата Сребрен цвет на Европа на Европското здружение за цвеќиња и животна средина.
Наградите беа доделени во францускиот град Aix-le-Bains.
Велика Горица, исто така, доби специјална награда за зачувување на дрвјата и културното наследство.
