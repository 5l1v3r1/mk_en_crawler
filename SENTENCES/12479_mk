06/07/2005
ЗАГРЕБ, Хрватска -- Претседателот Стипе Месиќ во вторникот (5-ти јули) повика на зајакнување на соработката помеѓу неговата земја и Србија и Црна Гора. 
Говорејќи пред својата двоневна официјална посета на државната заедница, Месиќ рече дека зајакнатите врски ќе помогнат во подобрувањето на климата на соработка низ целиот регион. 
Во врска со наследството од војната, тој рече дека е важно поединци да одговараат за своите воени злосторства, а не целата нација.
Во другите вести од вторникот, Меѓународната комисија за коритото на реката Сава официјално започна со работа, по церемонијата во нејзиното седиште во Загреб. 
Комисијата претставува заедничка иницијатива на Босна и Херцеговина, Хрватска, Словенија и Србија и Црна Гора. 
(Нови лист - 06/07/05; Б92, Танјуг, РТС, ХРТ - 05/07/05)
