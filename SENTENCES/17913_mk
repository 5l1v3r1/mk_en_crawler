19/07/2007
AНКАРА, Турција -- Владата во средата (18-ти јули) го осуди самоубиствениот бомбашки напад врз турски воен конвој во Авганистан, за кој Талибанците ја презедоа одговорноста. 
Две лица се повредени, еден турски чувар и еден цивил. 
Турција вети дека ќе продолжи со поддршката за Авганистан и својот придонес за стабилизацијата и безбедноста во регионот.
Во другите вести од средата, ирачките власти ја обвинија турската војска за испалување 100 гранати кон курдските села што се наоѓаат долж границата во северен Ирак. 
Багдат побара од Турција да ги замени нападите со дијалог. 
Турскиот напад се случи, наводно, како одмазда за убиството на тројцата војници од страна на бунтовниците на Курдистанската работничка партија (ПКК) во средата. 
(Заман, Ватан, Хуријет, Џумхуријет, АП, АФП, Ројтерс - 19/07/07; Aгенција Анадолу, НТВ, АП, Чихан - 18/07/07)
