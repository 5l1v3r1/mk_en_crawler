17/01/2006
САРАЕВО, Босна и Херцеговина (БиХ) -- Последната рунда политички разговори за клучните уставни реформи на БиХ заврши доцна во понеделникот (16-ти јануари) во Сараево. 
Изјавите на некои учесници укажуваат на тоа дека не е постигнат некој значаен чекор за време на дводневните преговори помеѓу водачите на осумте главни партии. 
Членот на претседателството на БиХ Сулејман Тихиќ рече дека тие разговарале за различни предлог-решенија во врска со идната структура на претседателството, гласачкиот механизам во Претставничкиот дом и изборот на пратениците во Домот на народите. 
(НТВ Хајат, Дневни аваз - 17/01/06; ПБС БиХ, Фена, РТРС - 16/01/06)
