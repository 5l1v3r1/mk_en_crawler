16/01/2007
ЗАГРЕБ, Хрватска -- Грчкиот премиер Костас Караманлис во понеделникот (15-ти јануари) го пофали напредокот на Хрватска и рече дека земјата може да послужи како пример за остатокот од регионот во поглед на евроатланската интеграција.
Тој го изјави ова по разговорите со својот хрватски колега Иво Санадер во Загреб.
Санадер го пофали „пријателството и поддршката“ помеѓу двете земји.
Тој й се заблагодари на Атина за поддршката на кандидатурата на Хрватска за место во Советот за безбедност на ОН како непостојана членка во 2008 година.
За време посетата на Загреб, Караманлис вети и дека неговата влада е решена да го искорени тероризмот.
Тој вети дека грчките власти ќе бидат „бескомпромисни и безмилосни“ и повика на „сериозност, одговорност и пред сé на единство“.
Тој го изјави ова неколку дена по нападот со проектил на Американската амбасада во Атина.
Подоцна во понеделникот, Караманлис отпатува за Љубљана, каде што присуствуваше на приемот по повод влезот на Словениај во Еврозоната.
Во вторник тој ја завршува својата турнеја низ регионот со посета на Белград.
(Eтнос, Катимерини, Пословни дневник, Вјесник, Вечерњи лист, Бета - 16/01/07;
ХИНА, ЕРТ, АНА-МПА - 15/01/07)
