18/08/2010
AТИНА, Грција -- Премиерот Јоргос Папандреу и неговиот израелски колега, Бенјамин Нетањаху, се состанаа во Атина во вторникот (17-ти август) на разговори околу начините за зајакнување на билатералните воени врски, вклучително и размената на експертиза и одржување заеднички вежби.
Нетањаху по состанокот рече дека неговата посета, прва на еден израелски премиер на Грција, означува „отворање на ново поглавје“.
Папандреу ги опиша разговорите како „многу продуктивни“.
Запрашан дали плановите за воспоставување заедничка Израелско-грчка комисија може да создадат проблеми со соседна Турција, тој одговори дека „односите меѓу Грција и Израел не се конкурентни со другата билатерална и мултилатерална соработка“.
За време на посетата, двајцата водачи и нивните сопруги имаа симболично возење до остров во близина на атинскиот брег со брод на Крајбрежната стража кој Израел й го продаде на Грција пред осум години.
(Катимерини - 18/08/10;
Ројтерс, АНА-МПА - 17/08/10)
