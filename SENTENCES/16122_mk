19/05/2006
ПОДГОРИЦА, Србија и Црна Гора -- Црногорскиот сојуз за независност во четвртокот (18-ти мај) го одржа својот последен и најголем митинг пред референдумот во недела за тоа дали да се стави крај на државната заедница со Србија.
Десетици илјади луѓе се собраа во центарот на Подгорица за да го чујат премиерот Мило Ѓукановиќ како предвидува победа за неговата група со 60 отсто од гласовите.
Противниците на независноста се подеднакво уверени во својот успех.
Предраг Булатовиќ, водачот на унионистите, рече дека неговиот сојуз ќе добие најмалку 200.000 гласови, што е повеќе од доволно за да се зачува заедницата.
Петнаесетчлена делегација на Парламентарното собрание на Советот на Европа треба да пристигне во Подгорица в петок за да го набљудува спроведувањето на референдумот.
Делегацијата ќе се состане со блокот за независност, со блокот за заедница со Србија, со владата и со медиумите, како и со официјалните претставници задолжени за организирање на референдумот.
(Taнјуг - 19/05/06;
AП, ББС, АФП, СоЕ - 18/05/06)
