12/08/2005
ЗАГРЕБ, Хрватска -- Едно истражување објавено во четвртокот (11-ти август) покажа дека веројатноста за влез на Бугарија во ЕУ до 2007 година е 70 отсто, додека шансата за Романија изнесува 63 отсто. 
Анкетата што ја спроведоа 34 експерти и аналитичари покажува значително намалување на оптимизмот во споредба со истражувањето во мај, во кое 90 отсто од испитаниците изразија убеденост за пристапот на Бугарија во 2007 година, додека 80 отсто изразија убеденост во закажаното членство за Романија. 
Аналитичарите намалувањето го припишуваат претежно на политичките проблеми кои го забавуваат реформскиот процес. 
Тие, исто така, велат дека во однос на економските реформи Хрватска е многу понапред отколку која било од двете земји-кандидатки, но неспособноста на владата да го уапси хашкиот бегалец генерал Анте Готовина и понатаму претставува проблем. 
(Вечерњи лист - 12/08/05; Ројтерс, Хина, Медиапул - 11/08/05)
