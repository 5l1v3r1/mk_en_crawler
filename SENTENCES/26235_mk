14/12/2009
АНКАРА, Турција -- Нови судири помеѓу курдските демонстранти и турските националисти избија во неделата (13-ти декември) во Истанбул, при што најмалку едно лице беше повредено.
Ова беше трет ден од немирите во земјата по одлуката од петокот на Уставниот суд за забрана на прокурдската Партија за демократско општество (ДТП) заради наводните врски со терористичката Курдистанска работничка партија (ПКК).
Во неделата околу 100 Курди фрлаа молотови коктели и камења на автомобили, продавници и други згради.
Турски националисти и жители на Истанбул се соочија со нив, вооружени со ножеви и во некои случаи, пиштоли.
Полицијата мораше да употреби солзавец за да ја растера толпата.
Во меѓувреме, во Дијарбекир, демонстрантите се судрија со полицијата, додека во Јукшекова, припадниците на жандармеријата беа повикани да ѝ помогнат на полицијата да се справи со демонстрантите кои поставија барикади на неколку улици.
Најмалку 15 лица беа уапсени во двата града.
(Новинска агенција Анадолу, СНН, Ројтерс, МИА - 13/12/09)
