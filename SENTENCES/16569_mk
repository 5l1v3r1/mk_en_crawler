10/09/2006
ТИРАНА, Албанија -- Претседателот Алфред Мојсиу во петокот (8-ми септември) го пофали ратификувањето од страна на Европскиот парламент на Договорот за стабилизација и асоцијација со ЕУ на неговата земја, претходно оваа недела и ги повика албанските политичари да покажат поголема посветеност на реформите поврзани со интеграцијата во ЕУ. 
На прес-конференцијата Мојсиу ја истакна потребата од забрзување на напорите за зајакнување на владеењето на правото, подобрување на состојбата со слободата на медиумите и човековите права.
Во другите вести од петокот, ОДИХР рече дека ќе помогне во напорите за модернизација на албанските системи за регистрација и адреси, како и во подготвувањето на гласачките листи за парламентарните избори во 2009 година. 
Беше потпишан договор за соработка помеѓу претставниците на ОБСЕ/ОДИХР и Министерството за внатрешни работи. 
(Aлбански вести - 09/09/06; веб-страница на албанскиот претседател, веб-страница на ОБСЕ - 08/09/06)
