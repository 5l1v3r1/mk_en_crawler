04/08/2006
САРАЕВО, Босна и Херцеговина (БиХ) -- Босанскиот Хрват Здравко Михаљевиќ, кој е обвинет за воени злосторства, им се предаде на обвинителите на БиХ, потврди неговиот адвокат во четвртокот (3-ти август). 
Михаљевиќ, познат и како Пијук, беше командант на специјалната единица на Хрватскиот совет за одбрана (ХВО) „Матурица“. 
Тој е обвинет за злосторства против бошњачките цивили во Кисељак и Крешево.
Во другите вести од четвртокот, Трибуналот на ОН во Хаг објави дека дозволува повеќе време за префрлање на босанскиот Хрват осомничен за воени злосторства Паско Љубичиќ, чиј случај му беше предаде на судот на БиХ во април. 
Љубичиќ требаше да биде екстрадиран во БиХ оваа недела, но тоа сега е продолжено до 18-ти август. 
Поранешниот командант на четвртиот баталјон на воената полиција ХВО е обвинет за злосторства против бошњачките цивили во долината Ласва во периодот јануари-јули 1993 година. 
(Независне новине - 04/08/06; РТРС, ПБС БиХ - 03/08/06)
