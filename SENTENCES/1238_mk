30/01/2009
Властите во двата дела на Кипар се согласија за заедничкиот проект за изградба нова фабрика за преработка на отпад во Миа Милија, во турскиот северен дел.
Договорот беше потпишан во петокот (23-ти јануари) во Никозија.
Истиот ги покрива изградбата, размената на искуства и управувањето со фабриката.
Проектот се очекува да чини околу 30 милиони евра.
Европската комисија во средата (28-ми јануари) објави дека ќе обезбеди 20 милиони евра помош за Бугаријa да се поврзе со грчката гасоводна мрежа.
Проектот има за цел да обезбеди алтернативен извор на природен гас во случај на криза.
Фурнидец бизнис, меѓународен саем за мебел, се одржа во Солун, Грција од петокот (23-ти јануари) до понеделникот.
Учествуваа околу 160 претпријатија од Грција, Италија, Чешка, Индија, Малезија и Турција, како и трговски претставници од неколку други земји.
Бугарската Стопанска и индустриска комора (БЦЦИ) одржа семинар за инвестициски можности во <b>Maкедонијa</b> во четвртокот (29-ти јануари) во Софија.
Претседателот на БЦЦИ Цветан Симеонов рече дека Бугарија е заинтересирана за инвестирање во Македонија поради нејзината блискост и сличност помеѓу луѓето во двете земји.
На семинарот присуствуваа претставници на Македонската агенција за странски инвестиции.
Aлбанската влада во средата (28-ми јануари) й додели концесија на 35 години на британско-швајцарската група Зумакс АГ за изградбата на бродски товарен терминал од 1,8 милијарди евра во Валона.
Изградбата се очекува да трае четири години.
(Разни извори – 23/01/09-30/01/09)
