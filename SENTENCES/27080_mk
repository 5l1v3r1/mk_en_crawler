03/08/2009
ПРИШТИНА, Косово -- Владиката од Рашка и Призрен, Артемије, во неделата (2-ри август) ги повика косовските Срби да ги бојкотираат локалните избори на 15-ти ноември. 
Тој рече дека изборите се „замка“ за Србите да ја признаат независноста на Косово, додавајќи: „Србите никогаш нема да се согласат да ја поддржат оваа нелегална ситуација“.
Исто така во неделата, српскиот државен секретар за Косово, Оливер Ивановиќ, рече дека неговата институција ќе стори сé за да им помогне на повратниците во селото Клобукар. 
Тој рече дека е во контакт со претставниците на Црвениот крст во врска со дотурот на помош од Србија. 
Ивановиќ ќе ги посети и лично во понеделник. 
Осумнаесет српски семејства се вратија во Клобукар во средината на јули. 
(Tанјуг, Радио Србија, Блиц - 02/08/09)
