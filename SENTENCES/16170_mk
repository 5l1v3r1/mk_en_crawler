16/10/2006
AНКАРА, Турција -- Францускиот претседател Жак Ширак изрази жалење за одобрението на француското собрание на предлог-законот со кој за кривично дело се смета негирањето дека е извршен геноцид врз Ерменците во Отоманската империја за време на Втората светска војна. 
„Ширак ме повика и ми рече дека му е жал и дека ги слуша нашите изјави и мисли дека сме во право, како и дека ќе го стори она што може во понатамошниот процес“, рече премиерот Тајип Ердоган на собирот на владејачката Партија на правдата и развојот подоцна во саботата (14-ти октомври). 
За да стане закон, предлогот ќе треба да биде одобрен од сенатот. 
Турските политичари предупредија дека усвојувањето на овој закон би можело да им нанесе удар на билатералните односи.
Во другите вести, претседателот на Европската комисија, Жозе Мануел Баросо, во интервјуто објавено во понеделникот рече дека можеби ќе бидат потребни уште 15 до 20 години за Турција да влезе во ЕУ. 
Тој рече дека реформите се забавени. 
(Тајмс, Ројтерс, Сабах - 16/10/06; Заман - 15/10/06)
