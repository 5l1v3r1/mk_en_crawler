06/07/2006
АНКАРА, Турција -- Министерството за надворешни работи во средата (5-ти јули) изрази загриженост во врска со серијата лансирања на проектили од страна на Северна Кореја, обвинувајќи го Пјонгјанг за игнорирање на безбедноста на своите соседи.
„Ја повикуваме севернокорејската влада веднаш да стави крај на својата програма за проектилите, да го почитува мораториумот што го прогласи во минатото и да го усвои Хашкиот кодекс на однесување против ширењето на балистичките проектили“, рече Турција.
Исто така во средата, турскиот министер за надворешни работи, Абдула Ѓул, се состана со својот американски колега, Кондолиза Рајс, во Вашингтон, каде што го потпишаа таканаречениот „документ за стратешка визија“, чија цел е отпочнување на интензивен билатерален дијалог на различни нивоа.
Ѓул рече дека документот ги рефлектира заедничките вредности на земјите, како што се:
демократијата, човековите права и слободната пазарна економија.
(AФП, ЕУ Опсервер, НТВ - 05/07/06)
