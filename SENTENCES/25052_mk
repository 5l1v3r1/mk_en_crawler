28/12/2009
ПРИШТИНА, Косово -- Косово не се соочува со надворешни закани по безбедноста, рече командантот на КФОР Маркус Бентлер во интервју за радио Блу скај во петокот (25-ти декември).
„Убеден сум и ние го истакнавме ова во многу прилики, дека вистинскиот ризик не доаѓа однадвор“, рече тој запрашан за новата воена база што Србија ја отвори во близина на косовската граница.
Ако воопшто постои некаков ризик во Косово, истиот доаѓа од економските проблеми и тензиите меѓу различните етнички групи, рече Бентлер.
Безбедноста, истакна тој, е во рацете на косовската полиција, ЕУЛЕКС и КФОР.
(Коха Диторе, радио Блу скај, Косова Сот - 26/12/09)
