22/03/2010
AНКАРА, Турција -- Владејачката Партија на правдата и развојот (АКП) се очекува во понеделник (22-ри март) да отпочне состаноци со опозицијата, за претставување на деталите на својот пакет уставни реформи. 
Состаноците најпрво ќе ги вклучуваат партиите во парламентот, а потоа ќе се прошират и со опозициските партии надвор од парламентот. 
Предлог уставните реформи, меѓу другото, ја опфаќаат структурата на Врховниот одбор на судии и обвинители, забраната на политичките партии и судските процеси против воениот персонал во цивилните судови. 
Опозицијата -- вклучително и Републиканската народна партија и Партијата на националистичкото движење -- останува цврсто против амандманите. 
Ова ја принуди АКП да се сврти кон трета опозициска партија, прокурдската Партија на мирот и демократијата, за евентуална поддршка. 
На крајот, уставните амандмани, најверојатно, ќе бидат ставени на референдум. 
(Ватан, Чумхуријет, Хуријет - 22/03/10)
