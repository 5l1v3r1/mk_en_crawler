02/04/2006
САРАЕВО, Босна и Херцеговина (БиХ) -- Во интервјуто за печатот објавено во неделата (2-ри април) комесарот за проширување на ЕУ, Оли Рен, рече дека е оптимист во врска со интеграцијата на БиХ во ЕУ, но ги повика домашните власти да се осигурат дека ќе бидат исполнети условите за тоа.
Во интервјуто за дневниот весник „Дневни аваз“ Рен рече дека главните задачи ќе бидат:
соработката со Трибунал на ОН за воени злосторства, напредокот во јавниот радиотелевизиски сервис, како и уставните измени за зајакнување на институциите на БиХ.
Исто така, американскиот амбасадор во БиХ, Даглас Мекелхани, во саботата ги повика политичките партии во БиХ да осигурат усвојување од страна на парламентот на уставните амандмани.
Потребно е брзо усвојување за да можат измените да стапат на сила навреме за следните општи избори, што ќе се одржат во октомври.
(Дневни аваз, Независне новине - 02/04/06;
РТРС - 01/04/06)
