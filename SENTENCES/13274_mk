22/02/2006
БАЊА ЛУКА, Босна и Херцеговина (БиХ) -- Водачите на најголемите партии на босанските Срби - Српската демократската партија на Драган Чавиќ, Сојузот на независни социјалдемократи на Милорад Додик и Партијата за демократски прогрес на Младен Иваниќ - во вторникот (21-ви февруари) рекоа дека до крајот на оваа недела е можно да биде постигнат конечен договор во врска со уставните реформи. 
За време на заедничката прес-конференција во Бања Лука тие потврдија дека е постигнат напредок за време на преговорите изминатиот викенд помеѓу водачите на српскиот и бошњачкиот политички блок.
Исто така во вторникот, поранешниот министер за правда на Република Српска, Момчило Мандиќ, поранешниот член на претседателството на БиХ од босанските Срби, Марко Шаровиќ, и уште двајца други поранешни официјални претставници на босанските Срби, Милорад Говедарица и Милован Бјелица, се изјаснија за невини по обвиненијата за организиран криминал. 
Четворицата се појавија пред Државниот суд на БиХ за да се изјаснат по заедничкото обвинение во врска со скандалот со една локална банка. 
(Независне новине - 22/02/06; ПБС БиХ, Независне новине - 21/02/06)
