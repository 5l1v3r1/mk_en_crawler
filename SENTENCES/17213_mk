28/12/2006
БЕЛГРАД, Србија-- Претседателот на српскиот национален совет за односи со меѓународниот трибунал, Расим Љајиќ, соопшти дека ЕУ неофицијално поставила три нови услови за продолжување на преговорите за Договор за стабилизација и асоциајција со Србија. 
Преговорите беа замрзнати во мај поради нецелосната соработка на Србија со меѓународниот трибунал за воени злосторства. 
Во коментарите објавени во весникот „Вечерње Новости“ во четвртокот (28-ми декември), Љајиќ вели дека условите се формирање на демократска влада по парламентарните избори на 21-ви јануари, цврста изјава на српскиот премиер Воислав Коштуница дека Ратко Младиќ ќе биде уапсен, како и да се обезбедат уверливи докази дека акциониот палн на Белград за апсење на Младиќ е во напредување.
Во другите вести, во средата обвинителите најавија планови за испитување на уште пет луѓе кои се под сомнение дека му помагаат на Младиќ да го избегне апсењето. 
Во Белград веќе во тек е судењето против 11 наводни помошници на Младиќ. 
(Вечерње новости - 28/12/06; РТС - 27/12/06)
