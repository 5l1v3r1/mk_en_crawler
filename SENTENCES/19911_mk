19/09/2007
AНКАРА, Турција -- САД стојат на страната на Турција и ги поддржуваат владините напори против терористичката Курдистанска работничка партија (ПКК), рече американскиот државен потсекретар за политички прашања, Николас Барнс, во вторникот (18-ти септември), по пристигнувањето во дводневна посета на Анкара.
Барнс додаде дека САД сакаат Турција да живее во мир.
На прес-конференцијата тој, исто така, ја искажа поддршката на Вашингтон за кандидатурата на Анкара за членство во ЕУ.
Во другите вести од вторникот, турските воени сили започнаа широка операција против милитантите на ПКК во провинциите Сирнак, Сиирт и Хаккари, во југозападниот дел од земјата.
Хеликоптерите Кобра и Супер Кобра ќе се користат во операцијата, во која учествуваат 10.000 војници.
(Чихан - 19/09/07;
Хуријет, новинска агенција Анадолу, КУНА - 18/09/07)
