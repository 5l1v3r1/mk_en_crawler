24/10/2006
СКОПЈЕ, Македонија -- Министерот за надворешни работи, Антонио Милошоски, во понеделникот (23-ти октомври) во Скопје се состана со американскиот заменик државниот потсекретар, Розмари ди Карло. 
Таа му рече дека САД очекуваат Македонија да го забрза темпото на реформи и повторно да воспостави политички дијалог помеѓу владејачката коалиција и опозицијата. 
Ди Карло ја потврди американската поддршка за евро-атланските перспективи на Македонија, но истакна дека политичкиот консензус и комуникациите помеѓу сите партии се од суштинско значење.
Во другите вести, министерката за надворешни работи, Гордана Јанкуловска, во понеделникот објави дека новите пасоши, кои целосно ги исполнуваат безбедносните услови на ЕУ, ќе почнат да се издаваат во првото тримесечје од 2007 година. 
Таа рече дека новите, добро заштитени лични документи, се главен услов што ЕУ го постави за либерализација на својот визен режим за Македонија. 
(Дневник, Вечер - 24/10/06; MИА, Макфакс, А1 ТВ, Телма ТВ, АП - 23/10/06)
