12/09/2010
БРИСЕЛ, Белгија -- Министрите за надворешни работи на ЕУ се состанаа во саботата (11-ти септември) во Брисел, на разговори околу односите со Турција.
Неофицијалните разговори имаа за цел да се потврди дека иако Турција сé уште не е членка на семејството на ЕУ, таа е „партнер со нас за многу прашања од целиот свет“, рече министерката за надворешни работи на ЕУ, Кетрин Ештон.
Таа се состана со турскиот министер за надворешни работи, Ахмет Давутоглу доцна во петокот, на разговори околу односите меѓу Анкара и блокот.
Финскиот министер за надворешни работи, Александар Стуб, ја опиша Турција како најверојатно „повлијателна во светот отколку кои било земји-членки заедно или одделно“.
Тој додаде:
„Таа има големо влијание на Блискиот Исток, во Африканскиот рог, во Персискиот Залив, во Иран.
Таа е навистина светски играч и ние мораме да работиме заедно со Турција веднаш, на надворешната и безбедносната политика“.
По состанокот, шведскиот министер за надворешни работи, Карл Билт, ги критикуваше земјите што сакаат да ги блокираат разговорите за пристапување со Турција.
„Се разбира, суштински неприфатливо е земјите -- од свои сопствени политички причини -- да го блокираат процесот на пристапување.
Тоа е спротивно на духот на Европа“, рече Билт.
(ДПА, Хуријет, АП - 11/09/10)
