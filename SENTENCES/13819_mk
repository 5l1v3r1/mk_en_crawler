21/03/2006
БРИСЕЛ, Белгија -- Советот на ЕУ во понеделникот (20-ти март) го поздрави договорот за клучните уставни реформи во БиХ помеѓу водачите на главните политички партии во БиХ изминатиот викенд. 
На состанокот во Брисел министрите за надворешни работи на ЕУ рекоа дека договорот претставува значаен чекор напред кон зајакнувањето на државните институции во БиХ и зајакнувањето на способноста на земјата за исполнување на европските стандарди. 
Советот ги повика локалните водачи да осигурат ставање во сила на амандманите пред општите избори во октомври.
Но, во понеделникот, три помали бошњачки партии -- Партијата за БиХ, БОСС и Социјалдемократскиот сојуз -- одбија да ги поддржат реформите. 
Тие сакаа да се отстрани принципот на етничко гласање во Претставничкиот дом на БиХ, според кој одреден процент од пратениците од секој ентитет мора да ја поддржи одлуката.
Во другите вести, обвинителите во Мостар обвинија двајца босански Хрвати за воени злосторства. 
Тие велат дека Мирослав Маријановиќ и Анте Буховац вршеле злосторства во 1993 година врз бошњачките цивили и воените затвореници во затворот Хелиодром, каде што двајцата биле стражари. 
(Независне новине, Дневни аваз - 21/03/06; веб-страница на ЕУ, ПБС БиХ - 20/03/06)
