10/12/2010
БУКУРЕШТ, Романија -- Пратениците од опозициската Национал-либерална партија (ПНЛ) ги оспорија пред Уставниот суд измените на законот за пензиите, објавија медиумите во четвртокот (9-ти декември).
Судот вели дека ќе донесе одлука на 15-ти декември, што значи дека влегувањето во сила на законот ќе биде одложено за најмалку уште една недела.
Новиот закон за пензиите ја зголемува возрасната граница за пензионирање на 65, а за жените на 63, но не прави разлика меѓу периодите на плаќање придонес.
Со тоа, жените завршуваат со помали пензии.
Одобрена од Домот на делегатите претходно оваа недела, мерката требаше само да биде објавена од претседателот за да стапи на сила.
Одобрувањето на законот за пензиите е меѓу петте предуслови поставени од ММФ за исплата на следната транша од стенд-бај аранжманот со земјата.
Во другите вести, остатоците на поранешниот комунистички диктатор Николае Чаушеску и неговата сопруга, Елена, се повторно закопани, обелодени нивниот син во четвртокот.
Нивните остатоци беа откопани во јули поради стравувањата на семејството дека парот, всушност, не бил закопан во гробницата на гробиштата Генчеа во Букурешт.
ДНК тестовите минатиот месец потврдија дека остатоците биле, навистина, нивните.
Синот на Чаушеску, Валентин, рече дека тој повторно ги закопал своите родители оваа недела во соседни гробници на гробиштата.
(AП, ДПА, ББС, Агерпрес, Медиафакс - 09/12/10Theme:
Democracy_Integration/Economic and social progressIssue:
Romania/Pension law
