28/07/2006
БУКУРЕШТ, Романија -- Сенатот и Домот на пратениците во четвртокот (27-ми јули) ги отфрли оставките на шефовите на Романската разузнавачка служба, Агенцијата за надворешно разузнавање и Генералниот оддел за внатрешно информирање и заштита. 
Тројцата функционери -- Раду Тимофте, Георге Фулга и Виргил Арделеан -- поднесоа оставки пред една недела, по исчезнувањето на Омар Хајсам, кој беше вмешан во киднапирањето на тројцата романски новинари во Ирак пред неколку месеци. 
Оставките, наводно, ги кршеле правните процедури.
Претседателот на Сенатот, Николае Вакариу, рече дека парламентот ќе му испрати писмо на претседателот Трајан Басеску, во кое ќе побара од него да поднесе барање за оставките и да ги предложи наследниците на шефовите на разузнавањето. 
(Гандул - 28/07/06; Ромпрес - 27/07/06)
