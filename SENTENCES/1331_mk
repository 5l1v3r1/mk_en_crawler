09/01/2009
Tурската влада планира да воспостави мрежа на брзи железнички врски низ целата земја, објави министерот за транспорт Бинали Јилдрим во понеделникот (5-ти јануари), додавајќи дека брзинските возови ќе започнат со тестови до крајот на февруари. 
Владата одвои 1,46 милијарди евра за проектот со цел сите линии да бидат пуштени до 2023 година. 
Таа планира да го намали времето на патување помеѓу Истанбул и Анкара на три часа.
***
Косовската агенција за приватизација ја објави својата подготвеност да отпочне процес на приватизација за единствениот ски-центар во земјата, Брезовица. 
Таа ќе го приватизира центарот, кој се наоѓа на северозападната падина од Шар Планина, до крајот на оваа годијна.
***
Големите странски малопродажни синџири во Хрватскa протестираа поради новиот закон, кој стапи на сила на 1-ви јануари, а со кој се забранува работење во неделите. 
Малопродавачите велат дека забраната го крши уставот и ќе доведе до помалку приходи. 
Владата го усвои законот во август, при што дозволена е работа во неделите само во текот на летото и само во големите туристички региони. 
Владата тврди дека забраната на работа во неделите подобро ги штити работниците.
***
Tендерот за повеќе од 1,5 милијарди евра инвестиции за изградбата на две нови електроцентрали во Србијa ќе се одржи на 20-ти јануари, објави во средата (7-ми јануари) германското претпријатие WirtschaftsBlat, потпирајќи се на неименувани извори. 
Фајненшал тајмс ќе ја објави поканата. 
Проектот предвидува изградба на две единици по 350 мегавати на термоцентралната Колубара Б и втора единица на термоцентралата Никола Тесла Б со капацитет од 700 мегавати.
***
Челичарницата „Арчелормител Зеница“ го прекина производството по прекинот на руската испорака на гас за Босна и Херцеговинa (БиХ) во средата (7-ми јануари). 
Во меѓувреме, сараевските власти објавија дека загубата на гас може да доведе до прекин со работата на околу 5.000 претпријатија во кантонот и дека многу згради може да останат без греење.
***
Кипарската законска обврска за одржување двојни цени во евра и кипарски фунти заврши на 1-ви јануари, една година по пристапот на Кипар во еврозоната, објави на 2-ри февруари Фајненшал мирор. 
Кипарските бизниси сега може да прекинат со двојните цени, објави Андреас Чараламбус, координатор на кампањата за усвојување на еврото.
(Разни извори – 02/01/09-09/01/09)
