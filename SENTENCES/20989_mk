04/11/2007
САРАЕВО, Босна и Херцеговина (БиХ) -- Tрипартитното претседателство се состана на итна седница во петокот (2-ри ноември), на разговори околу оставката на премиерот на БиХ, Никола Шпириќ.
Тие одлучија да се консултираат со него „веднаш штом ќе го дозволат тоа условите“, изјави претседавачот на претседателството Жељко Комшиќ, во надеж дека ќе го разубедат.
За евентуалниот избор на негов наследник ќе бидат потребни неколкумесечни преговори помеѓу различните партии.
Шпириќ во четвртокот поднесе оставка, откако Советот за спроведување на мирот ги игнорираше неговите приговори на последните мерки наметнати од страна на високиот претставник Мирослав Лајчак, со цел интензивирање на работата на парламентот и централната власт.
Лајчак во петокот инсистираше на тоа дека актуелната криза во БиХ е вештачки создадена и негираше дека неговите дејства имаат за цел да им наштетат на босанските Срби.
Според Лајчак, мерките се во согласност со Дејтонскиот мировен договор, уставот на БиХ и неговиот мандат.
(Ројтерс, МИА, ДПА, Б92, Независне новине - 03/11/07;
РТРС, СРНА, АФП, Ројтерс - 02/11/07)
