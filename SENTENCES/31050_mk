06/12/2010
ПРИШТИНА, Косово -- Шефот на УНМИК, Ламберто Заниер, беше назначен за главен претставник кој во иднина треба да им поднесува извештај на ОН во врска со дијалогот меѓу Приштина и Белград.
Заниер ја информираше шефицата за надворешна политика на ЕУ, Кетрин Ештон, во врска со улогата на мисијата, како и помошта што се нуди од страна на претставникот на ОН во Белград, Ендрју Гилмор.
Претставниците на УНМИК во Приштина во саботата (4-ти декември) изјавија за албанскиот сервис на Би-Би-Си дека Заниер ќе помага во координацијата -- со ЕУ -- за воспоставување дијалог меѓу двете страни, со цел промовирање на регионалниот мир, безбедност и одржливост.
Во неделата, премиерот во заминување, Хашим Тачи, реагираше, велејќи дека Косово е независна држава и никој не треба да посредува во разговорите.
Во септември Генералното собрание на ОН усвои резолуција во која се повикуваат Белград и Приштина да се вклучат во дијалог од взаемен интерес.
Не е одреден датум за почеток на истиот.
(Телеграфи, РФЕ, Коха - 05/12/10;
ББС, РТК - 04/12/10)
