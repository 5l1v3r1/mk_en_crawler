27/12/2005
ЗАГРЕБ, Хрватска -- Премиерот Иво Санадер во петокот (23-ти декември) изјави дека владата ќе обезбеди правна помош за пензионираниот генерал Анте Готовина во неговата одбрана пред Трибуналот на ОН за воени злосторства во Хаг.
Во интервјуто за националното радио Санадер рече дека владата, исто така, ќе им помогне и на другите армиски генерали кои се соочуваат со обвиненија за воени злосторства од конфликтот во периодот 1991-1995 година.
Во одделна изјава за хрватската национална телевизија во петокот Санадер рече дека започнувањето на разговорите за пристапување во ЕУ и подмирувањето на долгот на државата кон пензионерите се најголеми успеси на неговата влада во изминативе две години.
(Вечерњи лист, ХИНА, ХРТ - 23/12/05)
