25/06/2004
Од Вахит Бора за Southeast European Times во Истанбул - 25/06/04
Додека Истанбул се подготвува да пречека 3.000 учесници и 3.500 новинари на самитот на НАТО кој започнува в понеделник (28-ми јуни), максималните напори се фокусирани на безбедносните мерки. 
Околу 30.000 лица од обезбедуваoето ќе бидат на должност за време на дводневниот настан, вклучувајќи и поморски и воздухопловни единици.
Областа околу местото каде што ќе се одржува самитот ќе биде затворена за сообраќај. 
Безбедносниот персонал ќе има право да побара од оние кои живеат и работат во таа област да покажат документи за нивната адреса. 
Полицијата веќе го провери идентитетот на околу 300.000 лица кои живеат во близина на конгресните центри.
Летовите над Истанбул ќе бидат забранети, а авионите "Авакс" ќе патролираат на небото за време на самитот. 
Ќе бидат, исто така, преземени и мерки за осигуруваoе на поморската безбедност. 
Транзитните правци низ Истанбулскиот теснец ќе бидат ограничени за патнички возила и за воени бродови. 
Танкери за нафта и гас, како и бродови кои превезуваат експлозиви и запаллив товар, нема да можат да поминуваат. 
Морски бариери ќе бидат поставени околу палатите Долмабахче и Чираган, каде што ќе отседнат претставниците на НАТО.
Турските и американските безбедносни сили ќе соработуваат за да ја осигурат безбедноста на американската делегација, која се состои од 1000 претставници. 
Полицијата ќе биде опремена со 500 нови возила, вклучувајќи и оклопни возила, кои ќе ги користат делегациите.
"Турк телеком" и "Нортел нетворкс нетас" ги контролираат комуникациските подготовки за самитот. 
Поставена е безжична мрежа за пристап на Интернет (Ви-Фи), а специјална телефонска централа со висок капацитет ќе биде поставена во близина на Конгресната и изложбената сала "Лутфи Кирдар" и Воениот музеј. 
Ќе биде, исто така, инсталирана и технолошка инфраструктура ИСДН-БА во конференциските сали и простории, која овозможува одржуваoе на безжична телефонска видео-конференција.
Сателитските системи на "Турк телеком" ќе се користат за прес-комуникациите во текот на самитот. 
Новата кабелска и безжична Интернет мрежа во "Свисхотел", каде што ќе се одржат голем дел од конференциите и голем број од гостите ќе престојуваат, е спроведена примена на најновата технологија.
Како услуга која за првпат се применува во Турција, се комбинира Wireless Local Area Network и metro Ethernet technology -- кои овозможуваат широк пристап на Интернет преку оптички кабли. 
Организаторите велат дека на располагаoе на новинарите за покриваoе на настанот ќе им бидат 2.000 телефонски линии, 200 плазма-телевизори, 140 телевизори и 500 компјутери. 
На самитот ќе се користат два дигитални система за глас и превод.
Општинските работници работат на патиштата и тротоарите околу хотелите и конгресните центри. 
Според властите, 250 автомобили, 150 минибуси и 100 автобуси ќе се користат за превоз.
Во просториите каде што ќе се одржува самитот и каде што ќе престојуваат делегатитите ќе бидат поставени медицински центри. 
Шест амбуланти, еден хеликоптер и 700 здравствени работници ќе бидат на располагаoе во случај на потреба за време на самитот.
