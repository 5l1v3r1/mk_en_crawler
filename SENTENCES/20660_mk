09/08/2007
ЗАГРЕБ, Хрватска -- Министерството за надворешни работи и интеграција во ЕУ ги негираше извештаите дека остварува официјални разговори со Словенија во врска со тековните спорови.
Во средата (8-ми август) министерката Колинда Грабар-Китаровиќ рече дека и покрај тоа што се состанале тимови од двете земји, тоа било само на „консултациско“ ниво.
Наводно, се разговарало за несогласувањата околу поморските граници.
Помеѓу другите прашања за кои се говорело биле и 600 милиони американски долари што Хрватите ги депонирале во Љубљанска банка, една од најголемите словенечки банки.
Во 1989 година беше објавено дека банката не може да ги врати депозитите во странска валута.
Последното големо прашање е сопственоста на нуклеарната централа Крчко, која двете земји ја изградија заедно.
Словенија се закани дека ќе го блокира процесот на пристап на Хрватска во ЕУ ако не бидат решени различните прашања.
(Пословни дневник, Вјесник - 09/08/07)
