24/09/2007
ИСТАНБУЛ, Турција -- САД во саботата (22-ри септември) побараа од Турција да се откаже од планот за енергетска соработка со Иран. 
Руби Џефри, американски државен потсекретар за економски, енергетски и земјоделски прашања, на енергетската конференција во Истанбул рече дека бидејќи Турција нема недостиг од природен гас, таа треба да „развие енергетски односи со земјите што се политички стабилни и одговорни пред меѓународната заедница“. 
Тој ги посочи Казахстан и Туркменистан како алтернативи.
Два дена претходно, премиерот Реџеп Тајип Ердоган рече дека Турција ќе ги одржува своите односи со Иран, нејзиниот втор по големина снабдувач со гас. 
Анкара моментно планира да инвестира 3,5 милијарди американски долари во производството на гас во Иран. 
(Хуријет, Турски дневни вести - 24/09/07; Ројтерс - 22/09/07)
