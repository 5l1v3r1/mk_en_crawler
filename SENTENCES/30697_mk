14/02/2011
ПРИШТИНА, Косово -- Сообраќајна патрола беше нападната од локални Срби на патот Митровица-Зубин Поток во неделата (13-ти февруари), при што кон нивниот автомобил, наводно, биле фрлани камења и други предмети додека се движел. 
Нема извештаи за повредени, и не се идентификувани осомничени.
Во другите вести од неделата, началникот на косовската полиција Решат Малиќи рече дека сака полицијата, ЕУЛЕКС и КФОР да состават заеднички план за северно Косово за да се подобри безбедносната ситуација таму. 
Механизмите вклучуваат зголемени полициски патроли, воспоставување мултиетничка единица и вклученост на специјалните истражни единици. 
Тој вели дека побарал од ЕУЛЕКС „да формира заеднички патроли со албанските и српските полицајци и со тоа да изгради концепт „полиција во заедница“ и зголемено чувство на безбедност меѓу граѓаните“, во областите на север со мешано население. 
(КЛАН Косова, Кохавижн, Индексонлајн - 13/02/11)
