03/08/2007
AНКАРА, Турција -- Денис Бајкал, водачот на најголемата опозициска Републиканска народна партија, во четвртокот (2-ри август) ја повика владејачката Партија на правдата и развојот (АКП) да не го избира унилатерално својот кандидат за претседател.
Бајкал рече дека ниту една партија не треба да ги користи политичките околности за манипулирање на изборите.
Тој додаде дека ќе очекува премиерот Реџеп Тајип Ердоган да го одржи своето предизборно ветување и да организира консултации со опозициските партии.
Консензусот и соработката ќе бидат клучни за која било номинација, рече Бајкал.
Сепак, се чини дека номинацијата на министерот за надворешни работи, Абдула Ѓул, е веќе неизбежна.
Прашањето, наводно, било договорено за време на четири и пол часовниот состанок помеѓу водачите на АКП, Ердоган, Ѓул и претседателот на парламентот Булент Аринч.
(Сабах, Радикал, Заман - 03/08/07;
агенција Анадолу - 02/08/07)
