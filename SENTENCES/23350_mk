30/03/2009
ПРИШТИНА, Косовo -- Како што беше побарано, УНМИК им го предаде на српските обвинители досието во врска со случајот на трговија со органи, објавија медиумите во понеделникот (30-ти март). 
Инспекторите собираат информации за трговијата со органи чии жртви, наводно, биле Срби во 1999 година. 
Според канцеларијата на српскиот обвинител за воени злосторства Владимир Вукчевиќ, претставниците на УНМИК го предале досието во неделата. 
Српските медиуми го нарекоа случајот „жолто досие“, бидејќи српските обвинители велат дека Ослободителната војска на Косово ги отстранувала органите на српските заложници во куќа обоена во жолто во северна Албанија. 
Неименуван претставник на УНМИК што го цитираа медиумите рече дека досието се состои од пет страници, но не содржи конкретен доказ. 
(Експрес, Кохавижн, Телеграфи - 30/03/09)
