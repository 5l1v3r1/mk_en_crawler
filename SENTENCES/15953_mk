19/07/2006
САРАЕВО, Босна и Херцеговина (БиХ) -- Полициските реформи во БиХ остануваат клучен услов за потпишување на Спогодбата за стабилизација и асоцијација (ССА) со ЕУ, му рекоа високи официјални претставницина блокот на босанскиот министер за надворешни работи, Младен Иваниќ, во Брисел во вторникот (18-ти јули).
Тие генерално изразија задоволство од темпото на техничките преговори поврзани со ССА, но истакнаа дека спогодбата ќе биде возможна само ако биде спроведен домашниот договор за полициските реформи.
Исто така во вторникот, Канцеларијата на високиот претставник (КВП) во БиХ ја отфрли можноста за нови политички преговори за реструктуирањето на полицискиот сектор.
Ова неодамна го посочи премиерот на Република Српска Милорад Додик, како и Иваниќ.
(Дневни аваз, Независне новине - 19/07/06;
РТРС, ПБС БиХ, извори на ОХР - 18/07/06)
