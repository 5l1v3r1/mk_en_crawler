16/10/2009
БЕЛГРАД, Србија -- Министерот за одбрана Драган Шутановац во четвртокот (15-ти октомври) рече дека Србија во моментов не е заинтересирана да аплицира за членство во НАТО, ниту пак Алијансата го поставила ова како услов за зајакнување на соработката.
Тој, исто така, истакна дека парламентот усвоил резолуција во врска со воената неутралност.
Во натписот објавен во неделникот НИН, Шутановац истакна дека приоритет на Србија е да стане активна членка на програмата на НАТО Партнерство за мир, со оглед на тешката историја меѓу Србија и НАТО.
Во другите вести од четвртокот, припадниците на српската Безбедносно-информативна агенција и американската Администрација за борба против дрогата, запленија 2,8 тони кокаин, наводно, наменети за европските пазари.
Вредноста на дрогата, запленета во меѓународни води во Јадранското Море, се проценува на 120 милиони евра.
(Taнјуг, Б92, Бета, РТС, Блиц, Ројтерс - 15/10/09)
