18/05/2009
САРАЕВО, Босна и Херцеговина (БиХ) -- Министерот за безбедност, Тарик Садовиќ, побара од локалната канцеларија на Интерпол да контактира со центраната на меѓународната полициска организација во Лион и да побара повлекување на потерниците издадени за неколку луѓе од БиХ, објавија локалните медиуми во неделата (17-ти мај).
Србија во саботата потврди дека Интерпол-Србија издал меѓународна потерница за 19 Бошњаци осомничени за воени злосторства во 1992 година врз Срби во Сараево.
Според властите во БиХ, потерниците се политички мотивирани.
Сараево инсистира на тоа дека граѓаните на БиХ треба да се соочуваат со правдата дома, а не во странство.
(БХРТ, Фена, РТРС, Бета, Танјуг, Новости, Дневни аваз, БТА - 17/05/09;
Независне новине, СРНА - 16/05/09)
