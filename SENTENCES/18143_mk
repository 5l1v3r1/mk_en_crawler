15/12/2006
ПРИШТИНА, Косово, Србија -- Мисијата на ОБСЕ во Косово во четвртокот (14-ти декември) го претстави извештајот за судскиот систем во покраината, кој се фокусира на проблемите со заштитата на сведоците, администрацијата на правдата во судовите за помали прекршоци и малолетниците во кривичните постапки.
Јенс Модвиг, заменик-шеф на мисијата на ОБСЕ, рече дека заклучоците покажуваат оти предизвиците со кои се соочуваат судовите не се нерешливи.
Тој побара повеќе напорите да бидат насочени на обезбедувањето соодветна заштита на сведоците и спречување на нивното заплашување.
Модвиг истакна дека ефикасниот судски систем и спроведувањето на владеењето на правото претставува најдобар начин да се осигури довербата на јавноста во судството.
Во другите вести, албанскиот министер за надворешни работи, Бесник Мустафај, во петокот во Косово ја започна официјалната тридневна посета.
Тој, наводно, ќе се состане со претставници на УНМИК и владини претставници, водачи на политичките партии, како и со претставници на малцинствата.
(Албански вести - 15/12/06;
веб-страница на ОБСЕ, Косова лајв - 14/12/06)
