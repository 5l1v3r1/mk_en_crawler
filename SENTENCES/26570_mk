11/02/2010
СКОПЈЕ, Македонија -- Претставникот на ЕУ во Македонија Ерван Фуере и американскиот амбасадор во Скопје, Филип Рикер, во средата (10-ти февруари) рекоа дека го отфрлаат како неприфатлив коментарот на водачот на Демократската партија на Албанците (ДПА). 
Мендух Тачи рече дека ако владата продолжи со дискриминирање на Албанците, ќе има војна во Македонија. 
Опозициската ДПА го бојкотира парламентот од минатото лето, протестирајќи поради владината политика кон Албанците. 
Рикер и Фуере го повикаа Тачи да ја исфрли таквата реторика и да се врати во парламентот. 
(Aлсат, Макфакс, Сител, Канал 5 - 10/02/10)
