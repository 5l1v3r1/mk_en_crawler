21/12/2010
БЕЛГРАД, Србија -- Европскиот парламент (ЕП) ќе ја ратификува српската Спогодба за стабилизација и асоцијација (ССА) со ЕУ во јануари, рече известувачот на ЕП за Србија, Јелко Кацин, во понеделникот (20-ти декември), во Белград.
Тој објави дека ЕП, исто така, ќе усвои резолуција за напредокот на Србија во процесот на интеграција во ЕУ, и ги повика сите земји-членки на ЕУ да ја ратификуваат спогодбата што е можно поскоро, велејќи дека тоа е важно за регионот и ЕУ.
Министерот за внатрешни работи, Ивица Дачиќ, го увери Кацин дека српските власти прават сé што можат за спречување на злоупотребите на безвизниот режим, комплетирајќи го прашалникот на Европската комисија и се спремни да ја докажат целосната соработка со Хашкиот трибунал за воени злосторства.
(Taнјуг, Бета, Б92 - 20/12/10)
