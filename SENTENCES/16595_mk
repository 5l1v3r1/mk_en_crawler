08/08/2006
БУКУРЕШТ, Романија -- Романското студентско здружение и Националната образовна федерација во понеделникот (7-ми август) побараа од Националниот совет за проучување на активностите на Секуритате (ЦНСАС) да ги испита досиејата на универзитетските декани и ректори за евентуална соработка со безбедносните служби во земјата од времето на комунизмот.
Тие поднесоа листа на 56 главни официјални претставници од државните универзитети.
И покрај тоа што студентите велат дека нивната цел е да го исчистат системот од поранешните соработници на Секуритате, Националниот совет на деканите ја отфрли оваа иницијатива како маркетингшки потег.
Во меѓувреме, ЦНСАС ги проверува досиејата на 29 политичари за врски со Секуритате.
Сенаторот Разван Теодореску од Социјалдемократската партија беше ослободен од каква било поврзаност и сега се заканува дека ќе го тужи локалниот весник Романија Либера, кој објави дека е можно тој да бил соработник.
ЦНСАС во понеделникот ја поддржа претходната пресуда дека водачот на Конзервативната партија Дан Воикулеску бил вклучен во политичката полиција за Секуритате.
(Зиуа, Котидианул - 08/08/06;
Медиафакс - 07/08/06)
