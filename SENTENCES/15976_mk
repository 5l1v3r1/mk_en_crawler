19/11/2006
TИРАНА, Албанија -- Западен Балкан е клучен за безбедноста на Европа, изјави во петокот (17-ти ноември) комесарот за правда на ЕУ, Франко Фратини, повикувајќи ги земјите во регионот да ја интензивираат нивната соработка во борбата против трговијата со дрога и луѓе. 
Зајакнувањето на владеењето на правото, судскиот систем и безбедноста во земјите од Западен Балкан е, исто така, од клучно значење, додаде тој. 
Фратини говореше на четвртиот Министерски форум на ЕУ и Западен Балканза за правда и домашни работи, што се одржа во Тирана.
Разговорите на форумот се фокусираа на мерките за зајакнување на системот на погранична контрола во регионот, мерките против организираниот криминал и тероризмот, како и заштитата на сведоците. 
На настанот присуствуваа министрите од Албанија, Босна и Херцеговина, Хрватска, Македонија, Србија и Финска, која сега претседава со ЕУ. 
(Aлбански вести, ПБС БиХ, Вијести - 18/11/06; веб-страница на албанската влада, ХРТ - 17/11/06)
