30/01/2007
ТИРАНА, Албанија -- Премиерот Сали Бериша и неговиот бугарски колега во посета на земјата, Сергеј Станишев, во понеделникот (29-ти јануари) предложија ЕУ да го преиспита евентуалното повторно отворање на двата стари оддели од нуклеарната централа Козлодуј, земајќи ја предвид можната регионална енергетска криза. 
Одделите 3 и 4 беа затворени од безбедносни причини на 31-ви декември, во согласност со предпристапните обврски на Бугарија за влез во Унијата. 
„Ние повторно ги повикуваме Европската комисија и ЕУ да ја преиспитаат оваа обврска, која всушност повеќе му штети на регионалниот енергетски пазар отколку на Бугарија“, рече Бериша на прес-конференцијата во понеделникот. 
Албанија беше тешко погодена од недостатокот на електрична енергија оваа зима.
Бериша и Станишев, исто така, разговараа за билатералната и регионалната соработка. 
Станишев ја потврди подготвеноста на Софија да ги поддржи напорите на Албанија за пристап во ЕУ и во НАТО. 
Во рамките на посетата, беа потпишани неколку договори за соработка. 
(Албански вести, Сега - 30/01/07; веб-страница на албанската влада, веб-страница на бугарската влада, БНР - 29/01/07)
