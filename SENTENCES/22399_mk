11/06/2008
НИКОЗИЈА, Кипар -- Кипарските Турци изразија незадоволство околу договорот за соработка потпишан помеѓу Кипар и Велика Британија минатата недела, велејќи дека овој потег може да ги загрози кревките напори за продолжување на разговорите за повторно обединување.
Хасан Ерчакица, портпарол на водачот на кипарските Турци, Мехмет Али Талат, во вторникот (10-ти јуни) издаде соопштение во кое се вели дека договорот имплицира контрола на кипарските Грци над отцепената заедница на кипарските Турци.
Договорот, потпишан во Лондон, од страна на кипарскиот претседател Деметрис Христофаиас и британскиот премиер Гордон Браун на 5-ти јуни, предвидува зајакнување на соработката и заедничките напори за решавање на кипарскиот проблем.
Талат и Христофиас се согласија во март да продолжат со разговорите чија цел е повторно обединување на островот, кој е поделен веќе со децении.
Тие назначија оперативни групи да ги постават основите на официјалните разговори, кои се очекува да започнат подоцна овој месец.
(Tркиш дејли њус - 11/06/08;
AП - 10/06/08)
