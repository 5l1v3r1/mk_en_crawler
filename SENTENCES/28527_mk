16/06/2010
ПОДГОРИЦА, Црна Гора -- Министрите за надворешни работи на земјите од Централноевропската иницијатива (ЦЕИ) се согласија во вторникот (15-ти јуни) дека организацијата треба да ја зајакне соработката со другите регионални иницијативи и со ЕУ.
Тие, исто така, ја потврдија иднината во ЕУ на сите земји од Западен Балкан.
По состанокот во Будва, највисокиот италијански дипломат, Франко Фратини, рече дека ЦЕИ треба да ја зајакне својата економска димензија и во иднина, треба да ја унапреди соработката со поддршка на ЕУ и европските финансиски организации.
Црна Гора, како актуелен претседавач на ЦЕИ, беше домаќин на министрите за надворешни работи на Италија, Србија, Албанија, Словачка, Босна и Херцеговина, како и на претставниците на другите земји-членки.
(Tанјуг, Радио Слободна Европа, РТЦГ, Бета - 15/06/10)
