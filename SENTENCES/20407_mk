12/09/2007
БЕЛГРАД, Србија -- Премиерот Воислав Коштуница нема таен предлог во врска со поделбата на Косово, рече во вторникот (11-ти септември) директорот на владаината канцеларија за односи со медиумите, како одговор на извештајот на весникот на косовските Албанци „Коха диторе“. 
Во него се тврди дека Коштуница понудил поделба на Косово како компромис и неформално ги информира европските претставници. 
Според весникот, Војил Лазаревиќ, бизнисмен и поддржувач на изборната кампања на Коштуница, тивко ги посетува државите на ЕУ за да ги процени реакциите. 
Сепак, Михајловиќ инсистираше на тоа дека српската влада ниту размислува ниту ќе ја прифати идејата за поделба.
Во другите вести од вторникот, српскиот министер за Косово, Слободан Самарџиќ, рече дека Белград ќе побара од Србите во Косово да ги бојкотираат изборите на 17-ти ноември во покраината. 
Тој рече дека не се исполнети условите за гарантирање на учеството. 
(Политика, Блиц - 12/09/07; Бета, РТС, Танјуг, ДПА, Ројтерс, АФП - 11/09/07)
