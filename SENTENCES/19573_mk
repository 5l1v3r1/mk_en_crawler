25/03/2008
AНКАРА, Турција -- Американскиот заменик-претседател Дик Чејни во понеделникот (24-ти март) изрази поддршка за борбата на Турција против терористичката Курдистанска работничка партија (ПКК) во северен Ирак. 
Според извештајот на Ројтерс, во кој се цитира анонимен американски официјален претставник, тој повикал на решавање на проблемот со ПКК на начин кој нема да ги зголеми политичките тензии во Ирак.
Чејни, кој беше во шестчасовна посета на Анкара откако ја заврши својата турнеја низ Блискиот Исток, се состана со претседателот Абдула Ѓул, премиерот Реџеп Тајип Ердоган и генерал Јашар Бујуканит, началникот на турскиот Генералштаб. 
Турските претставници рекоа дека разговорите покриле одреден број прашања, како што е ПКК, размената на разузнавачки информации помеѓу Анкара и Вашингтон, ситуацијата во Авганистан, иранската нуклеарна криза и енергетските проблеми. 
Анкара, наводно, ја отфрлила можноста за испраќање нови трупи во Авганистан сега-засега. 
(Ројтерс, АП, СНН Турк, новинска агенција Анадолу, Милијет, Хуријет, Сабах - 24/03/08)
