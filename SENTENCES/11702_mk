21/06/2005
АНКАРА, Турција -- Судот во понеделникот (20-ти јуни) му одреди доживотна затворска казна на еден познат исламистички милитант, откако го прогласи за виновен за организирање на ударот на авион во музејот на Кемал Ататурк во Анкара. 
Според обвинителите, Метин Каплан и неговата група, Калифат Стејт, го испланирале нападот за време на прославите на 75-годишнината од основањето на секуларна Турција во 1998 година. 
Заговорот беше откриен кога полицијата уапси 23-ца заговарачи. 
Каплан избега во Германија, но беше екстрадиран во октомври 2004 година по укинувањето на смртната казна во Турција. 
Неговата група сака да ја сруши турската секуларна влада и да создаде исламска држава. 
Адвокатите на Каплан велат дека ќе поднесат жалба. 
(AП, TurkishPress.com, AФП - 20/06/05)
