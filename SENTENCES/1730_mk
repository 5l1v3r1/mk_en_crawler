18/07/2012
Во четвртокот (12.
јули), медиумите, цитирајќи извори добро запознаени со прашањето, објавија дека Турција за првпат ќе добие место во одборот на ММФ.
Според изјавата на Подсекретаријатот на трезорот, земјата ќе биде заменик извршен директор за својата група земји во извршниот одбор во 2012 година, пред да ја заземе позицијата извршен директор во 2014 година.
Во понеделникот (16.
јули) грчкото министерство за екологија, енергетика и климатски промени одобри изградба на гасовод што го спојува градот Комотини со Стара Загора во Бугарија.
Цевоводот ќе биде во должина од 180 км и ќе може да пренесува првично 3 милијарди кубни метри годишно, а можно е капацитетот да достигне 5 милијарди кубни метри.
Ќе пренесува гас од Каспиското и од Средоземното Море или од терминал на течен природен гас во Турција.
Во понеделникот (16.
јули) германската компанија „Лиса Дракслмајер ГмбХ“ и македонската Влада потпишаа договор за најголемата германска инвестиција за изградба на нов капацитет во балканска држава.
Компанијата ќе изгради погон за делови за возила во Кавадарци, а целата инвестиција ќе достигне сума од 35 милиони евра.
Фабриката ќе отвори 4.000 работни места.
Во понеделникот (16.
јули) податоци од централната банка покажаа дека во мај во Бугарија, дознаките од мигрантите достигнале рекорден износ.
Покрај глобалната финансиска криза, Бугарите што работат во странство им испратиле на своите семејства вкупно 78,2 милиони евра во мај, а тоа е рекорден износ во однос на 2004 година, кога банката почнала да прибира такви податоци.
Во неделата (15.
јули), авторитетниот „Форбс“ препорача во една статија дека Грција треба да го следи примерот на соседна Бугарија и да воведе систем на пропорционална даночна стапка.
„Кога Бугарија го воведе системот, даночните приходи се зголемија за 5,24 отсто во првата година откако се воведе пропорционалната даночна стапка, во споредба со состојбата во претходниот даночен систем.
Тоа е поголемо зголемување на приходи отколку зголемувањето што го постигна грчката влада со сите обиди за „штедење“ со нагло зголемување на даноците“, истакнува написот.
Во четвртокот (12.
јули) српската централна банка ја референтната каматна стапка веќе втор месец по ред за четвртина поен, до 10,25 отсто.
Одлуката да се зголеми стапката, која веќе беше втора највисока во Европа, беше објаснета со притисоци на цените, што ги надмина грижите околу забавувањето на економијата.
Во четвртокот (12.
јули), Банката на Кипар го назначи Јанис Кипри за нов извршен директор по оставката на Андреас Алиадес два дена претходно.
Алиадес рече дека „недостатокот на кохезија во справувањето со предизвиците во банкарскиот сектор“ е причина за неговото повлекување од функцијата.
Кипри е овластен сметководител кој работи во банката од 1980 година.
(Разни извори - 12.7.2012 - 18.7.2012)
