25/09/2005
СКОПЈЕ, Македонија -- Македонската влада го преживеа гласањето за недоверба на иницијатива од опозициските партии, по еднодневната расправа во четвртокот (22-ри септември) која заврши по полноќ.
Шеесет и еден пратеник од партиите на владејачката коалиција ја отфрлија интерпелацијата, додека 23 опозициски пратеници ја поддржаа.
Двајца пратеници на опозицијата беа воздржани, додека 34 не беа присутни во собраниската сала за време на гласањето.
На крајот од седницата премиерот Владо Бучковски вети интензивирање на напорите за интеграција на Македонија во ЕУ и во НАТО и ги отфрли обвинувањата од опозицијата за фаталните доцнења во реформскиот процес.
(Утрински весник, Дневник - 24/09/05;
Tелма ТВ - 23/09/05)
