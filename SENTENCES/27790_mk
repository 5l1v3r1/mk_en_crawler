24/10/2010
БЕЛГРАД, Србија -- Полицијата во Белград заплени 120 килограми чист хероин во петокот (22-ри октомври) и уапси двајца осомничени шверцери на дрога. 
Вредноста на дрогата се проценува на околу 10 милиони евра. 
На прес-конференцијата министерот за внатрешни работи, Ивица Дачиќ, ја опиша како најголемо еднократно запленување дрога во Белград досега и рече дека полициската операција продолжува и дека се можни нови апсења. 
Хероинот, наменет за пазарите во Западен Балкан, беше пронајден во камион кој се движел од Истанбул за Чешка. 
(РТС, Данас, Блиц, Танјуг, АП - 22/10/10)
