07/09/2009
Приштинскиот универзитет, во соработка со косовската Софтвер фридом, ја организираа првата конференција за слободен и отворен софтвер на 30-ти и 31-ви август.
Повеќе од 300 локални и меѓународни учесници разговараа за отворениот софтвер и најновите информатички технологии.
Меѓу учесниците во дискусијата беа и претставници на отворениот интернет пребарувач Мозила.
Кипар и Европската вселенска агенција (ЕСА) потпишаа петгодишен договор за соработка во Никозија на 27-ми август.
Целта на документот е да им се овозможи на Кипар и ЕСА да создадат рамка за поинтензивна соработка.
Министерот за комуникации и работи, Никос Николаидес, рече дека договорот е многу важен настан за Кипар во областа на науката и технологијата, а особено во областа на вселенската технологија.
Српските студенти од Универзитетот во Крагуевац го освоија второто место на светскиот студентски натпревар Имеџин кап, организиран од Мајкрософт во Каиро.
Веста ја објави министерката за млади и спорт Снежана Самарџиќ-Марковиќ на 31-ви август.
Српскиот тим победи во категоријата Лајв сервисис.
Вкупно 59.000 студенти од 142 земји учествуваа на натпреварот.
Босанецот Русимир Мустајбеговиќ освои златен медал на Деветтиот московски меѓународен салон на иновации и инвестиции за неговиот изум брава без клуч.
Изложбата се одржа од 26-ти до 30-ти август.
Астрономи од опсерваторијата ИАУ А70 во Бугаријa открија девет нови астероиди во изминативе две недели.
Центарот ги препозна астероидите како помали тела во соларниот систем во харвардскиот Меѓународен астрономски сојуз.
Вториот по посетеност музеј во Tурција по палатата Топкапи, музејот Мевлана во Коња, Анатолија, претрпува најголема досега реставрација, и прва сеопфатна реставрација од 1926 година.
Првата фаза откри нови детали за дервишите кои живееле таму во минатото.
Третиот Меѓународен салон за пејзажна архитектура беше отворен во Земун, Србијa, во четвртокот (3-ти септември).
На настанот, кој завршува на 14-ти септември, ќе бидат прикажани делата на архитекти од Холандија, Хрватскa, Црна Гора, Јужна Африка, Шпанија и Словенијa.
(Разни извори – 31/08/09-07/09/09)
