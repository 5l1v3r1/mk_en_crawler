11/06/2008
САРАЕВО, Босна и Херцеговина (БиХ) -- Високиот претставник и специјален претставник на ЕУ, Мирослав Лајчак, шефот на делегацијата на Европската комисија во БиХ и амбасадор Димитрис Куркулас и францускиот амбасадор Марис Бернио, ја повикаа владата на БиХ да го интензивира зајакнувањето на владеењето на правото и реформата на системот на државен имот.
Ова се условите што Советот за спроведување на мирот (ПИК) ги бара пред да ја трансформира Канцеларијата на високиот претставник (ОХР) во канцеларија на специјалниот претставник на ЕУ.
Претставниците на ЕУ, кои присуствуваа на седницата на Министерскиот совет на БиХ за интеграцијата во ЕУ во вторникот (11-ти јуни) во Јахорина, исто така го поздравија напредокот во три цели:
договорот за подвижниот одбранбен имот, усвојувањето на законот за фискалниот совет и усвојувањето на стратегијата за судските реформи.
Тие ја повикаа владата да ги зајакне напорите за исполнување на преостанатите услови.
(Независне новине - 11/06/08;
веб-страница на ОХР, Фена, ПБС - 10/06/08)
