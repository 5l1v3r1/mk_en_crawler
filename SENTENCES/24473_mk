10/07/2009
AНКАРА, Турција -- Премиерот Реџеп Тајип Ердоган во средата (8-ми јули) рече дека ќе побара од Советот за безбедност на ОН да расправа за тоа како може да се спречат судирите во Кина.
Пекинг реагираше на изјавата на Ердоган во четвртокот, велејќи дека тоа е домашно прашање.
„Тоа е чисто внатрешно прашање на Кина и не бара дискусии од Советот за безбедност на ОН“, рече портпаролот на Министерството за надворешни работи, Кин Ганг.
Министерот за индустрија и трговија, Нихат Ергун, во четвртокот повика на бојкот на кинеските производи поради тензиите во Автономниот регион на Хинџианг-Ујгур, каде што избија судири претходно оваа недела помеѓу локалното кинеско население и муслиманското малцинство Ујгури.
Ердоган вели дека ако водачот на Ујгур, Ребија Кадеер, аплицира за виза, Турција ќе й издаде.
(Радикал, Хуријет, Ватан - 10/07/09;
Ројтерс, Ксинхуа, НТВ - 09/07/09)
