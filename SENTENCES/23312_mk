31/03/2009
БУКУРЕШТ, Романија -- Обвинителите во понеделникот (30-ти март) подигнаа обвинение против поранешниот министер за економија, Кодрут Серес, и поранешниот министер за комуникации и ИТ, Жолт Наѓи, поради нивната наводна вмешаност во илегални договори за приватизација. 
Серес е обвинет за предавство и давање доверливи трговски информации во врска со продажбата на државните претпријатија. 
Наѓи е обвинет дека дозволил протекување доверливи информации и овозможување илегални приватизациони договори. 
Четворица други осомничени, меѓу кои и еден Чех и еден турски државјанин, добија обвиненија во истиот случај. 
Обвинителите велат дека помеѓу мај 2005 и ноември 2006 година, обвинетите биле дел од криминална група која организирала нелегални приватизации, вклучително и на романскиот електродистрибутер Електрика, производителот на авиони Авиоане Крајова, телеком-операторот Ромтелеком и поштенското претпријатие Поста Романија. 
(Meдиафакс, Зиаре, Реалитатеа ТВ, Фокус - 30/03/09)
