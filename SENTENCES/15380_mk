28/11/2006
ТАМПЕРЕ, Финска -- Министерот за надворешни работи, Ерки Туомиоја, чија земја моментно претседава со ЕУ, во понеделникот (27-ми ноември) објави дека не е постигнат договор помеѓу ЕУ и Турција за кипарското прашање, и покрај одделните состаноци со неговиот турски и кипарски колега, Абдула Ѓул и Јоргос Лиликас, во рамките на ЕУ-Медитеранскиот самит во Тампере.
„Околностите не дозволуваат постигнување на договор за време на финското претседателство“, рече тој, додавајќи дека Советот за генерални прашања на ЕУ, кој ќе се состане на 11-ти декември, ќе одлучи за тоа како ова ќе влијае на разговорите за членство на Турција со ЕУ.
Подоцна во понеделникот, комесарот за проширување на ЕУ, Оли Рен, рече дека преговорите со Турција нема да бидат прекинати, но целокупниот процес можно е да биде забавен.
(Милијет, Сабах - 28/11/06;
Заман, ЕУ Обсервер, Ројтерс, Еуроњус, АП - 27/11/06)
