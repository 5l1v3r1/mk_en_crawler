07/09/2007
ЗАГРЕБ, Хрватска -- Министерството за одбрана проценува дека со влезот во НАТО земјата е можно да заштеди три милијарди американски долари од трошоците за војската, со текот на времето. 
Според цифрите што беа претставени во четвртокот (6-ти септември), најголема би била заштедата од персоналните намалувања: наместо да се одржува бројката од 50.000 до 250.000 персонал, Хрватска ќе обезбеди средства за професионална армија од 16.000 припадници. 
Задолжителната воена обврска ќе биде укината следната година. 
Трошоците за модернизацијата на армијата ќе изнесуваат околу 52 милиони евра годишно, ако Хрватска влезе во НАТО, наспрема 129 милиони евра годишно, ако не влезе.
Во другите вести од четвртокот, полицијата го уапси командантот на противпожарникарската служба во централната жупанија на Шибеник, кој ја распореди групата од 23 пожарникари да се борат со пожарот на островот Корнат минатата недела. 
Единаесет лица починаа од изгорениците со кои се здобија откако ветрот го разгоре пожарот и тоа останаа заробени во пламените. 
(Вјесник, Вечерњи лист, Пословни дневник - 07/09/07; ХИНА, ХРТ, АФП - 06/09/07)
