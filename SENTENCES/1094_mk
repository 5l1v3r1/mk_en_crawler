02/01/2008
Тренерот на хрватската репрезентација, Славен Билиќ, е прогласен за личност на годината на втората по ред годишна церемонија на Медиа сервис во средата (26-ти декември). 
Покрај тоа, хрватската скокачка во височина, Бланка Власиќ, ја освои наградата за спортист на годината, а покојниот македонски пејач Тоше Проески -- кој загина во сообраќајна несреќа во Хрватска во октомври минатата година -- беше постхумано прогласен за најдобар пејач.
***
Фудбалската асоцијација на Босна и Херцеговинa (БиХ) во петокот (28-ми декември) објави дека ја разгледува можноста тројца кандидати да бидат тренери на нејзината репрезентација. 
Германската фудбалска легенда Лотар Матеус, поранешниот хрватски тренер Златко Крањчар и поранешната босанска фудбалска ѕвезда, Мехо Кодро. 
Асоцијацијата планира да го објави својот избор в сабота.
***
Изложба по повод 60-годишнината од постоењето на Сараевската библиотека беше отворена во средата (26-ти декември). 
Библиотеката е основана во 1947 година, опслужува 100.000 читачи годишно, а во моментов има шест оддели, вклучително и за германска и американска литература, како и богата колекција детски книги.
***
Српскиот филм „Црн Груја“ е прогласен за најгледан филм во Србијa во 2007 година, со 100.000 гледачи, според податоците на претпријатието за дистрибуција Так. 
Два други српски филмови -- „Четвртиот маж“ и можниот кандидат за Оскар „Стапица“ -- исто така се рангираа во првите десет, на четвртото и осмото место.
***
Tурскиот карикатурист Ахмет Ајканат ја освои првата награда од 10.000 американски долари на натпреварот за политички стрип „Ранан Лури“ на ОН за 2007 година. 
Темата на натпреварот беше „Рефлектирањето на важноста на човечкото достоинство, взаемната почит и пријателство, како и економската и еколошката меѓусебна одговорност.“
***
Tиранa во петокот (28-ми декември) организираше церемонија во чест на десетте најважни луѓе на годината, според изборот на јавноста. 
Помеѓу кандидатите беа истакнати луѓе од областа на уметноста и другите полиња, како и обични жители кои дадоа значаен придонес во општеството“.
***
Maкедонскиот министер за култура, Арифхикмет Џемаили, во петокот (28-ми декември) изјави дека се надева оти Македонија ќе успее да ги спроведе своите планирани проекти од областа на културата во 2008 година. 
Тој рече дека се обезбедени средства за проектите, кои треба да започнат во март, а меѓу нив е и споменикот на Мајка Тереза и музејот на восочни фигури на жртвите од комунизмот.
***
Голем број Романци со свирки го најавија доаѓањето на Новата година во Букурешт, кој понуди голем избор на забава и концерти. 
Британската поп-пејачка Софи Елис Бекстон имаше концерт во центарот на Пјата конститутиеи, заедно со некои локални пејачи и групи, додека Округот 5 се забавуваше со велшката легенда Том Џонс.
***
Прославената Богатствата на палатата Топкапи, која беше изложена во Токискиот метрополитан музеј и Националниот музеј Кјото минатото лето и есен, привлече повеќе од 5.000 јапонски туристи во Tурција. 
Во моментов богатствата се изложени во Градскиот музеј Нагоја до 11-ти февруари.
***
(Разни извори 26/12/07-02/01/08)
