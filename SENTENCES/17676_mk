26/01/2007
СТРАЗБУР, Франција -- Парламентарното собрание на Советот на Европа (ПАЦЕ) во четвртокот (25-ти јануари) усвои извештај за Албанија. 
Истиот го поздравува напредокот постигнат досега, но и повикува на континуиран мониторинг на реформите, особено во областите на изборната легислатива, реформите во администрацијата и локалната власт, борбата против корупцијата и организираниот криминал, спречувањето на тортурата и почитувањето на малцинските и детските права. 
Во него се потврдува и дека локалните избори следниот месец ќе бидат тест за способноста на локалните власти за организирање на слободни и фер избори. 
(Шекули - 26/01/07; веб-страница на СоЕ - 25/01/07)
