29/10/2009
ЗАГРЕБ, Хрватска -- Опозициските партии го отфрлија договорот за решавање на пограничниот спор меѓу Хрватска и Словенија кој го претстави премиерката Јадранка Косор на вонредната седница во средата (28-ми октомври). 
Косор сакаше да постигне договор со опозицијата пред да добие поддршка од владата. 
Но, опозицијата тврди дека договорот не е доволно транспарентен и содржи штетни одредби, првенствено во врска со пристапот на отворено море за Словенија. 
Зоран Миловановиќ, водач на главната опозициска Социјалдемократска партија (СДП) инсистираше на тоа дека е потребна поголема дискусија и го повика и претседателот Стипе Месиќ да го даде своето мислење во врска со договорот.
Косор ја истакна важноста на консензусот, потврдувајќи дека Словенија може повторно да ги блокира разговорите за пристапување на Хрватска со ЕУ. 
Таа во петок повторно ќе се состане со претставници на СДП. 
За да се постигне договор со Словенија потребно е двотретинско мнозинство во парламентот. 
(Вјесник, ХРТ, Јутарњи лист, ХИНА - 28/10/09)
