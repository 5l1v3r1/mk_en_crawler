27/05/2008
БРИСЕЛ, Белгија -- Комесарот за проширување на ЕУ, Оли Рен, во понеделникот (26-ти мај) го информираше Европскиот парламент за темпото на напорите за интеграција во ЕУ помеѓу земјите во Западен Балкан, опишувајќи го како „стабилно, но нееднакво“.
Рен рече дека финализирањето на статусот на Косово и формирањето на новата влада во Србија се и понатаму најчувствителните прашања.
Тој рече дека 2008 година беше важна година за Хрватска, додавајќи дека ако разговорите за пристапување продолжат според планираното, ЕУ би можела да обезбеди распоред за пристапување до крајот на оваа година.
Тој ја повика Македонија да се посвети на реформите, почнувајќи со слободните и фер парламентарни избори следниот месец.
Рен ги повика Албанија и Црна Гора на ефикасно спроведување на договорите за стабилизација и асоцијација (ДСА).
Тој потврди дека Босна и Херцеговина може да очекува потпишување на својот ДСА на 16-ти јуни.
(Фена, Б92, Танјуг, Бета, РТРС, Томсон фајненшал - 26/05/08)
