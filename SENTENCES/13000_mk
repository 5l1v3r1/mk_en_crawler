30/09/2005
ЗАГРЕБ, Хрватска -- Локалните медиуми во четвртокот (29-ти септември) објавија дека ЕУ комисијата за Хрватска ќе се состане в понеделник изутрина.
Изворите велат дека комисијата ќе вклучува претставници од Велика Британија, Луксембург, Австрија и Финска, а ќе учествува и шефот за безбедност на ЕУ, Хавиер Солана, и комесарот за проширување на ЕУ, Оли Рен.
Главниот обвинител на Хашкиот трибунал, Карла дел Понте, и делегацијата на хрватската влада, предводена од премиерот Иво Санадер, исто така, ќе биде поканета.
На состанокот ќе биде разговарано дали Хрватска покажува целосна соработка со Трибуналот на ОН за воени злосторства.
Недоволната соработка би можела повторно да ги одложи разговорите за пристап со ЕУ.
Во другите вести, властите објавија дека, на барање на одбраната, почетокот на судскиот процес против таканаречената „Вуковарска тројка“ е одложен за една недела.
Истиот ќе започне на 10-ти октомври.
Тројцата поранешни офицери на српската армија -- Миле Мркшиќ, Мирослав Радиќ и Веселин Шљиванчанин -- се обвинети во врска со масакрот во 1991 година на скоро 300 Хрвати и друго несрпско население, кои беа одведени од болницата во Вуковар и убиени во Овчара.
(ХИНА, Индекс - 29/09/05)
