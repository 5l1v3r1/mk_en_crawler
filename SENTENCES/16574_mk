10/11/2006
ПРИШТИНА, Косово, Србија -- Водачите на етничките Албанци во Косово ја разгледуваат можноста за прогласување на покраината за независна држава, рече во четвртокот (9-ти ноември) косовскиот премиер Агим Чеку.
Тој јасно стави до знаење дека овој потег ќе биде преземен само ако има одложување во одредувањето на конечниот статус на покраината и ако решението што ќе го предложи посредникот на ОН, Марти Ахтисари, претставува што било помалку од државност.
„Јас не му се заканувам на Советот за безбедност на ОН“, рече Чеку.
Во меѓувреме, Скендер Хисени, портпаролот на преговарачите од етничките Албанци во разговорите за статусот во Виена, ја повика Контакт-групата за Косово да го објави крајниот рок за одредување на иднината на Косово, на состанокот в петок.
Овие изјави следеа по извештаите дека меѓународната заедница е можно да ја одложи својата одлука за Косово, по парламентарните избори во Србија во јануари.
(Фајненшал тајмс - 10/1/06;
AФП, Б92, Фонет, Ројтерс, ДПА, Фокус - 09/11/05)
