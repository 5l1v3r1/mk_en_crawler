02/04/2007
СОФИЈА, Бугаријa -- Царинските власти на крајот од минатата недела спречија обид за трговија со хероин на граничниот премин со Македонија Ѓуешево, според соопштението изминатиот викенд од регионалната царинска служба во Ќустендил. 
Дрогата беше пронајдена кај двајца патници, српски државјани со етничко албанско потекло, во автобус кој се движеше од Турција кон Македонија. 
Пазарната вредност се проценува на преку 500.000 евра. 
Обвинети се двајца мажи и возачот на автобусот, турски државјанин.
Во соседна Србија, пограничната полиција во Димитровград во неделата заплени скоро 5 килограми хероин, скриени во купе на меѓународен патнички воз кој се движел од Истанбул за Белград. 
Уапсен е еден српски државјанин.
Во меѓувреме, во Албанија, полицијата конфискуваше 22 пушки од турско производство од приватен автомобил во Драч, по информацијата за шверц со оружје. 
Уапсени се двајца албански државјани. 
(Aлбански вести - 02/04/07; РТС - 01/04/07; бТВ - 31/03/07)
