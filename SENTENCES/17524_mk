25/02/2007
ЗАГРЕБ, Хрватска -- Опозициската Социјалдемократска партија (СДП) и Хрватската народна партија (ХНС) во петокот (23-ти февруари) поднесоа иницијатива за гласање недоверба на владата, поради неподнесувањето на редовните извештаи до парламентот во врска со апсорпцијата на предпристапните фондови на ЕУ. 
Според СДП и ХНС, владата не поднесувала извештај на секои шест месеци како што вети, доведувајќи ја во прашање својата транспарентност.
Во другите вести од петокот, хрватската полиција го објави апсењето на двајца етнички Срби во Осиек. 
Тие се опишани како поранешни членови на т.н. 
воена полиција на армијата на Српска Краина, обвинети во врска со мачењето и убиството на еден Хрват во Даљ во мај 1995 година. 
(Вечерњи лист, Вијести, Макфакс - 24/02/07; ХИНА, ХРT - 23/02/07)
