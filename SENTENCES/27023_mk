07/03/2010
AНКАРА, Турција/БРИСЕЛ, Белгија -- Премиерот Реџеп Тајип Ердоган во саботата (6-ти март) ја критикуваше резолуцијата за „ерменскиот геноцидр, усвооена од страна на Комисијата за надворешни работи на американскиот Претставнички дом, предупредувајќи дека истата може да им наштети на американско-турските односи.
„Дозволете да кажам јасно дека оваа резолуција нема да ни наштети.
Но, истата ќе им наштети на билатералните односи меѓу двете држави, интересите и визиите за иднината.
Ние нема да бидеме губитници“, рече Ердоган на бизнис форумот во Истанбул.
Турскиот амбасадор во САД, Намик Тан, во саботата пристигна дома, откако беше повикан заради консултации околу ова прашање.
Во другите вести, илјадници Курди се собраа во Брисел во саботата, на протести против неодамнешните рации и апсења на луѓе осомничени за врски со забранетата Курдистанска работничка партија (ПКК).
Околу 30 Курди, вклучително и поранешни пратеници и истакнати активисти, беа уапсени во Белгија во четвртокот, како дел од полициската операција против терористичката организација.
Осуммина остануваат во притвор, под обвинение дека помагале во регрутирањето на борците за ПКК.
(Ројтерс, Хуријет, Ксинхуа, АП, РИА Новости, Еуроњус - 06/03/10)
