08/09/2006
ВИЕНА, Австрија -- Главниот обвинител на ОН, Карла дел Понте, во четвртокот (7-ми септември) повика на интензивирани меѓународни напори за да се осигури изведување пред лицето на правдата на преостанатите бегалци. 
Во говорот пред Постојаниот совет на ОБСЕ во Виена, Дел Понте рече дека главниот проблем е „јазот на неказнување“. 
Домашните закони во различните земји на поранешна Југославија и понатаму се неусогласени и оневозможуваат екстрадиција на државјани и пренесување на судските процедури за воени злосторства, особено оние кои се однесуваат на командантите од средно ниво, рече таа.
„Сите злосторства мора да бидат казнети, сите злосторници мора да се соочат со правата“, рече Дел Понте. 
Таа, исто така, посочи дека континуираниот притисок од ЕУ би можел да ја принуди Србија да го уапси Ратко Младиќ и другите осомничени за воени злосторства. 
(Блиц, Глас јавности - 08/09/06; веб-страница на ОБСЕ, Танјуг, АП, УПИ - 07/09/06)
