20/01/2010
АНКАРА, Турција -- Министерството за надворешни работи во понеделникот (18-ти јануари) ја отфрли формалната одлука на ерменскиот Уставен суд, со која се одобруваат протоколите за воспоставување и развој на официјалните дипломатски односи. 
Во кусата порака, објавена на веб-страница на министерството, се вели дека деловите од одлуката содржат „предуслови и рестриктивни одредби кои го нарушуваат текстот и духот на протоколите“ потпишани во Женева на 12-ти октомври.
Извори на Министерството за надворешни работи во Анкара беа цитирани од локалните медиуми дека реферирањето во одлуката на „геноцидот“ на Ерменците од Првата светска војна, исто така, ја нарушуваат суштината на документите потпишани во октомври.
Експертите велат дека одлуката на уставниот суд јасно посочува дека взаемните обврски преземени од двете земји „се, според принципите на меѓународното право, исклучително од билатерална природа“, отфрлајќи каква било врска меѓу процесот на нормализација и односите меѓу Јереван и Анкара од една страна и Азербејџан од друга. 
(ИТАР-ТАСС, Радио Слободна Европа, Фајненшал тајмс, Хуријет - 19/01/10)
