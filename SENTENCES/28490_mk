15/04/2010
ДАБЛИН, Ирска -- Косовската влада треба да премине од зборови на дела кога станува збор за борбата против корупцијата на највисоко ниво, рече меѓународниот цивилен претставник Питер Фејт во средата (14-ти април), за време на настапот во Даблин. 
Подоцна, на предавањето во Институтот за меѓународни и европски прашања, тој рече дека решавањето на прашањата поврзани со корупцијата нема да влијае само на имиџот на Косово во светот, туку ќе влијае и на очекувањата на неговиот народ. 
Тие „сметаат дека не се преземени доволно мерки за борба против корупцијата и очекуваат повеќе“, рече Фејт. 
Тој, исто така, истакна дека последниот извештај на ЕУ за напредокот, покренува одреден број загрижености во врска со корупцијата. 
(Косова Сот, Експрес, Лајм, Зери - 15/04/10)
