13/05/2008
САРАЕВО, Босна и Херцеговина (БиХ) -- Високиот претставник Мирослав Лајчак во понеделникот (12-ти мај) го повика Уставниот суд на БиХ да ги реши судирите што произлегуваат од постоењето на два закони -- на различно ниво на власта -- што се однесуваат на старата девизна заштеда.
Судот мора брзо да донесе одлука за елиминирање на двосмисленоста, рече Лајчак.
Во јануари Република Српска (РС) донесе свој сопствен закон и воведе одделен систем, спротивно на првичниот план за подмирување на долгот на државно ниво.
„Што подолго се одложува одлуката на уставниот суд, поголема е правната несигурност за штедачите на замрзнатите девизни заштеди низ цела БиХ, вклучително и сопствениците на обврзници во РС, кои веќе ги купиле истите или размислуваат да купат обврзници во РС и штедачите во Федерацијата на БиХ и Округот Брчко, кои чекаат на обврзниците за да им се подмират барањата“, рече Лајчак.
(ОХР, РТРС, СРНА - 12/05/08)
