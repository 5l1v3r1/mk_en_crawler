27/03/2007
САРАЕВО, Босна и Херцеговина (БиХ) -- Канцеларијата на високиот претставник (ОХР) не може да наметнува решенија кои излегуваат од рамките на Дејтонскиот мировен договор, изјави во понеделникот (26-ти март) портпаролката на ОХР, Лилјана Радетиќ, во врска со гласањето на градскиот совет на Сребреница градот да биде тргнат од надлежноста на Република Српска (РС).
Радетиќ објасни зошто ваквите измени може да се случат само преку соодветни уставни амандмани.
Во интервјуто за весникот Дневни аваз високиот претставник Кристијан Шварц-Шилинг го опиша барањето од страна на советниците на Сребреница како неприфатливо.
Истовремено, тој апелираше до институциите на РС да ги отпуштат сите оние за кои е докажано дека учествувале во геноцидот.
Бошњаците почнаа да бараат специјален статус за Сребреница по неодамнешното меѓународно признавање на геноцидот што Србите го извршија врз бошњаците таму во 1995 година.
(Дневни аваз - 27/03/07;
Фена, РТРС - 26/03/07)
