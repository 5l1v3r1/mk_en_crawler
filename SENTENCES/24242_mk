15/12/2008
AТИНА, Грција -- Водачот на ПАСОК, Јоргос Папандреу, во неделата (14-ти декември) повторно го повика премиерот Костас Караманлис да поднесе оставка поради бранот немири поттикнати од смртта на 15-годишниот Александрос Григоропулос, кој беше убиен од полицаец на 6-ти декември.
Папандреу рече на состанокот на ПАСОК дека владата е виновна за кризата и дека не е способна да ја води земјата кон промени.
Караманлис вели дека нема намера да се откаже и ја отфрли можноста за предвремени избори.
Ситуацијата е генерално мирна во понеделник.
Но, во неделата, демонстрантите фрлија огнени бомби на неколку банки и полициски станици.
Демонстрантите, исто така, се судрија со полицијата во главниот град, додека радио-станицата на атинската локална власт беше окупирана неколку часа од страна на студентите-демонстранти.
Демонстрации во знак на солидарност продолжија во неколку градови во неделата, вклучително и Лондон, Москва, Париз, Берлин, Мелбурн и Скопје.
(Катимерини, Елефтерос типос, То Вима - 15/12/08;
AНА-МПА, ЕРТ, АФП, ВОА, Телеграф, Ројтерс - 14/12/08)
