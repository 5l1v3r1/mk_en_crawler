24/08/2005
ПРИШТИНА, Косово, Србија и Црна Гора -- Највисокиот американски дипломат во Косово им препорача на Србите во покраината да се вклучат во локалниот парламент и другите институции. 
Во интервјуто за Гласот на Америка во понеделникот (22-ри август) Филип Голдберг ја обвини владата во Белград дека не зазема конструктивна улога за да им помогне на Србите во остварувањето на самоуправната власт. 
Тој подеднакво ги критикуваше и локалните водачи од етничките Албанци, велејќи дека тие не сториле ништо за да се подготват за разговорите околу конечниот статус на Косово. 
Дали ќе започнат разговорите на есен, како што се очекува, зависи од извештајот кој специјалниот претставник на ОН, Каи Еиде, ќе му го предаде на генералниот секретар на ОН, Кофи Анан.
Еиде во вторникот беше во Белград, каде што се состана со српскиот премиер Воислав Коштуница и изрази разочараност од застојот во процесот на децентрализација. 
Неговата еднонеделна посета на Србија и Црна Гора е последна пред да го поднесе својот извештај. 
(Гласот на Америка - 24/08/05; Бета, Б92 - 23/08/05; веб-страница на Гласот на Америка - 22/08/05)
