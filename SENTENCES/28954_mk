09/06/2010
ЛУКСЕМБУРГ, Луксембург -- Во очекување на одобрувањето на Европскиот парламент, Еуростат одлучи да испрати мисија во Софија, која ќе го провери квалитетот на бугарските статистички податоци, објави во вторникот (8-ми јуни) комесарот за економски и монетарни прашања на ЕУ, по состанокот со министрите за финансии на ЕУ во Луксембург. 
Одлуката е во согласност со новите ревизорски ингеренции што му се дадени на Еуростат. 
Рен вели дека Европската комисија веќе некое време е загрижена во врска со финансиските статистички податоци на земјата. 
На пример, буџетскиот дефицит на Бугарија за 2009 година се зголемил од првичните 1,9 отсто од БДП на 3,7 отсто од БДП по откривањето на договорите, потпишани од претходната администрација. 
Подоцна бројката беше ревидирана на 3,9 отсто од БДП. 
Бугарските власти велат дека одлуката на Еуростат не е изненадување. 
(AФП, бТВ, БНТ, ББС - 08/06/10)
