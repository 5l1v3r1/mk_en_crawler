05/02/2008
АНКАРА, Турција -- Германскиот министер за внатрешни работи, Волфганг Шебле, во понеделникот (4-ти февруари) ја изрази својата поддршка за борбата на Турција против тероризмот, за време на посетата на Анкара, каде што се состана со својот колега, Бешир Аталај.
Шебле и Аталај разговарале за глобалните прашања на тероризмот и ограноците и активностите на терористичките организации.
Аталај го потврди правото на Турција на борба против Курдистанската работничка партија (ПКК) и рече дека Анкара очекува повеќе помош од Германија во нејзините напори.
Шебле, од своја страна, рече дека Берлин ќе ја зголеми размената на информации со Анкара и подобро ќе ги анализира податоците на ПКК и напорите за разбивање на нејзините активности.
Во меѓувреме, турскиот министер за правда, Мехмет Али Сахин, побара од германските власти да спроведат темелна истрага за случајот на смроносниот пожар во германскиот град Лудвигшафен.
Во пожарот, кој се случи во понеделникот изутрина, изгоре зграда во која живееја десетици турски семејства.
Девет лица загинаа, меѓу кои и пет деца.
Скоро 60 други Турци беа повредени.
(Хуријет, Радикал, Заман, Милијет, Сабах - 05/02/08;
новинска агенција Анадолу, НТВ, Прес асосиејшн, АП, УПИ, Блумберг, ДПА, АНКА, Тренд - 04/02/08)
