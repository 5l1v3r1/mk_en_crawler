04/06/2006
БУКУРЕШТ, Романија -- Извршниот директор на Светската банка, Јан Вилен ван дер Кааиј, во саботата (3-ти јуни) ја заврши четиридневната посета на Романија, која се фокусираше на проектите на банката во земјата.
Тој се состана со голем број високи романски официјални претставници, на разговори за тоа како оваа меѓународна институција ќе продолжи со помошта во реформите кон членството во ЕУ.
Во другите вести, Романската ветеринарна управа во саботата објави дека бројот на случаите на птичји грип се зголемил на 124 -- зголемување за 3 случаи во рок од два дена.
Во петокот ЕУ одлучи да ја продолжи својата забрана за увоз на жива живина од Романија и производи од живина од неколку окрузи во целата земја.
(Медиафакс - 04/06/06;
соопштение за печатот на Светската банка - 02/06/06)
