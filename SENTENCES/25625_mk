20/12/2009
САРАЕВО, Босна и Херцеговина (БиХ) -- Градскиот совет на Мостар го избра босанскиот Хрват Љубо Бешлиќ за градоначалник на градот во петокот (18-ти декември). 
Бешлиќ, кој е претставник на Хрватската демократска заедница (ХДЗ) освои 17 гласови. 
Неговиот противкандидат -- муслиманот Суад Хасандедиќ -- беше поддржан од 15 членови на советот. 
Тројца членови се воздржаа од гласање. 
Првата задача на Бешлиќ како градоначалник на Мостар ќе биде да загарантира поддршка за буџетот на градот за 2009 година. 
Изборот на нов градоначалник уследи откако високиот претставник Валентин Инзко одлучи да ги промени правилата и да му дозволи на советот да избира градоначалник со просто мнозинство, наместо со двотретинско мнозинство. 
Неможноста да се постигне широко мнозинство го остави градоначалничкото место испразнето повеќе од 14 месеци. 
(РТРС, Срна, Sarajevo-x.com, БХРТ, Дневни аваз - 18/12/09)
