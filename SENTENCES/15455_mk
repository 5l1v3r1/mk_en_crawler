25/09/2006
СОФИЈА, Бугарија -- Министерот за одбрана, Веселин Близнаков, во понеделникот (25-ти септември) изјави дека и покрај тоа што нема одлука за зголемување на бројот на бугарските мировници во Авганистан, учеството во Меѓународните сили за помош во безбедноста (ИСАФ) мора да продолжи.
Близнаков даде изјава за новинарите во Софија откако тој и началникот на Генералштабот на бугарската армија, генерал Златан Стојков, се вратија од посетата на Авганистан за време на викендот.
Според министерот, какво били зголемување на големината на бугарскиот контингент, зависи од финансиите.
Во другите вести, Србија во петокот ги објави плановите за испраќање на еден воен лекар во Авганистан, како дел од норвешкиот контингент на ИСАФ.
Вториот лекар ќе биде испратен набргу потоа.
Следниот март Србија планира да испрати воен персонал од 26 членови и тројца офицери, кои ќе служат под белгиска команда.
(бТВ - 25/09/06;
Монитор - 24/09/06;
Дарик - 23/09/06)
