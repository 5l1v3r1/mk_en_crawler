29/07/2009
Од Христос Рингас за Southeast European Times во Атина -- 29/07/09
Најјужниот остров од архипелагот вулкански острови во Егејското Море -- Санторини -- е веројатно главната атракција на Грција.
Неговата спектакуларна убавина, заедно со динамичниот ноќен живот, го прават островот една од главните туристички точки на Европа.
Фира, главниот град, се наоѓа на врвот на еден рид.
Оддалеку, изгледа како планината да е прекриена со снег, но ако погледете одблизу таа е, всушност, прекирена со бели и пастелни куќи.
Бројни патеки и тесни сокачиња водат до многу прекрасни места.
Едно од нив е Франковиот бар, познат по својот фантастичен поглед на старото пристаниште.
Франко беше ставен на листата на Newsweek на „Најдобри барови во светот“.
Повеќето посетители остануваат во Камари и Периволос.
Тие вообичаено одат во главниот град на екскурзии кои вклучуваат бродски тури до локалниот вулкан, и пливање во жолта вода, која ја добила својата боја од вулканскиот суфлур.
На враќање, многумина ја посетуваат Оиа, која се наоѓа на северната страна на островот.
Оиа го има најбогатиот поглед во калдерата и незаборавни залези на сонцето.
Убавината на островот беше прикажана на големото платно во филмот од 2001 година „Лара Крофт:
Тумб рајдер“, со Анџелина Џоли, кој беше снимена во Оиа.
Плажите Периса и Периволос, кои се практично споени, се полни со кафулиња и дискотеки.
Повеќето посетители доаѓаат да пливаат тука бидејќи на тоа место Егејот е мирен, а некои од плажите имаат невообичаен светло црн песок.
За дополнителна авантура, може да се земе брод од Санторини до блиската Теразиа, на спротивната страна од вулканот.
И самото пристигнување до пристаништето е забавно.
Патниците можат да одат надолу по бројните скали на Санторини, да се возат на жичарница за воодушевувачки поглед од височина, или за потрадиционален пристап, да јаваат магаре.
Иако задоволствата може да се скапи, храната е извонредна.
Сабјарката во таверна Петрос е нешто што мора да се проба.
