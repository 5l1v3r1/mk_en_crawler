21/05/2009
AТИНА, Грција -- Специјалниот претставник на ОН за Кипар, Александар Даунер, во средата (20-ти мај) рече дека е внимателен оптимист во врска со исходот од тековните разговори за повторно обединување на Кипар и ги повика кипарските заедници да ги интензивираат своите напори.
По состанокот со грчката министерка за надворешни работи, Дора Бакојани, во Атина, Даунер рече дека одредени прашања веќе се решени, но сé уште останува долг пат.
Запрашан за евентуалната временска рамка, тој рече:
„Не мислам дека [кипарските] водачи сакаат да заглават во одредена временска рамка.
Тие само мора да го задржат интензитетот“.
Претходно оваа недела, Даунер ја посети Анкара, каде што разговараше околу кипарскиот процес со турскиот министер за надворешни работи, Ахмет Давутоглу.
(Нафтемборики, АНА-МПА, КНА, новинска агенција Анадолу - 20/05/09)
