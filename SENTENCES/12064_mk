16/12/2004
САРАЕВО, Босна и Херцеговина (БиХ) -- ЕУФОР спроведе пребарување на неколку воени објекти во Хан Пјесак во источна Република Српска во четвртокот (16-ти декември), како што објавија извештаите во медиумите.
Портпаролот на ЕУФОР ја потврди ненајавената операција, велејќи дека деталите ќе бидат презентирани подоцна.
Во другите вести, американскиот дипломатски претставник за прашањата на воените злосторства, Пјер-Ришар Проспер во средата изјави дека на обвинетите за воени злосторства Радован Караџиќ и Ратко Младиќ треба да им се суди во Хашкиот трибунал, а не во српските судови, како што предлагаат српските власти.
Исто така во средата, портпаролката на Трибуналот на ОН за воени злосторства, Флоренс Хартман, негираше дека поранешниот генерал на Армијата на босанските Срби Винко Пандуровиќ -- за кој постојат шпекулации во врска со тоа дека се наоѓа во Србија, како и во врска со неговото предавање -- во четвртокот бил екстрадиран во Хашкиот трибунал.
(Бета, Данас, Фена - 16/12/04)
