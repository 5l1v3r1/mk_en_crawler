30/08/2010
БЕЛГРАД, Србија -- Регионот го одбележува Меѓународниот ден на исчезнатите во понеделник (30-ти август). 
Според Меѓународниот комитет на Црвениот крст (МКЦК), скоро 15 000 луѓе кои исчезнаа за време на конфликтите во поранешна Југославија се уште се водат за исчезнати. 
Околу 10 500 од нив се од Босна и Херцеговина (БиХ), околу 2 500 се од Хрватска и приближно 2 000 се од Косово. 
Пол-Анри Арни, шеф на регионалната делегација на МКЦК за Србија, Црна Гора, Македонија и Албанија, истакна дека 140 000 лица загинале за време на конфликтите, а од нив, меѓу 35 000 и 40 000 исчезнале. 
„Врз основа на брзината на решавањето на овие случаи, ќе бидат потребни најмалку 33 години да се решат сите прашања поврзани со Косово, 22 години за жртвите во Хрватска и 11 години за БиХ. 
Семејствата на исчезнатите лица не можат да чекаат толку време", рече Арни.(AFP, Beta, RTRS, Makfax - 29/08/10)
