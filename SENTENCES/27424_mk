27/05/2010
БРИСЕЛ, Белгија -- Европската комисија (ЕК) во средата (26-ти мај) усвои препорака за укинување на визниот режим за Албанија и Босна и Херцеговина (БиХ). 
Препораката, иако е позитивна, е условена, и бара од двете земји да решат одреден број нерешени прашања. 
БиХ ќе мора да ги зајакне напорите против корупцијата и криминалот, да создаде електронска полициска база на податоци и да ги хармонизира домашните кривични закони со оние во регионот. 
ЕК бара од Албанија да изготви стратегија за реинтеграција на вратените бегалци, да загарантира ефикасна примена на законот од 2009 година за конфискување на криминалниот имот и да ги зајакне напорите против организираниот криминал и корупцијата. 
Двете држави се надеваат дека ќе го завршат процесот и ќе добијат безвизен режим за своите граѓани подоцна оваа година. 
(Шекули, Топ ченал, Балкан веб - 26/05/10)
