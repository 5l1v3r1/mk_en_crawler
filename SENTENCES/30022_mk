25/02/2011
САРАЕВО, Босна и Херцеговина (БиХ) -- Претставникот на ЕУ Мирослав Лајчак во четвртокот (24-ти февруари) во Сараево се состана со водечките политичари, на разговори околу актуелното неформирање влада.
Иако БиХ одржа редовни избори на 3-ти октомври, сè уште нема влада во Федерацијата на БиХ, или нова влада на државно ниво, поради несогласувањата меѓу главните бошњачки и хрватски партии.
Исто така во четвртокот, високиот претставник Валентин Инцко, исто така, ги повтори повиците за забрзување на напорите за формирање нова влада.
Тој говореше на отворањето на седницата на иницијативата „Парламентот за Европа“, што се одржа во зградата на делегацијата на ЕУ во Сараево.
Во своето видео-обраќање пред учесниците, комесарот за проширување на ЕУ, Штефан Филе, рече дека БиХ е на клучен крстопат, при што едниот правец води кон јасна политичка решеност во врска со иднината на земјата, а другиот води кон несогласување, што би резултирало со заостанување на БиХ зад остатокот од регионот.
(BH-news, Радио Сараево, РТРС, веб-страница на ОХР - 24/02/11)
