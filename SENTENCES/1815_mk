01/05/2013
Претставниците на седум авиопревозници одБосна и Херцеговина, Албанија, Македонија, Црна Гора, Србија, Унгарија и Косово се собраа во Сараево да потпишат писмо на намера да ја зацврстат својата соработка.
Иницијативата потекна од Црна Гора.
Првата фабрика што произведува шприцови во регионот се отвори во градот Сува Река, во јужно Косово.
Објектот од 1 милион евра ќе произведува три вида шприцови за локалниот и за регионалните пазари.
Група млади бизнисмени во Босна и Херцеговина (БиХ) креираа таканаречена Картичка за дијаспората која може да се најде на интернет и со која дијаспората од БиХ може да добие попусти од 5 до 60 отсто кога купува производи од родната земја.
Германската компанија „Хенкел“ ќе инвестира 7 милиони евра во фабрика во Билеќа,Босна и Херцеговина.
Фабриката ќе произведува производи во прав на цементна основа, како што се тули, премази и средства за грубо малтерисување, што ќе се извезуваат во Хрватска, Црна Гора и воАлбанија.
Грчкиотпарламент одобри план со кој ќе се укинат 15.000 работни места во јавниот сектор до крајот на 2014 година.
Чекорот е дел од новата низа мерки за штедење за обезбедување на ратата од 2,8 милијарди евра од меѓународните кредитори на земјата.
Траншата ќе биде пуштена во понеделник.
Светска банка одобри заем од 100 милиони за да ѝ помогне на Србија да ги унапреди својата патна инфраструктура и безбедност.
Новиот проект за рехабилитација и безбедност на патиштата ќе ги подобри условите на повеќе од 800 километри патишта и дополнително ќе обезбеди мерки за смирување на сообраќајот, ознаки и патен мебел за дополнителни 1.000 километри национални патишта.
Германскиот производител на автомобили „Даимлер“ ќе инвестира повеќе од 300 милиони евра во нов погон воРоманија.
Објектот ќе спојува менувачи за луксузни автомобили „мерцедес бенц“.
Грчкиот телеком оператор „OTE“ направи договор со норвешката компанија „Теленор“ за продавање на нејзината бугарска единица „Глобул“.
Турскиот„Турк телеком“ исто така даде понуда за единицата.
Нискобуџетниот авиопревозник „Рајанер“ ќе ја отвори својата прва рута доЦрна Гора на 20 јуни.
Рутата Подгорица - Брисел ќе вклучува два лета неделно и се очекува да ја користат 10.000 патници годишно.
Tурската влада поднесе нов предлог-закон за привлекување на турски средства во вредност поголема од 100 милијарди, што се чуваат во странство.
Ако владата го одобри, законот ќе ги намали даноците на турските државјани и претпријатија што ќе пријават средства што се држат во странство од сегашните 35 отсто на 2 отсто.
Условот е да се пријават средствата до 31 јули.
(Разни извори - 24.04.2013 - 01.05.2013)
