16/06/2010
AНКАРА, Турција -- Вкупно 33 претставници на воениот персонал, вклучително и тројца адмирали, во вторникот (15-ти јуни) излегоа пред суд во врска со нивната наводна вмешаност во заговор за соборување на владата со поттикнување јавни нереди. 
Осомничените беа уапсени во ноември во врска со планот наречен Операција Кафез. 
Весникот Тараф објави дека заговорот бил двонасочен: истиот имал за цел да предизвика конфликт со Грција на Егејското Море, истовремено бомбардирајќи некои најпопуларни џамии во Истанбул. 
Целта била да се создаде впечаток дека владата не може да ја загарантира националната безбедност и дека треба да се вклучи армијата. 
Притворањата се случија откако во домот на еден полицаец беше пронајден документ за заговорот. 
(Милијет - 16/06/10; AФП, ББС - 15/06/10)
