17/07/2007
ОСИЕК, Хрватска -- Судењето на Антун Гудељ, обвинет за тројно убиство на почетокот од хрватско-српската војна во јули 1991 година, се очекува да започне во Осиечкиот жупански суд на крајот од септември, објави во понеделникот (16-ти јули) локалниот судија Дамир Крахулец. 
Гудељ, кој има двојно, хрватско и американско државјанство, беше екстрадиран од Австралија во Хрватска на крајот од минатата недела. 
Тој е обвинет за убиството на полицискиот началник и двајцата негови помошници што се обидувале да посредуваат помеѓу Хрватите и Србите за смирување на тензиите што на крајот доведоа до вооружениот конфликт. 
(Пословни денвник, Вјесник - 17/07/07)
