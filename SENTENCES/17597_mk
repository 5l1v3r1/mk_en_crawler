20/04/2007
СОЛУН, Грција -- Tурските и грчките вооружени сили сакаат да ги надминат тензиите во врска со спорот околу воздушниот простор и да ги зајакнат односите, рече началникот на турскиот Генералштаб, Јашар Бујуканит, во четвртокот (19-ти април), на крајот од дводневната посета на Грција.
Тој додаде дека единствен начин за решавање на отвореното прашање ќе биде создавањето на атмосфера на доверба и стабилност.
Минатата година грчките и турските борбени авиони се судрија над Егејското Море, при што еден грчки пилот загина.
Претходно оваа недела Бујуканит предложи да се стави крај на вооружените воени летови над Егејот.
Во другите вести од четвртокот, турскиот премиер Реџеп Тајип Ердоган рече дека владејачката Партија на правдата и развојот ќе ја изненади јавноста со својот претседателски кандидат, кој ќе биде откриен следната недела.
Аналитичарите велат дека ова покажува оти Ердоган нема да се кандидира, со оглед на тоа што тој се смета за главен фаворит за кандидатурата.
(Aксам, Радикал, Милијет, Ватан - 20/04/07;
АП, Нафтемпорики, TurkishPress.com - 19/04/07)
