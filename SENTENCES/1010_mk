19/09/2007
Британскиот крикет тим „Ефигис“ минатата недела беше во Букурешт за да одигра два натпревари против „Трансилванските набивачи“.
Ова беше за првпат еден странски тим да игра со членови на „Трансилванскиот крикет клуб“ -- кој го сочинуваа Романци, Австралијци, Британци и Индијци, кои живеат и работат во Букурешт.
Натпреварите се одиграа во петокот (14-ти септември) и во неделата.
Првиот фестивал Музички средби помеѓу два света, се отвори во Ѓирокастро, јужна Aлбанијa, минатата недела.
Настанот привлече претставници од класичната и фолклорната музика, кои три вечери имаа настапи пред публика.
Албанскиот виолончелист Теди Папаврами, го отвори фестивалот со рецитал.
Четириесетипрвиот белградски Меѓународен театарски фестивал -- БИТЕФ 2007 -- беше отворен во неделата (16-ти септември) со изведбата на танцовата група Батшева.
Единаесет претстави од Израел, Србија, Унгарија, Италија, Словенија, Финска, Русија, Хрватска и Германија, ќе се натпреваруваат во главната програма на фестивалот, кој завршува на 20-ти септември.
Хрватот Mарин Чилиќ го победи носителот на листата Николај Давиденко со 6:3, 6:4 во четвртокот (13-ти септември) и се квалификува во четвртфиналето на Чајна опен.
Ова беше за првпат Чилиќ, кој не се наоѓа на ранг-листата, да победи тенисер од првите десет.
Чилиќ го победи Русинот во 74 минути -- победувајќи со 41 од вкупно 58 поени на негов сервис, вклучувајќи и три аса.
Српското издание на „Национална географија“ во понеделникот (17-ти септември) го објави почетокот на новиот проект.
Проектот Србија ќе собира аматерски фотографии од Србија, сликани со мобилни телефони, и ќе трае во следните четири месеци.
Tурскиот клуб Фенербахче се соочува со италијанскиот клуб Интер од Милано, во среда (19-ти септември) во Истанбул, како дел од натпреварите во Групата Г од Лигата на шампионите.
Фенербахче им се приклучува на Интер Милано, холандскиот ПСВ Еиндховен и рускиот ЦСКА Москва во групата.
Изложба на модерната архитектура „Виена -- Состојба на уметност:
Архитектура -- Урбана конзервација и обнова“, ќе биде претставена во Никозија, Кипар, во четврток (20-ти септември).
Изложбата се состои од 140 дела на модерни австриски архитекти и уметници, и ги претставува најновите трендови во виенската архитектура.
Дванаесеттиот Меѓународен филмски фестивал во Сплит, Хрватскa, беше отворен во неделата (16-ти септември).
Еднонеделниот фестивал ќе вклучува околу 100 играни и краткометражни филмови на уметници од целиот свет.
Официјалната премиера на романскиот филм „Четири месеци, три недели и два дена“, кој ја доби овогодинешната Златна палма на Канскиот филмски фестивал, се одржа во Букурешт во неделата (16-ти септември).
Филмот, во режија на Кристиан Мунгиу, ја раскажува приказната за двајца млади студенти пријатели.
(Разни извори -- 12/09/07-19/09/07)
