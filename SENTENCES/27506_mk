28/10/2010
ПРИШТИНА, Косово -- Двајца независни пратеници, Наим Рустеми и Дритон Тали, побараа од Централната изборна комисија (ЦЕЦ) да ја исклучи владејачката Демократска партија на Косово (ПДК) од учество на следните општи избори, објавија локалните медиуми во средата (27-ми октомври).
Барањето е засновано на регулативата на ЦЕЦ според која секој политички субјект треба да одржи внатрешни избори во сите свои ограноци и да ги реизбере своите делегати или да именува нови.
ПДК одржа партиска конвенција минатата недела, при што го реизбра водачот Хашим Тачи, кој немаше противкандидат, и усвои помали измени во партискиот статут.
Рустеми и Тали рекоа дека конвенцијата личела на оние што ги одржува севернокорејскиот водач Ким Јонг-ил.
Тие не ја исклучија можноста да го изнесат ова прашање пред Уставниот суд.
Рустеми и Тали беа тие што поднесоа жалба до Уставниот суд во врска со тоа што Фатмир Сејдиу вршеше истовремено функција претседател на државата и водач на својата партијата.
Судот донесе одлука дека тоа е кршење на уставот, што на крајот доведе до оставка на Сејдиу од претседателската функција.
(Teлеграфи, Кохавижн, Зери - 27/10/10)
