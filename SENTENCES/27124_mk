05/03/2010
ВАШИНГТОН, САД -- Tурција го отповика својот амбасадор во Соединетите Држави на итни консултации откако Комисијата за надворешни работи на американскиот дом го одобри т.н. документ за „Ерменскиот генодиц“ во четвртокот (4-ти март).
Турскиот премиер Реџеп Тајип Ердоган рече дека необврзувачката резолуција ја сомничи државата за криминал што таа никогаш не го направила.
Анкара предупреди дека резолуцијата ќе им наштети на врските меѓу двете членки на НАТО.
Иако администрацијата на Обама, вклучително и државната секретарка Хилари Клинтон, побара од комисијата на домот да го одложи гласањето, членовите го усвоија документот со 23 наспрема 22 гласови.
Не е познато дали мерката ќе оди на разгледување пред целиот состав на Претставничкиот дом.
Владата во Јереван го поздрави потегот, со оглед на нејзината долготрајна позиција дека убиствата во 1915 година на стотици илјадници Ерменци се еднакви на геноцид од страна на Отоманската империја.
(Хуријет, Милијет, Ватан, ББС, Заман - 05/03/10;
AП, Ројтерс - 04/03/10)
