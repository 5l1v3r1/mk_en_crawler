19/04/2007
Од Давор Коњикушиќ за Southeast European Times во Белград - 19/04/07
Предложениот буџет на Србија беше жестоко критикуван од ММФ. 
Експерти од Фондот велат дека на земјата й треба темелна промена на економската политика и тие не препорачуваат ратификување на буџетот од страна на парламентот.
По неколкудневни разговори со претставници на владата и на централната банка, мисијата на ММФ минатиот месец ја повика Србија да продолжи со структурните реформи и да ги преиспита државните трошоци во целост. 
Според мислењето на ММФ, одржувањето на економскиот раст и ниската инфлација се најголемите макроекономски предизвици на земјата.
Како алтернатива на усвојувањето на новиот буџет, предлага истиот, законот за буџетот би можел да биде изменет со цел да се овозможи тримесечно финансиско продолжување.
„Со ова би имало доволно време за формулирање на силен буџет за 2007 година, по преиспитувањето на приоритетите во финансирањето на трошоците“, вели мисијата во својот извештај.
Во 2006 година буџетскиот дефицит изнесуваше 1,5 отсто од БДП. 
Фондот би сакал да види вишок од 2,75 отсто од БДП оваа година, со цел „контрола на побарувачката и ставање на Србија на одржлив пат“. 
Истиот побара од Србија да го намали својот сегашен платен биланс, да ги продолжи процедурите на приватизација и ликвидациј со цел да се зголеми пазарната конкурентност и да се води одржлива борба против корупцијата.
Експерите на ММФ ги критикуваа минатогодишните зголемувања на платите помеѓу 20 и 30 отсто. 
Како резултат на „настаните поврзани со платите и буџетот, сегашниот дефицит на тековната сметка се зголеми за нови 13 отсто од БДП, финансирани со дополнителни надворешни позајмувања. 
Како последица на тоа, надворешниот долг се зголеми за 62 отсто од БДП“, велат тие.
Истовремено, ММФ изрази задоволство од некои чекори што се преземени досега -- особено намалувањето на инфлацијата. 
„Ние сметаме дека најважно е да се заврши приватизацијата и реструктуирањето на јавните претпријатија, кои ги вклучуваат и државните претпријатија“, рече шефот на мисијата Питер Дојл.
Дана Поповиќ од Центарот за либерал-демократските студии вели дека промените што ги предложи ММФ -- вклучувајќи ги и намалените јавни трошоци -- се вистинскиот пат.
Таквите мерки ќе „го отворат патот за одржлив економски раст“, рече Поповиќ, потврдувајќи дека нивното спроведување би можело да биде предизвик.
