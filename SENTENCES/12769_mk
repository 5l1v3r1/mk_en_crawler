05/06/2005
САРАЕВО, Босна и Херцеговина (БиХ) -- Штабот на НАТО во БиХ, заедно со ЕУФОР побараа смена на началникот на Генералштабот на армијата на Република Српска (РС) Новак Ѓукиќ, поради неговиот несоодветен одговор на сериозно непримерното однесување што се случи за време на две церемонии на полагање заклетва за новите регрути во април.
На прес-конференцијата во петокот (3-ти јуни) командантот на штабот на НАТО, бригадниот генерал Стивен Б. Шук и командантот на ЕУФОР, Дејвид Лики, рекоа дека однесувањето било спротивно на одредбите на Дејтонскиот мировен договор, како и на уставната лојалност и воен професионализам од страна на воената команда на босанските Срби.
Во другите вести од петокот, министерот за комуникации и транспорт на БиХ Бранко Докиќ поднесе оставка, поради обвиненијата за злоупотреба на должноста и проневера на пари, од периодот кога тој беше министер за транспорт на РС во 2001 година.
(Независне новине - 04/06/05;
извори на ОХР, Фена, РТРС, НТВ Хајат - 03/06/05)
