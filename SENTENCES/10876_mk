02/09/2004
ХАГ, Холандија -- Судиите во Трибуналот на ОН му одредија адвокат за одбрана на поранешниот југословенски претседател Слободан Милошевиќ со цел да се избегнат понатамошни одложувања на неговиот судски процес за воени злосторства, поради неговата лоша здравствена состојба. 
Судот во вторникот (2-ри септември) ја соопшти одлуката, но не го обелодени веднаш името на адвокатот ниту кажа кога тој ќе биде назначен. 
Во средата обвинителите го обвинија оптужениот дека го попречува спроведувањето на правдата со тоа што одбива да ги почитува наредбите на лекарите. 
Цитирајќи го лекарскиот извештај за здравствената состојба на Милошевиќ, обвинителот Џефри Најс пред судот рече дека обвинетиот дава неточни информации во врска со лекарствата што ги прима. 
Претходно истиот ден Милошевиќ го заврши своето воведно излагање изнесувајќи сложена теорија на заговор во врска со распадот на Југославија. 
(AП, ББС, АФП - 01/09/04)
