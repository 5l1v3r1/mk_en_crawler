16/11/2009
Океанската експедиција Тара планира да го посети Дубровник в петок (20-ти ноември), на пат кон Триполи, Либија.
Меѓународен тим океанографи, екологисти, биолози и физичари од престижни лаборатории беше организиран за експедицијата Тара ошанс.
Во водите на Јонското Море, во близина на полуостровот Пелопонез археолозите открија остатоци од најстар потонат град пронајдени досега.
Ник Флеминг од Британскиот национален океанографски центар вели дека откритието, најверојатно, претставува остаток од Павлопетри.
Градот, кој се претпоставува дека постоел пред околу 6.000 години, се протегал на област од околу 100.000 квадратни метри.
Бугарскиот центар Датикум електронски ќе обработува 95 отсто од сите статистички податоци од натпреварите на американското Национално кошаркарско здружение.
Бугарското претпријатие беше избрано од страна на американскиот снабдувач на статистички и аналитички информации за кошаркарските настани, Синерџи спортс технолоџи.
Грчкото здружение на дијабетичари предупреди пред Светскиот ден на дијабетисот во саботата (14-ти ноември) дека скоро еден од десет Грци страда од дијабетис од Типот 2.
Бројката се зголеми за 16 отсто од 2002 до 2006 година, истакнува здружението, цитирајќи го истражувањето на Одделот за дијабетичари во Општата болница во Никаја, во Пиреа.
Вкупно 150.000 абортуси се извршени во Романијa во 2007 година, со што земјата се рангираше на третото место во Европа, покажаа податоците на Еуростат.
Велика Британија и Франција се на првото, односно второто место.
Tројца пациенти болни од епилепсија беа оперирани со помош на нов метод во Институтот за неврохирургија, со седиште во Белград.
Имплантацијата на вагусните нервни стимулатори беше изведена за првпат во Србија во вторникот (10-ти ноември).
(Разни извори – 09/11/09-16/11/09)
