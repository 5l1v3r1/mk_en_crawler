08/12/2008
БУКУРЕШТ, Романија -- Претставниците на најголемите политички партии одржаа серија разговори за формирање нова влада една недела по завршувањето на изборите, објавија медиумите во петокот (8-ми декември). 
Номинирањето на идниот премиер останува јаболко на раздорот. 
Главни кандидати се Василе Блага, од победникот на изборите, Либералдемократската партија (ПДЛ), водачот на ПДЛ, Емил Боц, и водачот на Социјалдемократската партија (ПСД), Мирчеа Џоана, објавија весниците. 
Претставници на ПДЛ и ПСД се состанаа во неделата на разговори околу институционалните и уставните чекори потребни за двете партии да соработуваат во следната влада, но тие западнаа во ќор-сокак во врска со премиерското место. 
Боц, наводно, инсистира на тоа дека ПДЛ има право на таа позиција, бидејќи со тесна разлика освои најголем број места во парламентот.
Исто така, ПДЛ и ПСД остварија разговори со актуелната владејачката Националлиберална партија (ПНЛ), која беше трета на 30-ти ноември. 
Четвртопласираната партија, Демократски сојуз на Унгарците во Романија, вели дека ја поддржува евентуалната коалиција со ПДЛ и ПНЛ. 
(Гардианул, Зиуа, Јурналул национал, Романија либера - 08/12/08; Meдиафакс, Агерпрес - 07/12/08)
