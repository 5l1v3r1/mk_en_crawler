04/06/2009
ЊУЈОРК, САД -- Хрватскиот премиер Иво Санадер и министерот за правда, Иван Симоновиќ, во средата (3-ти јуни) се состанаа во Њујорк со главниот обвинител на Хашкиот трибунал, Серж Брамерц, и со претседателот на судот, Патрик Робинсон. 
Трибуналот ќе ги претстави своите извештаи за соработката во врска со воените злосторства пред Советот за безбедност на ОН во четврток. 
Иако никој не даде коментар по состанокот во средата, Санадер претходно изрази оптимизам во врска со извештајот за Хрватска. 
Тој, сепак, призна дека може да има одредени критики поради неможноста на Загреб да ги предаде т.н. 
„артилериски дневници“ кои Хаг ги бара во судењето на хрватските генерали Анте Готовина, Младен Маркач и Иван Чермак. 
Тројцата се обвинети во врска со воените злосторства врз Србите извршени за време на Операцијата Бура во 1995 година. 
Санадер истакна дека Хрватска ги предала сите документи што ги нашла, но не може да ги предаде оние кои се исчезнати или уништени. 
(Вјесник, Вечерњи лист, Дневник, Јавно, ХИНА - 04/06/09; веб-страница на МКТЈ - 03/06/09)
