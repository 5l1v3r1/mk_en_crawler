20/05/2011
БЕЛГРАД, Србија -- Претседателот на Европската комисија (ЕК) Жозе Мануел Баросо во четвртокот (19-ти мај) ги пофали досегашните напори на Србија во процесот на интеграција во ЕУ, но рече дека е потребно да се направи уште многу.
„Клучот е во вашите раце“, рече тој по состанокот со премиерот Мирко Цветковиќ во Белград.
Баросо ги повика властите да се фокусираат на судските реформи, борбата против корупцијата и организираниот криминал и целосната соработка за воените злосторства со Хашкиот трибунал.
Во другите вести од четвртокот, српските медиуми објавија дека главниот обвинител на ОН, Серж Брамерц, ќе поднесе негативен извештај за соработката на Србија со Трибуналот до Советот за безбедност на ОН.
Владината стратегија за фаќање на двајцата преостанати бегалци е целосни неуспешна, според протечените извештаи.
Земјата мора да ја преиспита својата стратегија и веднаш да ги отстрани оперативните недостатоци, наводно истакнал Брамерц.
Тој официјално ќе ја поднесе својата оценка до ОН следниот месец.
(Бета, Политика, Танјуг, Б92, РТС - 19/05/11)
