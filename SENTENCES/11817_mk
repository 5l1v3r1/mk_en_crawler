18/03/2005
ТИРАНА, Албанија -- Локалните медиуми во петокот (18-ти март) објавија дека на крајот на април Тирана ќе биде домаќин на самитот за бизнис и инвестиции.
Фокусот ќе биде ставен врз зајакнувањето на инвестициите и охрабрувањето на бизнисите во Албанија и на целиот Балкан.
На состанокот се очекува да учествуваат владини претставници и претставници на деловната заедница од повеќе од 20 земји.
Настанот е спонзориран од страна на министерството за економија и Албанската агенција за промовирање на странските инвестиции.
(Албански дневни вести - 18/03/05)
