10/05/2006
САРАЕВО, Босна и Херцеговина (БиХ) -- Високиот претставник на меѓународната заедница Кристијан Шварц-Шилинг е подготвен да се вклучи во преговорите за уставните реформи ако политичките партии го продолжат процесот, соопшти портпаролот на канцеларијата на Шварц-Шилинг, Марио Бркиќ, во вторникот (9-ти мај).
Тој потврди дека амандманите, кои имаат за цел зајакнување на државните институции во БиХ, се клучни за иднината на земјата.
Тој додаде дека пред повторно да се отворат разговорите, партиите мора да го анализираат гласањето на Претставничкиот дом на БиХ, кој не успеа да го обезбеди потребното двотретинско мнозинство.
(Дневни аваз - 10/05/06)
