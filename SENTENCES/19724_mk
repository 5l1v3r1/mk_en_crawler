23/03/2008
AНКАРА, Турција -- Повеќе од 100 полицајци и демонстранти беа поврдени, а околу 160 Курди беа уапсени во голем број градови во југоисточна Турција во саботата (22-ри март), откако полицијата употреби солзавец и водени топови за справување со прокурдските демонстранти. 
Судирите се случија по Невруз, турската Нова година, на која се одржаа демонстрации за поддршка на Курдистанската работничка партија.
Во источната турска провинција Ван, полицијата растера околу 1.500 луѓе кои направија барикади, предизвикаа пожари и ги искршија прозорците на продавниците и јавните институции. 
Слични инциденти се случија и во градот Хакари, во близина на границата со Ирак, во Санлиурфа, Вираншехир, Мерсин и Измир.
Исто така во вестите, властите во саботата потврдија нов случај на птичји грип во провинцијата Едирне. 
Повеќе од 1.000 кокошки беа заклани за да се спречи ширењето на болеста. 
Сé уште не се знае дали вирусот откриен кај птиците е смртоносниот вид Х5Н1, кој е опасен и за луѓето. 
(AФП, Ројтерс, новинска агенција Анадолу, СНН Турк, АП - 22/03/08)
