08/05/2011
САРАЕВО, Босна и Херцеговина (БиХ) -- БиХ се соочува со својата најтешка криза од крајот на војната во периодот 1991-1995 година, вели Меѓународната кризна група (МКГ) во извештајот објавен на нејзината веб-страница во петокот (6-ти мај).
„Седум месеци по изборите, нема државна влада и има малку изгледи истата да биде формирана наскоро“, објави групата, предупредувајќи дека „насилството најверојатно не е неизбежно, но има големи шанси за истото ако ова продолжи“.
МКГ ја повика меѓународната заедница да „отпочне со стратешко разгледување на меѓународната политика“, што треба „да кулминира пред планираниот референдум во Република Српска (РС) на средината од јуни“.
Во меѓувреме, белградската новинска агенција Танјуг во саботата објави дека претседателот на РС, Милорад Додик, испратил писмо до генералниот секретар на ОН, Бан Ки-мун, во кое го уверува дека планираниот референдум во ентитетот не е за отцепување.
„Референдумот е во целосна согласност со законот и претставува легитимен начин да се утврди волјата на народот“, рече Додик.
(Б92, Танјуг - 07/05/11;
веб-страница на МКТ - 06/05/11)
