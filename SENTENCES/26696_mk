10/02/2010
БРИСЕЛ, Белгија -- Европскиот парламент (ЕП) во средата (10-ти февруари) ја одобри резолуцијата на словенечкиот пратеник Зоран Талер, во која се препорачува ЕУ да одреди датуми за почеток на разговорите за членство со Македонија. 
Предлог-резолуцијата беше поддржана од 548 пратеници, 45 гласаа против, а 35 се воздржаа од гласање. 
Документот препорачува Македонија брзо да го реши својот спор околу името со Грција. 
Без решение на ова прашање, нема да биде возможно да отпочнат преговорите со ЕУ во текот на следните 6 месеци, рече шпанскиот државен министер за Европската унија, Диего Лопез Гаридо.
Пратениците на ЕП, исто така, усвоија резолуција за напредокот на Хрватска, во која се вели дека разговорите за пристапување со земјата може да завршат до крајот на оваа година ако бидат исполнети критериумите. 
Документот беше поддржан од 582 пратеници, 24 беа против, а 37 се воздржаа од гласање.
Исто така, пратениците одобрија резолуција за Турција -- во која земјата се повикува да ги укине локалните ограничувања на граѓанските слободи и да ги реши своите долготрајни прашања со Кипар. 
Парламентот ја повика државата да ги подобри правата на жените и своето кипарско малцинство, усвојувајќи закон за зголемување на слободата на печатот и да ги повлече своите војници од северен Кипар. 
„Напредокот во поглед на конкретните реформи останува ограничен во 2009 година“, се вели во резолуцијата, и се повикува Анкара да „ги претвори своите политички иницијативи во конкретни амандмани“. 
(Хуријет, ХРТ, МИА, Макфакс - 10/02/10)
