11/01/2010
БАЊА ЛУКА, Босна и Херцеговина (БиХ) -- Премиерот на Република Српска (РС) Милорад Додик во неделата (10-ти јануари) за белградскиот весник „Вечерње новости“ изјави дека ќе организира референдум во ентитетот во текот на првата половина од оваа година.
Тој објасни дека владата ќе им постави на граѓаните на РС две прашања:
„Дали го поддржувате Дејтонскиот договор и дали се спротивставувате на тоа високиот претставник [Валентин Инцко] да наметнува одлуки?“.
Додик истакна дека владата на РС започна со работа на новата легислатива во врска со референдумите и истата ќе ја испрати до парламентот подоцна овој месец.
Тој призна дека одржувањето ваков референдум може да биде прв чекор кон еден многу поважен референдум за статусот на РС во БиХ.
(Вечерњи новости, РТС, РТРС, Фена - 10/01/10)
