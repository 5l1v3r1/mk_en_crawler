04/07/2010
НИКОЗИЈА, Кипар -- Полицијата во петокот (2-ри јули) рече дека осомничениот руски шпион кого го бараа Соединетите Држави, најверојатно, избегал од островот.
Роберт Кристофер Мецос, осомничен наредбодавач на шпионски синџир, беше уапсен на аеродромот во Ларнака додека се подготвувал да замине за Будимпешта.
Тој беше ослободен со кауција од 20.000 американски долари, во очекување на екстрадиција, но не се појави во полициската станица во средата, како што му беше наредено, и беше прогласен за исчезнат.
„Постои голема можност тој да избегал со брод од некое пристаниште во Кипар“, вели извор, кој остана анонимен.
„Мали се шансите дека тој преминал преку турскиот окупиран дел на островот“, додаде тој.
Во саботата претседателот Деметрис Христофиас рече дека кипарските власти не треба да се обвинуваат за исчезнувањето.
(AП - 03/07/10;
Ксинхуa - 02/07/10)
