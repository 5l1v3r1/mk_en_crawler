04/02/2011
Италијанскиот производител на облека Бенетон планира да изгради фабрика во вредност од 43,2 милиони евра во српскиот град Ниш. 
Новата фабрика ќе вработи 2.700 луѓе, додека владата ќе го субвенционира секое новосоздадено работно место со 9.000 евра. 
Договорот меѓу италијанското претпријатие и владата беше потпишан во понеделникот (31-ви јануари).
***
Инвестицискиот фонд за недвижен имот на Велика Британија, Нов пазарен имот (ЕМП), планира да инвестира 100 милиони евра во Хрватскa во текот на следните пет до седум години, рече Пол Иботсон, директор на ЕМП, за бизнис весникот Пословни дневник во средата (2-ри февруари). 
Бизнис планот предвидува инвестирања во станови во големите градови како што се Риека и Сплит, како и во логистички складишта.
***
Светската банка одобри нова стратегија за партнерство за Црна Гoра до 2014 година. 
Стратегијата предлага програма на заем од 215 милиони американски долари, кои треба да й помогнат на Подгорица да го зајакне својот институционален капацитет и конкурентноста во рамките на процесот на интеграција во ЕУ. 
Напредокот на програмата ќе биде разгледан во 2013 година.
***
Европската инвестициска банка одобри заем од 130 милиони евра за Maкедонијa за изградбата на делот од автопатот Коридор 10, објави Министерството за финансии во средата (2-ри февруари). 
Парите ќе одат за делот од 28 километри од Демир Капија до Смоквица.
***
Aлбанскиот извоз за Косовo се зголеми за 364 отсто во 2010 година во споредба со една година порано, објавија медиумите во Тирана во средата (2-ри февруари). 
Извозот се состои главно од цемент, суровини, овошје и зеленчук, според податоците на царината. 
Рекордното зголемување главно се должи на новиот автопат што ги поврзува двете земји.
***
Три банки во Косово објавија позитивни завршни сметки за 2010 година и покрај економската криза, објавија медиумите во Приштинa во средата (2-ри февруари). 
Рајфајзен банката во Косово регистрираше профит од 11,3 милиони евра, зголемување од 27 отсто во споредба со 2009 година. 
Словенечката НЛБ Приштина објави профит од нешто повеќе од 4 милиони евра, додека албанската Национална трговска банка на Косово регистрираше позитивен резултат од 441.000 евра за првпат откако почна со работа во Косово.
***
Букурешкиот подземен воз Метрорекс има намера да ја продолжи својата мрежа со нова линија, објави дневникот Гандул во вторникот (1-ви февруари). 
Новата линија ќе биде долга 25 километри, а нејзината изградба ќе чини, заедно со купувањата на возовите, околу 1,3 милијарди евра.
***
Азербејџан планира да продаде 700 кубни метри гас годишно директно на Грција, заобиколувајќи ја Tурција, рече азербејџанскиот министер за енергија, Натиг Алијев, во средата (2-ри февруари). 
Неговата изјава уследи по состанокот на азербејџанско-грчката меѓувладина комисија за економската соработка.
(Разни извори -- 28/01/11-04/02/11)
