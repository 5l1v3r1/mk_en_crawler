05/08/2008
Хрватскиот претседател Стипе Месиќ во саботата (2-ри август) пристигна во официјална посета на Монголија, на поканата од својот монголски колега, Намбарин Енкбајар. 
Тие разговараа за билатералните односи, особено економските. 
Месиќ, исто така, ќе се состане со премиерот Санјаагин Бајар и претседателот на парламентот, Данзангин Лундеејантсан. 
Тој потоа ќе отпатува за североисточната кинеска покраина Лиаонинг в четврток, а в петок ќе присуствува на отворањето на Летната Олимпијада.
***
Бахреинскиот крал Хамад бин Иса Ал-Калифа во вторникот (5-ти авуст) ја заврши дводневната посета на Tурција. 
Прв шеф на државата од Бахреин што ја посетил Турција, тој се состана со претседателот Абдула Ѓул и премиерот Реџеп Тајип Ердоган во понеделникот, потпишувајќи заедничка декларација за билатералната соработка. 
Тој се состана со началникот на Генералштабот, генерал Јашар Бујуканит, во вторникот.
***
Грчкиот министер за култура, Михалис Лиапис, во петокот (1-ви август) пристигна во Пекинг, каде што присуствуваше на спортските и културни настани по повод Годината на културата на Грција во Кина и церемонијата на отворање на Летната Олимпијада. 
В четврток тој ќе се состане со Лиу Ќи, шефот на организацискиот комитет за Игрите.
***
Српскиот министер за надворешни работи, Вук Јеремиќ, во понеделникот (4-ти август) пристигна во официјална посета на Египет, каде што ќе се состане со колегата Ахмед Абул Геит и други високи претставници. 
На неодамнешната министерска конференција на Движењето на неврзаните во Техеран, Јеремиќ ги повика членовите на организацијата да го поддржат барањето на Србија Меѓународниот суд на правдата да одреди дали косовската еднострано прогласена независност е во согласност со меѓународното право.
***
Tурскиот премиер Реџеп Тајип Ердоган во вторникот (5-ти август) се состана со сирискиот претседател Башар Ал-Асад во егејското одморалиште Бодрум во јужна Турција, објавија владини претставници. 
Двајцата се очекува да разговараат за индиректните сириско-израелски разговори со кои посредува Турција и за иранската нуклеарна програма. 
По неговиот состанок со Асад, Ердоган ќе се упати во провинцијата Анталија, која преживеа голем шумски пожар.
(Разни извори 29/07/08 - 05/08/08)
