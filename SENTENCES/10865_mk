03/11/2004
АНКАРА, Турција -- За време на состанокот во вторникот (2-ри ноември) со членовите на германската Група на Зелените/ Европска слободна алијанса, премерот Реџеп Тајип Ердоган изрази задоволство за поддршката на Германија во зајакнувањето на кандидатурата на Турција за членство во ЕУ.
Делегацијата на германските Зелени допатува во Анкара со цел да оствари разговори за процесот на интеграција во ЕУ, како и за ситуацијата со човековите права во Турција.
Ердоган во вторникот, исто така, се состана со водачот на бугарската десничарска опозициска партија Унија на демократските сили, Надежда Михајлова, која е и заменик-претседател на Европската народна партија (ЕПП).
Тој побара од Михајлова да ја поддржи кандидатурата на владејачката Партија на правдата и развојот за членство во ЕПП.
(Сега - 03/11/04;
НТВ, Агенција Анадолу - 02/11/04)
