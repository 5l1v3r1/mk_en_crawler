15/01/2010
AТИНА, Грција -- Премиерот Јоргос Папандреу во четвртокот (14-ти јануари) го обелодени тригодишниот план за обновување на финансиската стабилност во државата, која се соочува со големи економски проблеми. 
Грција во петок ќе го претстави планот пред ЕУ за одобрување. 
Планот има за цел намалување на јавниот дефицит на 2,8 отсто од БДП до 2012 година, под границата од 3 отсто дозволена за земјите во еврозоната. 
Дефицитот на државата порасна на 12,7 отсто од БДП минатата година. 
Програмата предвидува економски пад од 0,3 отсто оваа година, но раст во 2011 и 2012 година. 
Владата планира кратење на трошоците, вклучително и замрзнување на платите и ограничувања на примањата за јавните службеници на повисоки функции. 
Исто така во четвртокот, претседателот на Европската централна банка, Жан-Клод Трише, ја отфрли како „апсурдна“ шпекулацијата дека Грција можеби ќе мора да ја напушти еврозоната. 
(AФП, Дау Џонс, Гардијан, Ројтерс - 14/01/10)
