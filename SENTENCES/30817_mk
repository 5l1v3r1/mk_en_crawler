04/04/2011
БРИСЕЛ, Белгија -- Европската комисија (ЕК) во саботата (2-ри април) објави дека не гледа причина за реструктуирање на долгот на Грција во моментов. 
„Сите мерки на поддршка се применети, и нема причина сега да се почне со размислување за оваа можност на реструктуирање на долгот на Грција“, рече портпаролот Јенс Местер. 
Грчкиот министер за финансии, Јоргос Папаконстантину, исто така, ја отфрли можноста за ваков развој на настаните. 
Германското списание Дер Шпигел во саботата објави дека претставниците на ММФ ја повикале Атина да го реструктуира долгот. 
Извештајот не ги идентификува изворите. 
(Eлефтеротипија, Етнос, Катимерини - 02/04/11)
