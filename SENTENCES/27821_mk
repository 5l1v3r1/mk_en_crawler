24/11/2010
ПРИШТИНА, Косово -- Висок претставник на ЕУЛЕКС беше цел на напад додека возел во Приштина во вторникот (23-ти ноември), при што неговиот заден прозорец е скршен, но наводно не од куршум. 
Претставникот, идентификуван од телевизија Кохавижн како полицискиот шеф на извршниот оддел на ЕУЛЕКС, Џејмс Албрехт, не беше повреден. 
ЕУЛЕКС го осуди нападот, опишувајќи го како намерен, и ја опколи областа заради истрага.
Во другите вести, косовскиот полицаец Арбен Сејдиу беше убиен во селото Грабаница, во близина на Клина, додека бил во посета на роднини во понеделникот. 
Друг член на семејството беше повреден. 
Десет лица беа сослушани во врска со случајот, но сè уште никој не е уапсен. 
Сејдиу, поранешен припадник на Ослободителната војска на Косово, се приклучил на полицијата веднаш по војната во периодот 1998-1999 година. 
(Кохавижн, РТК, Телеграфи, РТВ 21 - 23/11/10)
