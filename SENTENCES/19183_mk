31/08/2007
ПОДГОРИЦА, Црна Гора -- Обвинителската канцеларија во Подгорица подигна обвинение против високиот полициски функционер Сретен Гленџа, под сомневање за вмешаност во воени злосторства пред 15 години. 
Гленџа, кој моментно го води криминалниот оддел на крајбрежниот град Улцињ, беше шеф на одделот за безбедност на Улцињ во тоа време.
Според локалните медиуми, тој се верува дека е одговорен за апсењето и депортацијата на најмалку осум муслимански бегалци, испратени назад во Република Српска во 1992 година. 
Само еден од осуммината преживеа, другите се водат за исчезнати. 
Високиот суд во Подгорица спроведува слична истрага против петмина други поранешни високи претставници на црногорската полиција (Aнтена М, Б92, Бета, БИРН - 30/08/07)

070831-IVAN-004-ENG
Петмина хрватски пожарникари загинаа во шумски пожар
ЗАГРЕБ, Хрватска -- Петмина пожарникари загинаа кога беа заробени од пожар разгорен од ветерот на островот Корнати, објавија во четвртокот (30-ти август) властите. 
Сите жртви беа на возраст од 20 до 30 години, и беа доброволци на локалната противпожарникарска бригада. 
Четиринаесет други беа повредени, од кои четворица критично. 
Уште еден пожарникар загина во средата, во борба со пожарите на друг остров.
Во меѓувреме, во Грција, илјадници луѓе започнаа протести против, како што сметаат, неуспехот на владата да се справи со катастрофалните пожари. 
Скоро 10.000 луѓе учествуваа на тивките протести на главниот плоштад во Атина. 
Пожарите во различни делови од земјата зедоа 64 човечки животи, додека над 4.000 останаа без домови. 
(AП, Вјесник, Вечерњи лист, РТРС - 31/08/07; УПИ, ХИНА, ХРТ, Ројтерс, АФП, СНН, АНА-МПА - 30/08/07)
