28/12/2004
БЕЛГРАД, Србија и Црна Гора -- Состанокот помеѓу српскиот премиер Воислав Коштуница и шефот на УНМИК Сорен Јесен-Петерсен ќе се одржи на 17-ти јануари во Белград, како што изјави помошникот на Коштуница, Александар Симиќ.
Тој во понеделникот (27-ми декември) за новинарите изјави дека разговорите ќе се фокусираат на прашањата поврзани со децентрализацијата на Косово и со малцинските прашања.
Во другите вести од понеделникот, канцеларијата на српскиот претседател Борис Тадиќ објави дека едно приватно претпријатие донирало 16.000 евра за подмирување на сметките за електрична енергија на српските села во централно Косово.
Косовската корпорација за енергија се очекува наскоро повторно да ја вклучи струјата во оваа област.
(Данас, Бета - 28/12/04;
Б92, ФоНет, Танјуг - 27/12/04)
