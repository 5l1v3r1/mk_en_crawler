14/05/2010
БЕЛГРАД, Србија -- Главниот обвинител на Трибуналот на ОН за воени злосторства, Серж Брамерц, во четвртокот (13-ти мај) рече дека е внимателен оптимист во врска со апсењето на воениот командант на босанските Срби Ратко Младиќ.
При посетата на Белград, тој рече дека нема причина да верува дека Младиќ избегал од Србија и ги повика властите да ја зајакнат својата потрага.
Брамерц, исто така, најави планови за намалување на обвинението против Младиќ на само 11 од првичните 15 точки, што ќе го забрза судењето откако тој ќе биде уапсен.
Брамерц е во Белград да го процени нивото на соработка со Хашкиот трибунал.
Србија се надева дека позитивниот извештај ќе го убеди Советот на ЕУ конечно да им дозволи на земјите-членки да почнат со ратификација на Договорот за стабилизација и асоцијација.
(Данс, Вечерње новости, Политика - 14/05/10;
Taнјуг, Б92, АП, Ројтерс - 13/05/10)
