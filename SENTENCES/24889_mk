02/04/2009
САРАЕВО, Босна и Херцеговина (БиХ) -- Економската криза може да доведе до социјални немири и ново политичко превирање низ целиот Балкан, предупреди Хидо Бишчевиќ, шефот на сараевскиот Регионален совет за соработка за Југоисточна Европа, за Ројтерс во средата (1-ви април). 
Истакнувајќи дека БиХ и Србија веќе побарале помош од ММФ, тој рече дека ситуацијата во останатиот дел од регионот не е ништо подобра. 
Сé на сé, последиците од кризата ќе бидат многу посериозно отколку што се очекува и политичките тензии растат, предупреди Бишчевиќ. 
Тој додаде дека неговата организација предлага Њу дил за Балканот -- фонд кој ќе помогне во финансирањето на големите инфраструктурни проекти. 
Бишчевиќ додаде дека Европската комисија се согласила да обезбеди 150 милиони евра и дека се во тек разговори со Европската банка за реконструкција и развој и Европската инвестициона банка за дополнителни 500 милиони евра финансиска помош. 
(Ројтерс - 01/04/09)
