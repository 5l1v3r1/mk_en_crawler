06/06/2006
БЕЛГРАД, Србија и Црна Гора -- Српскиот парламент во понеделникот (5-ти јуни) гласаше за прогласување независност на републиката, само два дена откако Црна Гора се одвои од заедницата.
Опозицијата излезе од седницата по жестоката дебата и не учествуваше во гласањето, додека преостанатите 126 пратеници едногласно ја поддржаа декларацијата.
Парламентот, исто така, им нареди на државните институции да го завршат процесот на транзиција во текот на следните 45 дена.
Србија, како правен наследник на заедницата со Црна Гора, ги наследи своите места во ОН и во меѓународните организации.
Амбасадорите на поранешната заедница сега ќе го претставуваат само Белград.
Во другите вести, сведочејќи пред судот во Никозија, поранешниот српски министер за правда, Владан Батиќ, рече дека властите на кипарските Грци му дозволиле на режимот на Милошевиќ да пренасочува милијарди долари за време на ембаргото врз Југославија.
Батиќ рече дека „торби и куфери полни со пари“ биле носени со авион во Никозија и депонирани на сметките на некои претставништва што ги држи Кипарската народна банка.
(FT.com - 06/06/06;
AП, АФП, Ројтерс, ББС, Танјуг, Фонет, МИА - 05/06/06)
