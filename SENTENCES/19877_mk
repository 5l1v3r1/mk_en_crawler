21/03/2008
TИРАНА, Албанија -- Владејачката Демократска партија (ДП) во четвртокот (20-ти март) го предложи Газменд Окета на функцијата министер за одбрана. 
Тој досега беше заменик-министер за одбрана. 
Претходно оваа недела Фатмир Медиу поднесе оставка од функцијата поради серијата смртоносни експлозии во военото складиште за муниција во селото Гердец. 
Бројот на загинатите достигна 19. 
Обвинителите во четвртокот го сослушаа Медиу, во „својство на сведок кој бил запознаен со настаните“. 
Тој тврдеше дека немало владини прекршувања „кога станува збор за договорите со претпријатијата што работеле на локацијата“. 
(Шекули, Шкип - 21/03/08; Балканвеб, Топ-ченал, Алсат, Макфакс, веб-страница на албанскиот премиер - 20/03/08)
