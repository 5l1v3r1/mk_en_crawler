21/07/2006
НИКОЗИЈА, Кипар -- Кипар во четвртокот (20-ти јули) побара помош од ЕУ во справувањето со приливот на евакуирани граѓани од Либан, велејќи дека островот почнува да попушта под притисокот.
Апелот следеше по итната седница на владата на кипарските Грци околу ова прашање.
Владиниот претставник Макис Костантинидес вели дека Кипар претставува единствен излез за странците кои го напуштаат Либан.
Тој ги повика земјите-членки на ЕУ да ги отворат своите пристаништа и аеродроми и да ги здружат напорите.
Според владата во Никозија, околу 12.000 лица поминале низ островот од почетокот на оваа недела.
Властите велат дека се очекува оваа бројка да се зголеми на 70.000.
(EУ Опсервер - 21/07/06;
AФП, бТВ - 20/07/06)
