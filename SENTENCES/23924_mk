21/01/2009
ПРИШТИНА, Косово -- Косовската полициска служба (КПС) жестоко ги тепа затворениците, се вели во извештајот на Советот на Европа објавен во вторникот (20-ти јануари), и овој третман се карактеризира како тортура. 
Членовите на Комисијата за спречување на тортура при Советот, кои ги посетија полициските станици, затворите и психијатриските болници во Косово во март 2007 година, ги документираа своите заклучоци. 
„Наводите главно се однесуваат на тупаници, шлаканици и удари од страна на ... 
косовските полицајци кои се обидуваат да добијат признание од затворениците-криминалци“, се вели во извештајот. 
„Понатаму, голем број затвореници обвинуваат дека КПС врши психолошки притисок врз нив“ да не поднесуваат жалби, се додава во истиот.
Во другите вести, специјалниот претставник на ЕУ во Косово, Питер Фејт, и шефот за надворешна политика на ЕУ, Хавиер Солана, во вторникот се согласија дека Косово не треба да одржи општи избори оваа година поради политички и економски причини. 
Претседателот Фатмир Сејдиу сака следните општи избори да се одржат во 2011 година, што според опозицијата е тоталитаризам.
Во меѓувреме, приштинските власти официјално го распуштија Косовскиот заштитен корпус во вторникот на полноќ, отворајќи го патот за новите Безбедносни сили, кои почнаа да функционираат неколку минути подоцна. 
Кампањата на регрутирање за цивилите започна во средата. 
(Зери, Коха Диторе, Експрес, Телеграфи, Косова Сот - 21/01/09; веб-страница на ЦПТ - 20/01/09)
