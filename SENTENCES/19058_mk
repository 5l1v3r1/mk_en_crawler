03/01/2007
САРАЕВО, Босна и Херцеговина (БиХ) -- Радован Караџиќ и Ратко Младиќ ќе бидат изведени пред суд кога ќе бидат фатени, рече во интервјуто објавено во вторникот (2-ри јануари) американскиот специјален емисар за воени злосторства. 
Доколку овие двајца бидат пронајдени до 2010-та година, трибуналот на ОН ќе остане отворен се додека не бидат сослушани нивните случаи, рече Клинт Вилијамсон. 
Ќе мора да биде пронајдено некое друго меѓународно тело кое ќе им суди ако тие бидат фатени после овој датум, додаде тој. 
Според актуелниот распоред, трибуналот треба да ги заврши сите случаи до 2008-та година, а жалбите до 2010-та година.
„Единственото апсолутно неприфатливо нешто за владата на Соединетите Американски Држави е нив да им се суди, на пример, во Белград -- односно, пред локалните судови“, објасни Вилијамсон. 
(АП, ПБС БиХ, Бета, Б92 - 02/01/07)
