04/03/2009
ПРИШТИНА, Косово -- КФОР ќе го намали својот контингент во Косово, но нема да се повлече целосно, рече во вторникот (3-ти март) командантот Џузепе Емилио Гај.
„Ние сме во фаза на намалување на нашите сили, и ова ќе биде спроведено во секој дел на Косово“, рече Гај во Приштина.
Белградскиот весник Политика претходно во вторникот објави дека НАТО има намера драстично да го намали својот персонал во Косово до јуни, оставајќи само „симболичен број војници“ таму.
Гај ги отфрли овие извештаи.
„Ќе има само намалување на бројот на војници во нашиот контингент“, рече тој, припишувајќи ја одлуката на стабилната безбедносна ситуација.
(ДПА, АФП - 03/03/09)
