08/07/2010
СТРАЗБУР, Франција -- Членовите на Европскиот парламент (ЕП) во средата (7-ми јули) одржаа расправа за две резолуции во врска со напредокот на Албанија и Косово на нивниот пат кон интеграцијата во ЕУ. 
Во своето обраќање пред седницата, европскиот комесар Штефан Филе го поздрави напредокот на Тирана во исполнувањето на условите за визната либерализација, но истакна дека проблемите остануваат, во врска со политичкиот ќор-сокак. 
Опозицијата продолжи со бојкотот на парламентот бидејќи владата одбива да ги испита сите манипулации од изборите во јуни 2009 година. 
Филе, исто така, истакна дека корупцијата и организираниот криминал остануваат главна загриженост. 
Што се однесува до Косово, Филе рече дека земјата е приоритет на ЕУ и ја истакна важноста на престојната одлука на Меѓународниот суд на правдата за законитоста на косовската декларација за независност од Србија. 
ЕП ги усвои двете резолуции во четврток. 
(Шекули, Koha.net, Газета 55, Балкан веб - 07/07/10)
