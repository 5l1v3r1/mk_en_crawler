15/11/2010
АТИНА, Грција -- Премиерот Јоргос Папандреу во неделата (14-ти ноември) вети дека ќе продолжи со реформите откако прелиминарните резултати во вториот круг од локалните избори покажаа дека неговата партија ПАСОК победила во повеќето региони, и покрај непопуларните мерки за штедење. 
Неговите социјалисти победија во Атина за првпат во последниве 24 години. 
Врз основа на 73 отсто од преброените гласови, кандидатите на ПАСОК водат во осум од 13 региони, додека конзервативците од партијата Нова демократија (НД) водат во останатите пет. 
Актуелниот градоначалник на Атина, Никитас Какламанис, од НД му ја призна победата на противникот од ПАСОК, Јоргос Каминис, кој вети дека ќе се занимава со сиромаштијата и предизвиците што произлегуваат од емиграцијата во градот од повеќе од четири милиони жители. 
Гласањето беше одбележано со слабата излезност -- 46%, при што повеќе од 10% од гласовите беа прогласени за поништени или неважечки. 
(ББС - 15/11/10; АФП, Ројтерс, ДПА - 14/11/10)
