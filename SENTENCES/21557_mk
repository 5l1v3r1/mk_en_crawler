25/05/2008
СОФИЈА, Бугарија -- Мировните сили на НАТО ќе останат во Косово, и досега не е разгледана евентуална временска рамка за нивно повлекување, рече генералниот секретар на НАТО Јап де Хоп Шефер во петокот (23-ти мај) во Софија. 
Шефер, кој беше во еднодневна посета, изрази сигурност дека силите на КФОР од 16.000 припадници ќе останат во Косово по 15-ти јуни, кога уставот на Косово ќе стапи на сила и ОН ќе й ги предадат надлежностите на Приштина. 
Тој, исто така, рече дека е многу важно за ЕУ и ОН да ги одредат своите надлежности во Косово по тој датум.
Шефер изрази оптимизам дека Македонија ќе го реши својот спор околу името со Грција, и истакна дека земјата мора да го стори тоа за да добие покана за НАТО. 
За време на посетата, тој се состана со бугарскиот претседате Георги Парванов и премиерот Сергеј Станишев. 
(Сител, А1 ТВ, Фокус, Ројтерс, АП - 23/05/08)
