24/08/2006
ТИРАНА, Албанија -- Правниот советник на најголемата опозициска партија, Социјалистичката партија (СП), Или Мањани, во средата (23-ти август) рече дека СП нема намера да учествува, ниту да ја поддржува работата на Централната изборна комисија (ЦИК), додека траат подготовките за локалните избори оваа зима.
Неговата изјава беше одговор на изјавата на ЦИК дека партијата не може да започне со изборот на претставници во локалните изборни комисии, со оглед на тоа што СП не поднесе свои листи на кандидати.
Мањани рече дека СП нема да предложи свои кандидати бидејќи составот на актуелната ЦИК е нелегитимен.
Опозицијата го обвинува мнозинството предводено од владејачката Демократска партија за „крадење“ на едно место во ЦИК од опозицијата, за време на новите назначувања на членови пред неколку недели.
(Албански вести - 24/08/06;
Газета сот - 23/08/06)
