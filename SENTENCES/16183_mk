16/07/2006
СКОПЈЕ, Македонија -- ВМРО-ДПМНЕ, која победи на изборите на 5-ти јули, побара од претседателот на парламентот, Слободан Најдовски, да го закаже датумот на конститутивната седница на новиот законодавен дом до 25-ти јули. 
Според законот, претседателот на претходниот парламент -- во овој случај Најдовски -- мора да го закаже датумот на конститутивната седница на следниот парламент во рок од 20 дена од одржувањето на изборите. 
ВМРО-ДПМНЕ во петокот (14-ти јули) рече дека секое доцнење го смета за обид на владејачкиот Социјалдемократски сојуз на Македонија да го одложи формирањето на новата влада на ВМРО-ДПМНЕ.
Исто така во петокот, Државната изборна комисија одлучи да го повтори гласањето во 29 избирачки места, откако Врховниот суд донесе одлука во корист на партиите кои поднесоа приговори за нерегуларности на овие избирачки места. 
Новото гласање е закажано за в среда. 
Се работи за вкупно четири места во парламентот. 
(Вечер - 15/07/06; Телма ТВ, А1 ТВ - 14/07/06)
