28/03/2010
СКОПЈЕ, Македонија -- Седумдесет и девет војници заминаа во петокот (26-ти март) за Авганистан, каде што ќе се приклучат на македонскиот контингент од 170 припадници во рамките на мисијата ИСАФ предводена од НАТО. 
Претседателот Ѓорге Иванов, министерот за одбрана, Зоран Коњановски, и американскиот амбасадор во Скопје, Филип Рикер, присуствуваа на церемонијата во касарната Илинден. 
Македонските војници ќе ги обучуваат авганистанските војници и полицајци и ќе спроведуваат заеднички мировни и стабилизирачки операции во земјата. 
(Maкфакс, МИА, Сител, МРТ - 26/03/10)
