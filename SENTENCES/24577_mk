09/01/2009
АТИНА, Грција -- Новата влада положи свечена заклетва во четвртокот (8-ми јануари) на церемонијата во Атина, на која присуствуваа поглаварот на Грчката православна црква, архиепископот Јеронимос Втори, претседателот Каролос Папуљас и премиерот Костас Караманлис.
По церемонијата, новата влада ја одржа својата прва седница, со која претседаваше Караманлис.
Тој на министрите им рече дека очекува малку зборување и многу работа и рече дека приоритети се националниот интерес, безбедноста, економијата, образованието, здравството и последиците од глобалната финансиска криза.
Караманлис ги повика министрите да ги ограничат трошоците и да предложат јасни иницијативи за намалување на бирократијата и подобрување на транспарентноста.
(РИА Новости, Њус ин, ЕРТ, Елефтерос типос - 08/01/09)
