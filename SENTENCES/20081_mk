21/10/2007
БРИСЕЛ, Белгија -- Албанија треба да продолжи со правдата и политичките реформи за да добие членство во НАТО, рече генералниот секретар на НАТО, Јап де Хоп Шефер, во петокот (19-ти октомври), по состанокот со албанскиот претседател Бамир Топи.
Тој рече дека и покрај надежите на Албанија дека ќе биде поканета во Алијансата на нејзиниот следен самит во Букурешт во април 2008 година, премногу е рано да се каже дали ова ќе се случи.
Топи, од своја страна, потврди дека станувањето дел од ЕУ и НАТО претставува врвен приоритет на Албанија.
Тој вети дека ќе ги зајакне реформите и ќе се фокусира на напорите за разбивање на корупцијата и организираниот криминал.
(Катимерини - 20/10/07;
AП, веб-страница на албанскиот претседател, Пиплс дејли инлајн, Интернешнал хералд трибјун - 19/10/07)
