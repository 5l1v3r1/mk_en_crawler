06/08/2007
TИРАНА, Албанија -- Портпаролот на владата, Мајлинда Брегу, во петокот (3-ти август) на прес-конференција изјави дека владата е решена да ги отвори 100-те досиеја поврзани со кривичните дела што беа извршени за време на хаосот во март 1997 година, по колапсот на пирамидалните инвестициски шеми.
И покрај десетте години молк, Брегу рече дека „никогаш не е доцна за правдата“.
Во пљачкосувањето и немирите, особено во јужниот пристанишен град Валона, загинаа 2.000 лица, и владата беше принудена да даде оставка.
На истата прес-конференција, Брегу рече дека премиерот Сали Бериша е решен да ја задржи сегашната коалициска влада и нема планови да ја шири, и покрај засилените барања од страна на десничарските партии.
(Кохајоне, Шекули, Шкип - 06/08/07;
Балканвеб, КланТВ - 05/08/07)
