30/03/2006
ЗАГРЕБ, Хрватска -- Главниот преговарач на земјата со ЕУ, Владимир Дробњак, во средата (29-ти март) категорички ги негираше наводите на локалните медиуми дека владата ја лажела ЕУ за време на процесот на проверка во областа на образованието.
Во извештаите, кои цитираа неименуван член на хрватскиот преговарачки тим за поглавјето на образованието, се вели дека хрватските претставници давале лажни информации - вклучувајќи и надуени цифри во врска со годишните трошоци во образованието - со цел да се добие розова слика за ситуацијата во овој сектор.
Во другите вести, грузискиот претседател Михаил Саакашвили во средата го посети Загреб.
На состанокот со својот колега, Стипе Месиќ, Саакашвили рече дека неговата земја е подготвена за унапредување на врските со Хрватска, кои тој ги опиша како модел за транзицијата и успешната интеграција во евроатланските структури.
(ХИНА, ХРТ - 29/03/06)
