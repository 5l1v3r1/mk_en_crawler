29/10/2006
БЕЛГРАД, Србија -- Гласачите во неделата (29-ти октомври) излегоа на гласање, на вториот ден од референдумот за новиот српски устав.
Одѕивот во Србија -- без Косово -- беше 17,8 отсто првиот ден, според Републичката изборна комисија.
Истата објави дека излезноста била највисока во Белград (21,01 отсто), а најниска (14,65 отсто) во Војводина.
Во Косово, каде што етничките Албанци беа исклучени од гласачките листи поради изминатиот бојкот на изборите, истиот изнесуваше 37,2 отсто во областите населени со Срби.
Повеќе од 50 отсто од сите граѓани со право на глас мора да учествуваат со цел референдумот за уставот да биде успешен.
Нема извештаи за некои поголеми инциденти, иако неколку стотици луѓе се собраа во Белград во знак на протест за документот, за кој сметаат дека содржи сериозни недостатоци.
И покрај тоа што нацрт-преамбулата го дефинира Косово како интегрален дел од Србија, меѓународната заедница сигнализираше дека тоа нема да има никакво влијание врз тековните напори на ОН за решавање на идниот статус на Косово.
(Ројтерс, АП, АФП, Политика, РТС, Б92 - 29/10/06;
УПИ, Бета - 28/10/06;
Косова лајв - 27/10/06)
