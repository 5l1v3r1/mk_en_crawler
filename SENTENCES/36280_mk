31/05/2004
ПОДГОРИЦА, Србија и Црна Гора -- Илјадници лица во неделата (30-ти мај) присуствуваа на погребот на Душко Јовановиќ, уредникот на Дан, кој беше убиен во петокот.
Во саботата околу 5.000 лица маршираа низ главниот град на Црна Гора во знак на протест против неговото убиство.
Дан е главниот опозиционен дневен весник во републиката.
Во специјалното издание од саботата весникот за убиството ја обвини Владата, велејќи дека Јовановиќ добивал бројни смртни закани поради извештаите за вмешаноста на некои функционери во корупција и криминал.
Црногорскиот претседател Филип Вујановиќ и премиерот Мило Ѓукановиќ го осудија убиството и побараа од полицијата да ги пронајде извршителите.
Досега пронајдени се само возилото и оружјето со кое е извршено убиството.
(AФП - 31/05/04, 30/05/04)
