09/11/2007
РИМ, Италија -- Турскиот премиер Реџеп Тајип Ердоган во четвртокот (8-ми ноември) вети дека ќе продолжи со политичките реформи што ги бара ЕУ. 
На турско-италијанскиот бизнис форум во Рим, Ердоган рече дека Турција ќе продолжи по патот кон ЕУ, но ќе бара чисти правила за членството. 
„Правилата на играта се поставени однапред и не можат да се менуваат“, истакна Ердоган. 
Тој рече дека реформите мора да продолжат бидејќи членството ќе биде во интерес на Турција и поширокиот регион. 
Извештајот за напредокот на Европската комисија, објавен во вторникот, ја критикува владата за неспроведување на суштински реформи во изминатите две години. 
(Заман - 09/11/07; AКI - 08/11/07)
