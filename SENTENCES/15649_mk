25/10/2006
БУКУРЕШТ, Романија -- Конзервативната партија (ПК), помалиот партнер во владата, во вторникот (24-ти октомври) поднесе барање за гласање недоверба на заменик-премиерот Марко Бела, водач на партијата на етничките Унгарци, УДМР. 
Заменик-претседателот на ПК, Николае Попа, објасни дека партијата сака Бела да биде сменет од владата поради „противуставните“ забелешки што неодамна ги изрече во знак на поддршка на територијалната автономија за округот Жеклер, населен со Унгарци.
Во другите вести, министерот за одбрана, Теодор Атанасиу, суспендиран од претседателот Трајан Башеску пред еден месец, во средата ја објави својата оставка. 
Башеску одби да го откаже својот декрет за отстранувањена Атанасиу од владата, и покрај фактот што обвинителите не најдоа цврсти докази дека Атанасиу ги откривал тајните локации на романските војници во странство. 
(Nine o'clock - 25/10/06; Антена 3 ТВ, Медиафакс - 24/10/06)
