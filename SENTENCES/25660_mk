24/09/2009
БУКУРЕШТ, Романија -- Трансперенси интернешнал во средата (23-ти септември) го објави својот годишен извештај за корупцијата во Романија, наведувајќи ги сериозните проблеми со активностите на парламентот.
Директорот на Транспаренси интернешнал Романија Виктор Алистар рече дека парламентот ја зајакнал својата контрола над владата преку специјални комисии, наместо преку постојани комитети.
Покрај тоа, истиот не ја исполни својата главна мисија -- онаа на законодавна власт.
Повеќе од 90 отсто од сите документи усвоени од страна на парламентот се состојат од итни резолуции, рече Алистар.
Во документот се заклучува дека од јуни 2008 година до овој месец, земјата била сведок на „сериозно влошување на климата на јавна транспарентност, што беше нарушено со недостатокот на стратешка соработка во врска со законодавните и институционалните мерки“.
(Зиаре, Импактњус, Олпрес - 23/09/09)
