02/09/2009
ВАРШАВА, Полска -- Хрватската премиерка Јадранка Косор и нејзиниот словенечки колега Борут Пахор во вторникот (1-ви септември) изразија оптимизам дека наскоро ќе се постигне решение за пограничниот поморски спор на нивните земји. 
Тие се состанаа во Гданск, каде што присуствуваа на комеморациите по повод одбележувањето на почетокот на Втората светска војна. 
Пахор рече дека предлог-решение за спорот може да се очекува во текот на следните неколку недели. 
Косор рече дека 95 отсто од прашањата се решени и сега остануваат само детаљи. 
Кога се состанаа последниот пат во јули, двајцата премиери се согласија за изнаоѓање решение на долготрајниот спор до крајот на годинава. 
(ХИНА, Дневник, Вјесник, Пословни, ХРТ - 01/09/09)
