08/05/2011
БРИСЕЛ, Белгија -- Европската комисија (ЕК) сега засега не планира спроведување какви било мерки што ќе резултираат со ставање крај на либерализираниот визен режим за Западен Балкан, рече портпаролот на ЕК, Мартин Грабиец, за Б92 во петокот (6-ти мај). 
Тој потврди дека пред неколку дена извршното тело на ЕУ примило писмо од Белгија, во кое се изразува загриженост во врска со одредени случаи на т.н. 
лажни баратели на азил, но рече дека ставот на ЕК е јасен. 
„Дури и ако Белгија навистина побара укинување на безвизниот режим, ќе биде неопходно за да се одржи дебата и да се добие согласност од сите земји-членки“, објасни тој.
Во саботата, известувачката на Европскиот парламент (ЕП) за визната либерализација на Западен Балкан, Тања Фајон, изјави за белградскиот весник Вечерње новости дека „новиот бран лажни баратели на азил од Србија и Македонија, особено во Белгија и Шведска, е причина за голема загриженост меѓу земјите-членки на ЕУ“.
Според неа, можноста за повторно воведување визи за граѓаните на едната или двете земји не треба да се исклучи. 
„Безвизното патување има одредени ограничувања. 
Ако не ги почитувате правилата, ќе се соочите со последици“, предупреди таа. 
(Б92, Вечерње новости - 07/05/11; Б92, Танјуг - 06/05/11)
