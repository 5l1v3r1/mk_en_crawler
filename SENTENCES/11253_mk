25/02/2005
БУКУРЕШТ, Романија -- Министерот за внатрешни работи Василе Блага во четвртокот (24-ти февруари) изјави дека во рамките на неговото министерство ќе биде формиран антикорупциски оддел.
Новото тело ќе има судско-полициски надлежности, што ќе му овозможи започнување на истраги во врска со поднесените жалби за корупција.
Блага рече дека одделот ќе помага во исполнувањето на обврските на земјата во однос на борбата против корупцијата.
Новиот оддел ќе биде организиран по моделот на британската полиција, која има надлежност за кривични истраги.
Во другите вести, британскиот амбасадор во Романија, Квинтон Кајл, потврди дека британски советници за корупција и административни реформи ќе им помагаат на романските власти.
Тие ќе бидат доделени на Блага, на Царинскиот директорат и на премиерот Калин Попеску Таричеану.
На состанокот со Таричеану советниците ги презентираа нивните цели, како и потребните мерки.
(Ромпрес - 25/02/05;
Ромпрес - 24/02/05)
