05/06/2003
ПРИШТИНА, Косово и Србија и Црна Гора -- Полицијата на ОН соошти дека еден постар брачен пар Срби и нивниот син биле убиени во Обилиќ, во близина на Приштина, во вторникот (3-ти јуни).
Портпаролот на полицијата на ОН Дерек Чапел за новинарите изјави дека трите жртви биле нападнати додека биле во кревет, а нивната куќа била запалена.
Шефот на УНМИК Михаел Штајнер ги нарече убиствата "грозоморен чин и подмолно злосторство насочено против мултиетничкиот карактер на Косово".
Тој вети дека ќе формира полициски сили со специјална задача да го испитаат инцидентот.
Косовскиот премиер Бајрам РеYепи, кој го посети местото на злосторството со Штајнер, ги осуди убиствата како "злобен и варварски чин".
(Ројтерс, АФП, Б92, Танјуг, ББС, Фонет - 04/06/03)
