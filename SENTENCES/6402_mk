16/09/2011
Игор Јовановиќ за Southeast European Times во Белград -- 16.09.11
Српскиот тенисер Новак Ѓоковиќ (24) игра сезона која ќе остане запишана во тениската историја. 
Сега рекет број 1 во светот, Ѓоковиќ постигна 64 победи, освои десет титули, победи во три од четири грен слем турнири и си обезбеди место на врвот од АТП листата до крајот на годината.
Србинот, исто така, постигна рекордна заработувачка на турнирите во една сезона -- повеќе од 10,6 милиони американски долари. 
Во својата последна победа на Американското отворено првенство во Њујорк, тој го победи поранешниот рекет број 1 Роже Федерер во полуфиналето, и покрај предноста во два сета на Федерер и два меч поени во клучниот петти сет.
Во финалето Ѓоковиќ го победи својот најголем ривал, Шпанецот Рафаел Надал, во натпреварот кој многу експерти го опишаа како врвно шоу.
Сепак, дури и по сето тоа, Ѓоковиќ изјави за српските медиуми дека бил „гладен“ за нови победи.
„Сé уште имам уште многу да си докажувам себеси и на тенискиот свет. 
Сакам да победам на уште многу турнири и големи натпревари ... 
Победата на теренот е најдобриот дел од сето тоа, и затоа ќе продолжам да се борам за нови пехари“, рече Ѓоковиќ.
