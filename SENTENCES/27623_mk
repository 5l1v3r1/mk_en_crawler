24/05/2010
НИКОЗИЈА, Кипар -- Претседателот Деметрис Христофиас ја прифати поканата да се состане со новоизбраниот водач на кипарските Турци, Дервиш Ероглу, објави во изјавата од саботата (22-ри мај) владиниот портпарол Стефанос Стефану. 
Двајцата ќе присуствуваат на ручекот во вторник со специјалниот советник на ОН во Кипар, Александар Даунер, што ќе биде, всушност, прв состанок на двајцата водачи од изборот на Ероглу минатиот месец. 
Разговорите за повторното обединување на поделениот остров треба да продолжат в среда, по двомесечната пауза за овие избори. 
(КНА, Сајпрус мејл - 24/05/10)
