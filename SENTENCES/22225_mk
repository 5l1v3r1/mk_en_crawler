15/09/2008
TИРАНА, Албанија -- Клучен сведок во истрагата за нелегалната трговија со муниција е пронајден мртов на планински пат во источна Албанија. 
Бизнисменот Коста Требицка починал во сообраќајна несреќа во петокот попладне (12-ти февруари), според првичната полициска истрага. 
Тим американски експерти, исто така, го истражува случајот и ќе поднесе паралелен извештај. 
Според обвинителството, Требицка не побарал заштита откако сведочел за нелегалната трговија. 
Во 2007 година тој им кажа на албанските и американските инспектори дека американското претпријатие АЕЈ инк. 
купило стара кинеска муниција од Албанија, која требало да ја користи авганистанската армија и полиција. 
Тој рече дека фирмата ја препакувало муницијата во Албанија за да го скрие нејзиното потекло.
Во другите вести, полициската мисија на ЕУ во Албанија (ПАМЕЦА) објави дека ќе остане во земјата уште три години за да им помага на локалните власти во проектите вредни 5,5 милиони евра. 
Во оваа трета фаза од помошта, ПАМЕЦА ќе ги следи полициските напори за зајакнување на борбата против тероризмот и организираниот криминал, спроведувањето на интегрираниот пограничен менаџмент и одржувањето на законот и редот. 
ПАМЕЦА ќе помага и во вршењето на ДНК анализата за првпат. 
(Шекули, Ројтерс, ББС, Алсат, Тема, Шкип, Газета шкиптаре, Дојче веле, Телеграфи, Вижн + - 14/09/08)
