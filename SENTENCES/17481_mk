31/01/2007
ВАШИНГОН, САД -- САД во вторникот (30-ти јануари) го поздравија предлогот на Саиф Ал Ислам Гадафи, синот на либискиот водач Моамер Гадафи, за решавање на случајот со бугарските медицински сестри и палестинскиот лекар, осудени на смрт во Либија во контроверзниот случај на инфицирање со ХИВ. 
Младиот Гадафи, кој води хуманитарна фондација, неодамна за еден бугарски весник изјави дека постои план што ќе ги задоволи сите вклучени страни -- Бугарија, Либија, семејствата на инфицираните деца и ЕУ -- и дека медицинските лица не треба да бидат егзекутирани. 
Во вторникот портпаролот на американскиот Стејт департмент Шон Меккормак рече дека ова ќе биде добра вест, ако биде вистинита.
Исто така во вторникот, бугарските адвокати кои ги претставуваат петте медицински сестри потврдија дека одбраната се фокусира на жалбите за смртните казни, изречени во декември. 
(AФП, БНР, бТВ, Дарик - 30/01/07)
