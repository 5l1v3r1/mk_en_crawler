03/02/2005
АТИНА, Грција -- Министерот за финансии, Јоргос Алогоскуфис, испрати писмо до Европската комисија (ЕК), во кое се бара одложување до март на дебатата за остварувањата на Грција во рамките на планот за стабилност и раст.
Според владиниот извештај од средата (2-ри февруари) на Владата й треба повеќе време за да ги пресмета цифрите на јавниот дефицит за 2004 година.
Документот поднесен претходно од страна на Грција до ЕК предвидуваше дека овогодинешниот владин дефицит ќе изнесува околу 5,3 отсто од БДП, над горната граница на Еврозоната од 3 отсто.
Исто така во средата, Грција екстрадираше во Белград еден осомничен за атентатот од март 2003 година врз српкиот премиер Зоран Ѓинѓиќ.
35-годишниот Дејан Миленковиќ е еден од 35-те лица обвинети за убиството.
Уапсен во Солун во јули, неговата екстрадиција постојано беше одложувана.
(AНA - 03/02/05;
AФКС, АНА, АФП, Бета, Танјуг, Б92 - 02/02/05)
