07/02/2008
ПРИШТИНА, Косово, Србија -- Претставниците на УНМИК во средата (6-ти февруари) објавија дека од шефот на мисијата на ОБСЕ во Косово, Тим Гулдиман, не било побарано да поднесе оставка поради своите ставови околу Косово.
Гулдиман, швајцарски дипломат кој ја прифати позицијата во октомври, изјави дека различни швајцарски дневни весници објавиле оти на Косово не треба да му се дозволи да прогласи независност бидејќи тоа би можело да претставува опасен преседан за отцепување на други територии.
ОБСЕ во средата објави дека Гулдиман бил укорен од страна на шефот на УНМИК, Јоаким Рикер, кој потврди дека ставовите на Гулдиман не ги претставуваат оние на УНМИК.
Во извештајот на приштинскиот весник Експрес се вели дека тој добил забрана за давање други изјави во врска со иднината на покраината што се отцепува.
(Косовалајв, РТК, Телеграфи, Балканвеб - 06/02/08)
