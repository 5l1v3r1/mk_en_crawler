21/09/2005
БАЊА ЛУКА, Босна и Херцеговина (БиХ) -- Владата на Република Српска (РС) ја продолжи својата политика на нудење 25.000 евра за поддршка на семејствата на обвинетите кои ќе му се предадат на Трибуналот на ОН за воени злосторства во Хаг, како што беше потврдено во вторникот (20-ти септември). 
Оваа политиката, која истекуваше на 30-ти јуни, ќе биде продолжена до крајот на годинава. 
Практиката на поддршка на семејствата на обвинетите на кои им се суди во Хаг, исто така, се применува и во Србија и Црна Гора.
Во другите вести од вторникот, босанскиот Србин Средоје Лукиќ се изјасни за невин на своето прво појавување пред Хашкиот трибунал. 
Тој им се предаде на властите на РС минатата недела, по скоро седумгодишно бегство. 
Тој е обвинет за извршување на воени злосторства во Вишеград во 1992 година. 
(Дневни аваз, Независне новине - 21/09/05; ФЕНА, ПБС БиХ - 20/09/05)
