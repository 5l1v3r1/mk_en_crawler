19/02/2008
САРАЕВО, Босна и Херцеговина (БиХ) -- Правниот комитет на Претставничкиот дом на БиХ во понеделникот (18-ти февруари) го одобри долгоочекуваниот пакет полициски реформи и го достави до парламентот за расправа. 
Комитетот заклучи дека предлог-законите за Дирекцијата за координација на полициските тела и агенции и Независните и надзорни тела на полициските структури на БиХ е целосно во согласност со уставот на БиХ. 
Полициските реформи и реструктуирањето остануваат клучен услов за потпишувањето на Договорот за стабилизација и асоцијација со ЕУ, евентуално во јули.
Најголемата бошњачка партија -- Партијата за демократска акција -- и најголемата опозициска партија во Република Српска -- Српската демократска партија -- сé уште имаат резерви во врска со предлогот. 
Сепак, високиот претставник Мирослав Лајчак минатата недела рече дека е убеден оти истиот ќе го преживее парламентот на државно ниво со поддршка од петте други партии во владејачката коалиција и некои опозициски партии. 
(Независне новинe - 19/02/08; РТРС, НТВ Хајат - 18/02/08)
