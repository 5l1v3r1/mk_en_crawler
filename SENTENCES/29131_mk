06/05/2010
БУКУРЕШТ, Романија -- Обвинителите во средата (5-ти мај) подигнаа обвинение за корупција и проневера против поранешниот романски премиер Адријан Настасе.
Тие велат дека додека ја вршел функцијата од 2002 до 2004 година, тој примил подароци и услуги во вредност од 630.000 евра, за да им помогне на функционери да ги задржат своите позиции.
Тој е, исто така, осомничен за фалсификување официјални документи во врска со купувањето на својот дом, во вредност од 1,5 милиони евра.
Настасе постојано ги негира сите обвиненија.
Истрагите за случајот започнаа во 2006 година, но во 2008 година Уставниот суд пресуди дека поранешните премиери имаат ист имунитет како актуелните премиери и може да се обвинуваат само со поддршка од парламентот.
Пратениците дадоа зелено светло минатата година.
(Фајненшал тајмс, Hotnews.ro, Котидианул, Зиаре - 05/05/10)
