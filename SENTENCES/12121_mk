15/12/2004
БРИСЕЛ, Белгија -- Ако пристапат во ЕУ во 2007 година, според планираното, Бугарија и Романија ќе претседаваат со ЕУ во 2018, односно 2019 година, како што предвидува планот одобрен од страна на земјите-членки на ЕУ. 
Овој документ, објавен од страна на бриселската публикација „ЕУ Обсервер“ во вторникот (14-ти декември) вклучува листа на претседателства на ЕУ до 2020 година. 
Исто така во вторникот, холанскиот министер за надворешни работи Бернард Бот, чија земја моментно го има ротирачкото претседателство, потврди дека Бугарија и Романија ќе потпишат спогодба за пристап во ЕУ најдоцна до почетокот од мај.
Во меѓувреме, комесарот за проширување на ЕУ, Оли Рен, во вторникот ја отфрли можноста за повторно отворање на поглавјата што се веќе затворени со Романија. 
Новоизбраниот претседател Трајан Басеску рече дека ќе побара повторување на преговорите околу некои прашања од поглавјата за Конкурентноста и Енергијата. 
(Ромпрес, Девет часот - 15/12/04; ЕУ Обсервер, бТВ, Медиапул, Медиафакс - 14/12/04)
