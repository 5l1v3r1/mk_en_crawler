02/05/2007
БУКУРЕШТ, Романија -- Нова анкета на агенцијата ЦСОП покажа дека Демократската партија (ПД) на сменетиот претседател Трајан Башеску е попопуларна од која било друга партија во Романија. 
Според резултатите објавени во вторникот (1-ви мај) ако парламентарните избори се одржеа денес, ПД ќе добиеше 34 отсто од гласовите, по што ќе следеше најголемата опозициска, Социјалдемократска партија, со 20 отсто. 
Новата партија, Партијата на новата генерација, ќе беше трета со 14 отсто од гласовите. 
Анкетарите истакнаа дека поддршката за владејачката Национал-либерална партија на премиерот Калин Попеску Таричеану е драстично намалена, на 9 отсто, половина од нивото на поддршка што ја уживаше на парламентарните избори во 2004 година. 
Запрашани дали планираат да учествуваат на референдумот на 19-ти мај за смена на Башеску, 58 отсто од гласачите рекле не. 
(Nine o'clock, Ромпрес - 02/05/07; Котидианул - 01/05/07)
