09/04/2009
ЗАГРЕБ, Хрватска -- Министерството за внатрешни работи во средата (8-ми април) објави награди за информации во врска со двајцата мажи осомничени за убиството на новинарот Иво Пуканиќ во Загреб минатиот октомври.
Тој беше сопственик и главен уредник на водечкиот политички неделник во Хрватска, Национал.
Секој кој ќе обезбеди корисни информации што ќе водат до апсење на осомничените Жељко Миловановиќ и Бојан Гудуриќ ќе добијат 100.000 куни (13.560 евра).
Тројца наводни заговорници се веќе зад решетки во Загреб, обвинети за напад со автомобил-бомба во кој загина Пуканиќ и неговиот колега Нико Фрањиќ на 23-ти октомври.
Министерството верува дека Миловановиќ и Гудуриќ се кријат во Босна и Херцеговина или Србија, поради што некој од јавноста таму, исто така, може да ја добие наградата.
Миловановиќ има двојно хрватско-босанско државјанство, додека Гундуриќ има српски пасош.
(AФП, Јавно, Независне новине, ХРТ - 08/04/09)
