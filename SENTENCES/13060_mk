29/12/2005
БЕЛГРАД, Србија и Црна Гора -- Министерот за одбрана на Србија и Црна Гора во средата (28-ми декември) призна дека армијата не ги исполнила наредбите за апсење на воениот командант на босанските Срби, Ратко Младиќ. 
Зоран Станковиќ рече дека ги прифаќа критиките на главниот обвинител на ОН, Карла дел Понте, која неодамна рече дека војската била главната пречка во потрагата по бегалецот. 
Ќе биде формирана нова комисија, Национален совет за безбедност, и истата ќе ги интегрира сите активности поврзани со Хаг.
Исто така во средата, белградското радио Б92 објави дека армијата на Србија и Црна Гора му плаќала пензија на Младиќ до минатиот месец, кога сметката била конечно замрзната. 
Парите не ги повлекувал самиот Младиќ, туку членови на семејството и двајца воени офицери, објави ова радио.
Исто така во средата, Врховниот совет за одбрана на Србија и Црна Гора ја повика армијата да ги исполни наредбите и да се приклучи на потрагата по обвинетиот бегалец и оние кои го поддржуваат. 
(AФП, Блиц, Политика - 29/12/05; Танјуг, РТС, Бета, Б92, Фена - 28/12/05)
