14/05/2006
AНКАРА, Турција -- Три деца загинаа при експлозија на бомба во гаража во Белделер, источна Турција, во саботата (13-ти мај).
Жртви се три момчиња на возраст од 6,11 и 12 години.
Две од децата беа браќа.
Едно друго дете беше рането.
Според локалниот гувернер, експлозивната направа била темпирана бомба.
Никој не ја презеде одговорноста за инцидентот, но во минатото слични вакви експлозивни направи корисеше забранетата Турска комунистичка партија - Марксови ленинисти.
Исто така, според извештаите во медиумите од саботата вкупно пет лица -- четворица турски армиски војници и еден курдски милитант -- загинаа во нови судири помеѓу турската војска и Курдистанската работничка партија во југоисточниот дел од земјата.
Во друг еден инцидент, турски војник загина од нагазна мина за време на патролирањето во близина на границата со Ирак претходниот ден.
(AП - 13/05/06, 12/05/06;
ЕРТ 13/05/06)
