26/05/2011
БРИСЕЛ, Белгија -- Грчкиот претставник во Европската комисија (ЕК) во средата (25-ти мај) рече дека Атина мора да направи жртви за да ја надмине својата должничка криза, предупредувајќи дека ако не го стори тоа земјата можеби ќе мора да ја напушти еврозоната. 
„Најголемо (остварување) на повоена Грција -- еврото и европскиот курс на земјата -- се во опасност“, рече во изјава Марија Даманаки, комесар на ЕУ за рибарство. 
Според неа, „сценариото за оддалечување на Грција од еврото е ставено на маса“. 
„Или ќе се согласиме со нашите кредитори за програмата на тешки жртви кои носат резултати и ќе преземеме одговорност за нашето минато, или ќе ја вратиме драхмата“, додаде таа. 
Опозицијата реагираше брзо. 
„Голема грешка е што некои сакаат да го претворат економскиот проблем во проблем на институциите“, рече портпаролот на Нова демократија, Јанис Михелакис. 
(СКАИ, То Вима, Грик репортер, АНА-МПА - 25/05/11)
