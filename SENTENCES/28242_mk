19/10/2010
НИКОЗИЈА, Кипар -- Претставникот на кипарските Турци, Осман Ертуг, во понеделникот (18-ти октомври) објави дека заедницата решила да ја откаже овогодинешната воена вежба Торос, за да покаже поддршка за тековните разговори за повторно обединување на поделениот остров. 
Одлуката за откажување на вежбата беше донесена по консултациите со Турција, рече Ертуг. 
Страната на кипарските Грци, исто така, ја откажа својата годишна вежба Никифорос, како што прави од 2007 година.
Во меѓувреме, кипарскиот претседател Деметрис Христофиас и водачот на кипарските Турци, Дервиш Ероглу одржаа нов круг разговори во понеделникот, кој повторно се фокусираше на сложеното имотно прашање. 
(Прес-центар на ОН, КНА, Ворлс булетин, Хуријет, новинска агенција Анадолу - 18/10/10)
