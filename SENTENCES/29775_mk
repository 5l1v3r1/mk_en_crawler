27/01/2011
АТИНА, Грција -- Обвинителството во средата (26-ти јануари) нареди истрага за утврдување како било дозволено повеќе од 200 нелегални имигранти да го окупираат Атинскиот универзитет, каде што почнаа штрајк со глад во вторникот. 
Тие дојдоа од островот Крит на Правниот факултет при Атинскиот универзитет, кој според законот, е надвор од надлежноста на полицијата. 
Демонстрантите бараат законски престој и работен статус, но владата ги отфрли нивните барања. 
Универзитетските власти и полицијата разменуваат обвинувања во врска со инцидентот. 
Во средата опозицијата го повика парламентот да го измени законот со кој се спречува полицијата да влегува во универзитетските објекти без специјална дозвола. 
(АП, КНА - 26/01/11)
