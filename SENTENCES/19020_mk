03/07/2007
НИКОЗИЈА, Кипар -- Исчезнатиот американски аташе, Томас Муни, беше пронајден мртов од страна на полицијата во понеделникот (2-ри јули), откако исчезна во четвртокот.
Извори за АП изјавија дека телото било пронајдено во близина на неговиот затворен автомобил во оддалечена рурална област.
Аутопсијата покажа дека тој искрварил до смрт од самонанесена рана на грлото.
Во другите вести, Мајкл Мулер, специјалниот претставник на генералниот секретар на ОН, Бан Ки-Мун, за Кипар, го поздави идентификувањето на телата на 28 лица, исчезнати од конфликтот во Кипар.
Преку 1.400 кипарски Грци и 500 кипарски Турци и понатаму остануваат на листата на исчезнати.
Вкупно 270 остатоци се откопани на двете страни од прекинот на огнот, по договорот минатата година.
(AП, Ројтерс, Блумберг, ОН њусвајр - 02/07/07)
