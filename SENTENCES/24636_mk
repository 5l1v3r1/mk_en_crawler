07/12/2008
НИКОЗИЈА, Кипар -- Поранешниот претседател Тасос Пападопулос е во критична состојба, објави во саботата (6-ти декември) претседателот Деметрис Христофиас, по посетата на болничката соба на Пападопулос во Никозија. 
На Пападопулос (74) неодамна му беше дијагностициран рак на белите дробови. 
Пападопулос беше претседател од февруари 2003 до февруари 2008 година. 
Кипар пристапи во ЕУ за време на неговиот мандат.
Во другите вести, во експлозија на нагазна мина во петокот беа повредени седум имигранти, вклучително и три деца, во тампон-зоната што го дели Кипар. 
Властите велат дека групата се обидела да го премине јужниот дел од островот од отцепениот север и влегла во минско поле. 
(СНН Турк, МИА, Сајпрус мејл, Заман - 06/12/08; AП, Ксинхуа - 05/12/08)
