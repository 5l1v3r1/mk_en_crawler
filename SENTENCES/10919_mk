01/09/2004
ЗАГРЕБ, Хрватска -- Поранешниот македонски министер за внатрешни работи, Љубе Бошковски, беше уапсен во вторникот (31-ви август) во Хрватска, по потерницата на локалниот обвинител, заснована на договорот за судска соработка со Скопје. 
Македонските власти го обвинија за издавање наредба за убиството во март 2002 година на шесмина Пакистанци и еден Индиец, кои влегле во земјата во обид да имигрираат на Запад. 
Тогаш министерството на Бошковски тврдеше дека имигрантите се терористи, наводно, со цел да се импресионира Запад. 
Бошковски, кој има двојно државјанство, ќе биде сослушан од страна на полицијата и потоа ќе се појави пред истражниот судија. 
(ББС, АФП, ХИНА, МИА, ХРТ - 31/08/04; 24 Часа - 30/08/04)
