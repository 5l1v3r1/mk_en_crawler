17/04/2007
БРИСЕЛ, Белгија -- Комесарот за проширување на ЕУ, Оли Рен, повторно ги повика водачите на демократските партии во Србија да постигнат договор за формирање на новата влада што е можно побргу. 
Рен во понеделникот (16-ти април) предупреди дека одложувањата во формирањето на новата влада -- што е сé уште далеку од реализација, скоро три месеци по парламентарните избори на 21-ви јануари -- негативно се одразува на можноста за продолжување на преговорите за Спогодбата за стабилизација и асоцијација со ЕУ. 
Соработката во врска со воените злосторства останува клучен услов, додаде тој.
Рен, исто така, во Брисел се состана со македонската вицепремиерка за евроинтеграција, Габриела Коневска-Трајковска, при што й рече дека времето за зачленување во ЕУ зависи од динамиката на реформите. 
Тој го пофали продолжувањето на политичкиот дијалог и напорите за подобрување на политичката клима по неколкумесечната пат-позиција. 
(Блиц, Данас, Вечер - 17/04/07; Taнјуг, АФП, АП, УПИ, МИА, Макфакс, МРТ - 16/04/07)
