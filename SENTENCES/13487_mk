28/03/2006
БЕЛГРАД, Србија и Црна Гора -- Белград мора да сфати дека не може никогаш да владее со Косово како пред 1999 година и треба да заземе практичен став во однос на преговорите за конечниот статус на покраината, рече во понеделникот (27-ми март) Расим Љајиќ, министер на Србија и Црна Гора за човекови и малцински права.
Србија мора да биде подготвена за отстапки, додаде тој.
Во другите вести, членовите на косовската Консултативна група за заедниците, која ја сочинуваат официјални претставници на етничките Албанци и претставници на малцинските групи, се состанаа во понеделникот во албанскиот град Драч.
Тие разговараа за новиот пакет малцински права што ќе му биде претставен на Белград во следниот круг разговори за идниот статус на покраината.
Седницата на 3-ти април ќе се фокусира на мерките што би им овозможиле поголема самоуправа на Србите во Косово.
(Албански вести - 28/03/06;
УПИ, АП, РФЕ/ФЛ, Правда, веб-страница на албанскиот претседател - 27/03/06)
