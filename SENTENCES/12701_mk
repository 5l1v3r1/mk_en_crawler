06/06/2005
БЕЛГРАД, Србија и Црна Гора -- Демократската партија на Србија (ДСС) во неделата (5-ти јуни) повторно го избра српскиот премиер Воислав Коштуница за свој претседател. 
Тој беше единствениот кандидат за функцијата. 
Во своето обраќање пред партијата тој рече дека негови приоритети се зачувувањето на државната заедница со Црна Гора, работењето за интеграција во ЕУ и решавањето на косовското прашање.
Во другите вести, министерот за надворешни работи на Србија и Црна Гора, Вук Драшковиќ, рече дека Белград е подготвен за компромисен договор со Приштина во врска со статусот на Косово. 
Во интервјуто за австриската новинска агенција АПА во петокот (3-ти јуни) Драшковиќ рече дека српската влада покажала подготвеност за компромис во врска со својот став „повеќе од автономија, помалку од независност“. 
Тој додаде дека сега е ред на Приштина. 
(Taнјуг, Б92 - 05/06/05; Танјуг - 04/06/06; Бета - 03/06/05)
