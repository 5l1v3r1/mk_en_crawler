09/09/2008
БРИСЕЛ, Белгија -- Комесарот за проширување на ЕУ, Оли Рен, ги повика властите и политичките водачи во Босна и Херцеговина (БиХ) да постигнат согласност за јасна стратегија во врска со спроведувањето на реформите поврзани со ЕУ, рече високиот претставник Мирослав Лајчак по состанокот со Рен во понеделникот (8-ми септември) во Брисел. 
Рен ја истакнал потребата од стратегија за да се постигне брз напредок во врска со барањата што произлегуваат од Договорот за стабилизација и асоцијација на БиХ со ЕУ и потврдил дека Брисел е подготвен да помогне во тој процес на интеграција. 
Рен и Лајчак, исто така, се согласиле околу потребата за уставни реформи во БиХ и го прегледале напредокот постигнат во исполнувањето на условите за затворање на Канцеларијата на високиот претставник. 
Лајчак повторно ги повика партиските водачи во БиХ да го решат идниот статус на Брчко и прашањето на државниот имот. 
(Дневни аваз, Независне новине, РТРС - 09/09/08)
