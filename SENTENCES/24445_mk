10/03/2009
БУКУРЕШТ, Романијa - Претседателот Трајан Башеску им нареди на романските политичари во понеделникот (9-ти март) да покажат „солидарност и одговорност“ и да ги поддржат строгите мерки за ублажување на влијанието од светската економска криза.
Во обраќањето пред парламентот Башеску истакна дека го поддржува ангажманот со ММФ, велејќи дека странскиот заем е единствениот начин да се спаси економијата на земјата.
„На Романија й треба сигурносен појас кој значи надворешно позајмување.
Земјата може да прими пари од ЕУ, но условот кој ЕУ го наметнува е партнерство со ММФ“, рече Башеску.
Во својот говор претседателот ја обвини поранешната влада за актуелната ситуација, велејќи дека истата произлегува од погрешното управување со буџетот и покрај стабилниот раст на БДП во текот на изминатите неколку години.
Во соопштението за печатот објавено по обраќањето на Башеску, ММФ објави дека на нејзината следна мисија во Букурешт ќе разговара за евентуална техничка програма за Романија, која може да вклучува и мултилатерален финансиски пакет, поддржан од ЕУ, Светската банка и другите финансиски институции.
(Eвениментул зилеи, Гардианул, Гандул - 10/03/09;
Ројтерс, Агерпрес, Медиафакс, Зиаре, Хотњус - 09/03/09)
