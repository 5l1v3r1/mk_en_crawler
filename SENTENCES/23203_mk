01/06/2008
ВАШИНГТОН, САД -- Претседателот Џорџ В. Буш во петокот (30-ти мај) објави серија санкции против терористичката Курдистанска работничка партија (ПКК).
Мерките се засновани на законот за борба против трговијата со дрога, објави Белата куќа во соопштението.
Американските граѓани и претпријатија имаат забрана за какви било финансиски или економски врски со структурите поврзани со ПКК.
Сите сметки поврзани со организацијата во американските банки се замрзнати.
ПКК веќе се наоѓа на листата на САД на терористички организации, чии членови автоматски стануваат предмет на економски санкции.
Според американските и турските специјални служби, еден извор на финансирање на активностите на ПКК е трговијата со дрога за западните пазари.
(Ројтерс, АФП, ББС - 30/05/08)
