04/01/2007
СКОПЈЕ , Македонија -- Во средата (3-ти јануари) Основниот суд во Скопје ги осуди во отсуство поранешниот албански паравоен лидер Агим Красниќи и неговиот помошник Сехат Рамадани на 18 месеци затвор за киднапирање и нарушување на јавниот ред.
На третиот обвинет, Кемал Сали, му беше изречена шестмесчна казна затвор, исто така во отсуство.
Красниќи е озлогласениот лидер на вооружената група која го зазеде и контролираше селото Кондово во периодот помеѓу 2003-та и 2004-та година.
Тој, Рамадани и Сали беа прогласени за виновни за киднапирање на еден етнички Албанец, Шевал Муареми во октомври 2003-та година.
Во друг предмет Красниќи е обвинет за кривично дело тероризам, поради опсадата на Кондово и заканите дека ќе го гранатира Скопје.
(Вечер - 04/01/07;
A1 ТВ, Телма ТВ - 03/01/07)
