26/02/2006
ХАГ, Холандија -- Судската комисија на Трибуналот на ОН во петокот (24-ти февруари) го отфрли барањето на Слободан Милошевиќ за условно ослободување за лекување во Москва поради високиот крвен притисок и проблемите со срцето. 
Според судиите на Трибуналот, не постојат доволни гаранции дека поранешниот југословенски претседател, кому му се суди за злосторства против човештвото во Хрватска и во Косово и за геноцид во Босна и Херцеговина (БиХ), ќе се врати во Хаг.
Во другите вести од петокот, поранешниот паравоен командант на босанските Срби, Милан Лукиќ, за првпат се појави пред Трибуналот, изјаснувајќи се за невин по обвиненијата за злосторства против човештвото. 
Обвинувањата се однесуваат на серијата злосторства извршени во источна БиХ во периодот 1992-1994 година. 
Претходно оваа недела, Лукиќ беше екстрадиран во Хаг од Аргентина, каде што беше уапсен минатото лето. 
(Taнјуг - 25/02/06; веб-страница на МКТЈ, Б92, Фена, Ројтерс - 24/02/06)
