23/05/2007
БУКУРЕШТ, Романија -- Централното изборно биро во вторникот (22-ри мај) ги потврди резултатите од референдумот за отповикување на суспендираниот претседател Трајан Башеску од саботата, што значи дека Башеску ќе ја задржи својата работа. 
Според соопштението, 74,48 отсто од гласачите се спротивставија на отповикувањето, кое го побара парламентот поради наводните уставни прекршувања. 
Локалните аналитичари во средата рекоа дека референдумот ги зголемува изгледите за предвремени парламентарни избори. 
(Котидианул, Гардијан, Романија либера, Nine o'clock - 23/05/07; Ромпрес, Медиафакс - 22/05/07)
