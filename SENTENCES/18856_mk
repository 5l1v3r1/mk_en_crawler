06/06/2007
АНКАРА, Турција -- Најголемата опозициска партија во земјата го оспори уставниот амандман кој предвидува директни избори за претседател.
Партијата Републикански народ поднесе петиција во Уставниот суд на земјата во вторникот (5-ти јуни), наведувајќи ги процедуралните пропусти при усвојувањето на измените.
Партијата тврди дека еден од амандманите доби помалку од потребното двотретинско мнозинство од гласовите.
Исто така, партијата ја обвини владејачката Партија на правдата и развојот (АКП) за нарушување на тајноста при гласањето.
Судот е можно и неколку недели да го проучува случајот.
АКП планира да одржи референдум за уставните измени паралелно со општите избори на 22-ри јули.
Во другите вести од вторникот, главниот турски преговарач со ЕУ, Али Бабаџан, инсистираше на тоа дека нема забавување во темпото на преговорите со Унијата за време на мандатот на Германија како претседавач, и рече дека земјата се надева на отпочнување преговори за енергетското поглавје до крајот на годинава.
Во обраќањето на конференцијата за енергетската политика во Истанбул, Бабаџан предупреди дека е можно Турција да биде деградирана во статус на „Земја од третиот свет“ ако не ги примени демократските стандарди на ЕУ.
(Милијет, Заман - 06/06/07;
НТВ, Ројтерс, Turkishpress.com, AП - 05/06/07)
