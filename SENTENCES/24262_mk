13/04/2009
БАГДАД, Ирак -- Турција, Ирак и САД во саботата (11-ти април) постигнаа согласност за интензивирање на размената на разузнавачки податоци во борбата против терористичката Курдистанска работничка партија (ПКК). 
Трите земји формираа специјален комитет за размена на информации и најдоа најефикасни начини за прекин на политичките, воените и медиумските активности на ПКК, рече ирачкиот министер за национална безбедност Сирван ал Ваили. 
Тој говореше по состанокот што се одржа во рамките на трилатералниот механизам за борба против тероризмот воспоставен минатиот ноември. 
Во заедничката декларација трите земји рекоа дека ја сметаат ПКК за терористичка организација, чии активности им штетат на Турција и Ирак. 
Ирачките власти, исто така, објавија забрана за активностите на ПКК и нејзиниот огранок, Партијата за курдистанско демократско решение. 
„Решивме да затвориме сé што е поврзано со ПКК. 
Нашите сили имаат овластување и моќ да ги затворат базите на ПКК“, рече Ал Ваили. 
(Новинска агенција Анадолу, АФП, Хуријет - 12/04/09)
