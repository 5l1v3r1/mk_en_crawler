20/01/2006
ЗАГРЕБ, Хрватска -- Премиерот Иво Санадер во четвртокот (19-ти јануари) објави дека Хрватска ќе ги исплати своите долгови кон Италија од Втората светска војна како што е предвидено со спогодбите од Осимо и Рим, но ја отфрли можноста од какво било преиспитување на договорите. 
Претходно оваа недела италијанските бегалци од Втората светска војна започнаа протести во Стразбур, барајќи брзо исплаќање на недоместокот. 
Санадер рече дека смета оти протестите се поврзани со престојните избори во Италија. 
Тој инсистираше на тоа дека Хрватска е подготвена да го исплати својот долг од 28 милиони евра, истакнувајќи дека владата побарала од парламентот да даде согласност. 
(Вечерњи лист - 20/01/06; ХИНА - 19/01/06)
