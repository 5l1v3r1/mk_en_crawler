07/06/2010
Системот за јавни набавки на Aлбанија ги подобри условите на транспарентност, одговорност и одговор, заклучува неодамнешниот извештај на ОН. 
Според Мрежата за јавна администрација на ОН, Албанија е првата земја во светот што спроведе електронски јавни набавки за сите проекти во јавниот сектор вредни повеќе од 3.000 евра. 
Ова ќе й помогне на земјата да се бори против корупцијата на високо ниво, според извештајот.
***
Српските научнички ќе добијат стипендии од 5.000 евра, според договорот потпишан од страна на министерот за наука, Божидар Ѓелиќ, и претставниците на Лореал Балкан и Националната комисија за УНЕСКО во четвртокот (3-ти јуни). 
Министерот ги повика сите научнички помллади од 35 години да аплицираат за стипендијата до 1-ви септември. 
Околу половина од српските научници се жени, рече Ѓелиќ, истакнувајќи дека ова е една од највисоките стапки во Европа и во светот.
***
Остатоци од римски бањи се откриени за време на изградбата на спортска сала во западниот македонски град Македонски Брод, објавија локалните медиуми во четвртокот (3-ти јуни). 
Според прелиминарните проценки, пронајдоците датираат од 3-тиот и 4-тиот век од н.е., велат археолозите.
***
Министерот за здравство Бујар Османи во четвртокот (3-ти јуни) го отвори 4-тиот македонски Конгрес на кардиологијата во Охрид. 
Акутниот коронарен синдром е главната тема на тридневниот форум, на кој учествуваа околу 800 кардиолози и експерти од Македонија, Словенија, Хрватска, Србија, Бугарија, Косово, Турција, Германија, Австријa, Грција и други земји.
***
Тајванскиот технолошки гигант Фокскон планира да отвори фабрика за производство на десктоп компјутери во Tурција, заеднички проект со Хјули-Пакард. 
Инвестицијата чини 60 милиони американски долари и се очекува да отвори 2.000 работни места.
***
Tурција планира наскоро да го додаде своето име на Конвенцијата на интернет-криминал на Советот на Европа, преку легислатива која ќе й овозможи да има корист од меѓународната соработка во оваа област, објави во средата (2-ри јуни) министерот за транспорт Бинали Јилдрим. 
Конвенцијата, потпишана од 43 земји, е на сила од 1-ви јули 2004 година.
***
До крајот на август, сите судови во Србијa ќе бидат поврзани преку програма која ќе й овозможи на јавноста да ги следи своите случаи преку интернет, објави во средата (2-ри јуни) министерката за правда Снежана Маловиќ. 
Со тоа, додаде таа, луѓето повеќе нема да мора да одат во суд за да се распрашуваат за текот на нивната постапка.
***
Српскиот министер за внатрешни работи, Ивица Дачиќ, и директорот на Еуропол, Роб Вајнрајт, потпишаа патоказ за договорот за оперативна соработка во Хаг на 28-ми мај. 
Договорот предвидува воспоставување безбедни комуникациски врски и меѓусебно поврзана компјутерска мрежа. 
Ова претставува важен чекор напред за спречувањето на криминалот, рече Дачиќ.
***
Веб-страницата на турското претпријатие Доган холдинг доби награда „Најдобра во класата“ во доменот „инвестициски односи“ на Меѓународните медиумски награди (ИМА) на 27-ми мај. 
Натпреварот, кој се одржува секоја година од 2004 година, има за цел да ги издвои најдобрите изведувачи во поглед на дизајнот, иновациите и развојот.
(Разни извори -- 31/05/10-07/06/10)
