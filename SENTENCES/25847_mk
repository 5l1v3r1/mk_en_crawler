18/02/2010
ЗАГРЕБ, Хрватска -- Социјалдемократот Иво Јосиповиќ во четвртокот (18-ти февруари) поднесе свечена заклетва на претседателската функција, на инаугуративната церемонија на загрепскиот плоштад Св.Марко. 
Во неговиот говор Јосиповиќ вети дека ќе работи со владата на спроведувањето на реформите потребни за интеграција на ЕУ. 
Тој, исто така, вети дека ќе работи за економските реформи, зајакнувањето на владеењето на законот, промовирањето на малцинските права и борбата против корупцијата и организираниот криминал. 
Десетмина претседатели на држави од Централна и Југоисточна Европа присуствуваа на церемонијата, но не и српскиот претседател Борис Тадиќ. 
Тадиќ одби да присуствува ако неговиот косовски колега Фатмир Сејдиу биде присутен. 
Јосиповиќ -- 52-годишен професор по право и музички композитор -- победи на вториот круг од претседателските избори на средината од јануари. 
Мандатните ограничувања го спречија актуелниот претседател Стипе Месиќ да се кандидира повторно. 
(ХИНА, Пословни, Јутарњи лист, Вечерњи лист, ХРТ - 18/02/10; ХРТ, Вјесник, Нова ТВ, Јутарњи лист, Вечерњи лист - 17/02/10)
