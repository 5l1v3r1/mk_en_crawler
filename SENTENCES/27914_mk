22/11/2010
AТИНА, Грција -- Поранешната министерка за надворешни работи, Дора Бакојани, официјално го објави формирањето на нејзината нова партија Демократски сојуз.
На церемонијата во неделата (21-ви ноември) присуствуваа околу 5.000 луѓе, кои беа поканети да ја потпишат декларацијата за формирање на партијата.
Бакојани, сега независна во парламентот, им рече на поддржувачите дека партијата ќе биде „независно демократско движење“, кое ќе се бори за транспарентност и ќе ги истакне индивидуалните слободи и приватната иницијатива.
Првиот конгрес на партијата ќе се одржи во март.
Бакојани, поранешна членка на опозициската партија Нова демократија, беше избркана од редовите на партијата откако го поддржа пакетот финансиска помош за земјата.
Таа беше министер за надворешни работи меѓу 2006 и 2009 година.
(AНА-МПА, АП - 21/11/10)
