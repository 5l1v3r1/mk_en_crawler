24/07/2007
By Marina Stojanovska for Southeast European Times in Skopje -- 24/07/07
„Градот под Марковите кули“ -- како што традиционално се нарекува македонскиот град Прилеп -- беше местото каде што се пиеше пиво и се јадеше скара минатата недела.
Пивофест за првпат беше организиран пред пет години, на иницијатива на тогашната локална самоуправа и Прилепската пиварница.
Оваа година шест пиварници од Македонија и од странство ги претставија своите достигнувања во индустријата на производство на пиво на плоштадот од 8.000 метри квадратни Методија Андонов - Ченто.
Прилепчани и посетителите беа опкружени со пиво од 12-ти до 15-ти јули.
Тие ги пробуваа пивата на Скопско, Златен даб, Лашко и Баварија Каменица Зофтман, помеѓу другите.
Што се однесува до храната, покрај тезгите беа и сопствениците на ресторани и претпријатија за прехранбени услуги од Лесковац, Србија -- град познат по своите специјалитети на скара.
Околу 250.000 гости од Македонија, Грција, Бугарија и Србија го посетија Прилеп за фестивалот.
Се испија повеќе од 100 тони пиво и се изедоа повеќе од 20 тони храна.
Фестивалот го отвори македонската пејачка Елена Велковска и фолклорниот ансамбл „Јане Сандански“ од Мелбургн, Австралија.
Фестивалот традиционално се одржува во јули, кога најголем дел од македонските емигранти доаѓаат во посета на роднините и уживаат во одморите.
„Пивофест веќе стана препознатлив бренд во Македонија.
Настанот претставува добра можност градот да го посетат голем број домашни и странски гости“, рече градоначалникот на Прилеп, Марјан Ристевски.
Тој и директорот на Прилепската пиварница, Сашо Самарџиоски, угостија неколку владини министри.
Вицепремиерот Зоран Ставревски рече дека фестивалот претставува одличен пример за тоа како еден скромно испланиран настан може да се развие во вистински регионален фестивал.
Другите гости се чинеа подеднакво воодушевени.
„Навистина добро си поминуваме“, рече Здравко Талески, македонски емигрант во Австралија.
„Се надевам дека фестивалот ќе се одржува уште многу години.“
Хотелите во Прилеп беа целосно исполнети, како и приватните смествувања.
„Не сум виден волку многу луѓе на едно место во Македонија.
Им честитам на властите во Прилеп за успешно организираниот настан.
Сигурен сум дека ќе дојдам повторно следната година“, рече гостинот од Гевгелија, Иван Кавазов.
