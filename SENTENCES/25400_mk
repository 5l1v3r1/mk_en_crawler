24/11/2009
НИКОЗИЈА, Кипар -- Православната црква во понеделникот (23-ти ноември) објави дека поднесла тужба против Турција пред Европскиот суд за човекови права со седиште во Стразбур, за наводно попречување на богослужбата во турскиот дел на поделениот остров. 
Адвокатот на православната црква, Симос Ангелидес, рече дека тужбата се однесува на 520 цркви, манастири, капели и православни гробишта. 
Според него, верските права на православните христијани на север се нарушени поради тоа што нивните цркви се напуштени, или претворени во џамии, касарни, коњушници или ноќни клубови. 
Ангелидес ја обвини Турција за „етничко и верско чистење“ во Кипар, за време на турската инвазија во 1974 година. 
(AП, Ројтерс - 23/11/09)
