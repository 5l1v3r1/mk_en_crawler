05/07/2005
ПРИШТИНА, Косово, Србија и Црна Гора -- Бомба експлодираше во понеделникот (4-ти јули) пред зградата во која се наоѓа косовското Министерство за враќање и седиштето на Српската демократска партија.
Властите велат дека нема повредени, иако е предизвикана значителна штета на зградата.
Министерството го предводи Славиша Петковиќ, кој е и претседател на партијата што ги користи истите простории.
Тој е единствен српски министер во косовската влада.
Нападот се случи по експлозиите во текот на викендот чија цел беа зградите на ОН, ОБСЕ и косовската влада.
Шефот за безбедност на ЕУ, Хавиер Солана, и комесарот за проширување на ЕУ, Оли Рен, издадоа одделни изјави преку своите портпароли во понеделникот во кои ги осудија нападите и истакнаа дека тие ќе бидат земени предвид при проценката на спроведувањето на стандардите во Косово.
(AП - 05/07/05;
Бета, РТС, Косова лајв - 04/07/05)
