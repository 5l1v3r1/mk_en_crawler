27/07/2007
Конзорциум на литванската фирма Алита и шведската „Обединети нордиски пијалаци“ ќе плати 21.4 милиони евра за 51,9 отсто од акциите на Белградската индустрија на пиво. 
Договорот за приватизација беше потпишан во вторникот (24-ти јули). 
Новите сопственици ветија дека ќе инвестираат 5,1 милион евра во српската пиварница.
***
Меѓународната агенција за рангирање „Стандард енд пур“ објави дека за пазарот поволниот исход на турските избори би можел да ја поттикне кредитната способност на земјата. 
Истата ја наведе посветеноста на владата на фискалната мудрост и реформи. 
Сепак, рејтинзите на земјата нема да бидат веднаш ревидирани.
***
Романскиот министер за земјоделство Децебал Трајан Ремес на 20-ти јули рече дека преку 60 отсто од целото земјоделско земјиште во земјата е уништено од сушата предизвикана од рекордно високите температури во изминатава недела. 
Штетите се проценуваат на околу 134 милиони евра.
***
Грчкиот дефицит на тековната сметка се зголеми од 2.033 на 14.289 милијарди евра во првите пет месеци од оваа година, според официјалните статистички податоци. 
Во мај дефицитот на тековната сметка на земјата порасна за 146 милиони евра.
***
Црна Гора има намера да ги стави на аукција акциите што ги контролира во 11 државни претпријатија оваа година. 
Планот на земјата, исто така, предвидува приватизација, преку програмите за реструктуирање, на пристаништето Бар, „Монтенегро ерлајнс“ и други капацитети.
***
Aлбанскиот министер за економија и енергија Генц Рули предвиде дека енергетската криза во земјата ќе продолжи и во следните 13 години и ќе ги чини даночните обврзници 1,6 милијарди евра. 
До 2020 година, рече тој, Албанија ќе има нови енергетски извори, при што 60 отсто од нејзината енергија ќе доаѓа од термоцентралите, а 40 отсто од хидроцентралите.
***
Грчкиот телеком оператор „Космотелко“ планира да инвестира 500 милиони евра во македонскиот сектор на безжична електронска комуникација. 
Агенцијата за електронски комуникации во земјата му додели лиценца ВиМАКС на грчкиот оператор во понеделникот (23-ти јули). 
Новиот оператор ВиМАКС, заедничко претпријатие на „Космотелко“ и американски партнер, ќе се вика „Америком“.
(Разни извори – 20/07/07-27/07/07)
