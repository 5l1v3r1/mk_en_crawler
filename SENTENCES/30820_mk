04/04/2011
ATИНА, Грција -- Министерот за надворешни работи, Димитрис Друцас, во неделата (3-ти април) рече дека режимот на Муамер Гадафи бара решение за конфликтот во Либија. 
Тој ја даде оваа изјава откако премиерот Јоргос Папандреу се состана со либискиот дипломатски претставник и вршител на функцијата министер за надворешни работи, Ати Ал-обеиди, кој пристигна во Атина на барање на либиските власти. 
„Ние ја повторивме јасната порака на меѓународната заедница -- целосно почитување и спроведување на резолуциите на ОН, итен прекин на огнот, и крај на насилството и непријателството, особено врз цивилите во Либија“, рече Друцас по состанокот со либискиот официјален претставник, кој следно патува за Турција. 
(Eлефтеротипија, То Вима, Нафтемборики - 04/04/11; AНА-МПА, Радио Слободна Европа - 03/04/11)
