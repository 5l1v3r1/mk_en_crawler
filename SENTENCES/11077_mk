28/07/2005
САРАЕВО, Босна и Херцеговина (БиХ -- Претставниците на Министерството за сообраќај и комуникации на Федерацијата на БиХ (ФБиХ) и ЕУФОР во средата (27-ми јули) потпишаа договор со кој се проширува претходниот меморандум за соработка во обновата на инфраструктурата на ФБиХ. 
Според новиот договор, владата на ентитетот и ЕУФОР заеднички ќе учествуваат во реконструирањето на двата моста на реката Врбас. 
Досега ЕУФОР инвестираше скоро 2 милиони евра во проекти за поправка во ФБиХ.
Во другите вести, медиумите во БиХ во четвртокот објавија дека персоналот на ЕУФОР ги пребарува канцелариите во јужниот град Мостар. 
Италијанските трупи на ЕУФОР ја блокираа областа околу зградите на три локални претпријатија -- Херцеговина Ауто, Пума секјурити и Кроациа осигурање. 
Други детали не се обелоденети. 
(РТРС, НТВ Хајат - 28/07/05; Фенa - 27/07/05)
