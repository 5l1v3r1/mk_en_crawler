28/04/2011
TИРАНА, Албанија -- Шефот на делегацијата на ЕУ во Албанија, Еторе Секви, во средата (27-ми април) рече дека Албанија мора да се посвети на реформите за да се придвижи напред во своите заложби за интеграција во ЕУ. 
„За Албанија да стане членка на ЕУ, таа мора да им даде на граѓаните права во својата држава и потоа да им се приклучи на другите земји и граѓани, рече Секви за време на тркалезната маса за бенефициите од визната либерализација, организирана од невладината организација Европско движење. 
Албанците уживаат во слободното движење од крајот на 2010 година. 
Укинувањето на визниот режим е голем чекор, рече Секви, но истакна дека членството во ЕУ вклучува демократска зрелост. 
(Њус 24, Балкан веб, Ора њус - 27/04/11)
