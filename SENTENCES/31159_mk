04/03/2011
ТИРАНА, Албанија -- Фудбалот во Албанија е повторно во центарот на вниманието поради сомневањата за местење натпревари, јавија медиумите во четвртокот (3-ти март).
Извршниот комитет на Националната фудбалска федерација -- помагана од УЕФА -- истражува три меча одиграни за време на националното првенство.
Мечот одигран во последниот круг во Тирана, во кој шампионот Динамо беше лесно победен од моментниот водач Скендербег, е во фокусот на истрагата.
Исто така, можно е да имало врска помеѓу Фудбалската федерација и клубот Скендербег.
Новинарите шпекулираат дека претседателот на федерацијата, Армандо Дука, е еден од сопствениците на приватно претпријатие заедно со сопственикот на клубот од Корча, со што се прекршени правилата.
(Топ Ченел, Алсат, Клан - 03/03/11)
