09/07/2006
ХАГ, Холандија -- Исполнети се условите за започнување на нов голем судски процес во Хашкиот трибунал за воени злосторства в понеделник (10-ти јули). 
Поранешниот српски претседател Милан Милутиновиќ, поранешниот југословенски заменик-премиер Никола Шаиновиќ, поранешните началници на Генералштабот Драгољуб Ојданиќ и Небојша Павковиќ, поранешниот командант на Приштинскиот корпус, Владимир Лазаревиќ, и поранешниот шеф на полицијата, Сретен Лукиќ, ќе бидат судени за учество во заеднички криминални дејства, чија цел била промена на етничкиот карактер на Косово и зајакнување на српската контрола над покраината.
Иако никој од обвинетите не се товари за геноцид, тие ќе мора да одговараат за присилната депортација на 800.000 етнички Албанци, за убиствата на цивили од страна на силите под нивна контрола, како и за прогон на етничка и политичка основа. 
Обвинителството објави дека ќе й биде потребна најмалку една година за да го претстави својот случај. 
Обвинетите сигурно ќе добијат уште најмалку исто толку време. 
(ББС - 08/07/06)
