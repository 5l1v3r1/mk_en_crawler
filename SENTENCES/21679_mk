23/05/2008
AНКАРА, Турција -- Претседателот на Уставниот суд, Хасим Килиќ, во петокот (23-ти мај) за новинарите изјави дека судот ќе одлучува за контроверзниот случај со шамиите во првата недела од јуни.
„Без оглед каква ќе биде одлуката, ќе видите дека нашата демократија, нашиот секуларен поредок и нашите закони ќе станат посилни по овој процес“, рече Килиќ.
Во февруари парламентот усвои предлог-закон за измена на уставот, кој на крајот ја укина забраната за носење шамии на универзитетите.
Овој потег предизвика загриженост за иднината на секуларизмот и ја поттикна главната опозициска Републиканска народна партија да побара укинување на амандманот.
(Реферанс, Хуријет - 23/05/08)
