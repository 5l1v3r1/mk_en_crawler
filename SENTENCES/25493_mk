24/01/2010
БУКУРЕШТ, Романија/АНКАРА, Турција -- Пет лица загинаа поради студентото време во Романија, објавија властите во саботата (23-ти јануари).
Еден 65-годишен бездомник беше пронајден мртов во Букурешт рано во саботата.
Двајца други мажи -- на возраст од 70, односно 72 години -- починаа во регионите Мехединти и Алба.
Двајца други беа пронајдени мртви во Аргес и Бакау.
Министерството за здравство ги советуваше сите Романци, особено постарите лица и децата, да избегнуваат излегување надвор.
Турција е зафатена од екстремно ниски температури и, според извештаите, две лица починале, а десетици други побарале помош во болниците.
Обилните снежни врнежи и силните ветрови го парализираа животот во многу региони, вклучително и во Истанбул.
Во Бугарија, еден бездомник беше пронајден мртов во Софија, каде што се регистрирани температурите под 20 Целзиусови степени.
(РИА-Новости, БНТ - 24/01/10;
AФП - 23/01/10)
