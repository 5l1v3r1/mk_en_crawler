19/03/2006
ВАРНА, Бугарија -- За време на неформалниот состанок во саботата (18-ми март) министрите за внатрешни работи на седум земји од Југоисточна Европа (ЈИЕ) искажаа заедничка решеност за зајакнување на борбата против тероризмот, организираниот криминал и корупцијата во регионот. 
На состаникот присуствуваа министрите од Босна и Херцеговина (БиХ), Бугарија, Хрватска, Грција, Македонија, Романија и Турција, како и претставници од Црна Гора и УНМИК. 
Тие се согласија за заедничките мерки за спречување на тероризмот и другите криминални активности преку зголемена размена на информации и взаемно градење на довербата. 
На маргините од состанокот БиХ и Бугарија потпишаа договор за полициска соработка и реадмисија.
Во другите вести од саботата, во Атина заврши Петтата конференција на претседателите на парламентите од Процесот за соработка во Југоисточна Европа. 
Учесниците потврдија дека интеграцијата во ЕУ претставува приоритет за сите држави во регионот. 
(БНР, БТА, TurkishPress.com - 18/03/06; Танјуг - 17/03/06)
