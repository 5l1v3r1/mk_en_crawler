17/12/2006
ЊУЈОРК, САД -- Главната обвинителка на ОН, Карла дел Понте, во петокот (15-ти декември) го повика Советот за безбедност јасно да каже дали Трибуналот треба да остане отворен додека останатите балкански бегалци не бидат судени во Хаг. 
Според сегашната временска рамка за завршување, сите судски процеси во прва инстанца ќе бидат завршени до 2008 година, а сета останата работа -- вклучувајќи ги и жалбите -- ќе бидат завршени до крајот на 2010 година. 
Сепак, неколку обвинети сé уште се на слобода, меѓу кои и поранешниот водач на босанските Срби, Радован Караџиќ, и неговиот воен командант, Ратко Младиќ.
Во петокот Дел Понте, исто така, побара од Советот за безбедност да изврши притисок врз Босна и Херцеговина (БиХ) и Србија, за апсење на преостанатите обвинети. 
„На Србија и БиХ мора да им се упатат силни пораки, за да конечно ги предадат беглаците од правдата, особено Караџиќ и Младиќ“, рече таа. 
Како одговор, српскиот министер за правда, Зоран Стојковиќ, ги отфрли критиките на Дел Понте за неговата земја како „неприфатливи“. 
Тој инститира на тоа дека е сторено сé што е можно за да се пронајде Младиќ и дека Србија е решена да ги исполни своите меѓународни обврски. 
(AП -- 16/12/06; веб-страница на ОН, Б92, АП, ПБС БиХ - 15/12/06)
