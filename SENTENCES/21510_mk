24/08/2008
БЕЛГРАД, Србија -- Владата во саботата (23-ти август) потврди дека ќе соработува само со УНМИК, а не со новата мисија на ЕУ, ЕУЛЕКС, во Косово.
„Ние сметаме дека ОН е единствената власт надлежна да ги реши проблемите на Србите и другото неалбанско население во Косово“, рече српскиот министер за Косово, Горан Богдановиќ, во саботата.
Во петокот заменик-претседателот на Собранието на заедниците на општините на Косово и Метохија, Марко Јакшиќ, и водачот на Српскиот национален совет за северно Косово, Милан Ивановиќ, ги повикаа Србите кои работат во косовските институции да се откажат од своите работни места.
За време на прес-конференцијата во Митровица, Јакшиќ рече дека очекува членовите на српската влада да ги поддржат нивните напори.
Во другите вести од петокот, косовскиот претседател Фатмир Сејдиу рече дека земјата ќе ги назначи своите први амбасадори до крајот на август.
„Именувањето на амбасадорите во земјите што не ја признаа независноста на Косово претставува важен предуслов за воспоставувањето одржлив економски развој“, рече Сејдиу во интервјуто за Косовалајв.
(Б92, Бета, РТС, Нетпрес - 23/08/08;
Taнјуг, МИА, РТС, Косовалајв - 22/08/08)
