20/04/2005
ПОДГОРИЦА, Србија и Црна Гора -- Комесарот за проширување на ЕУ, Оли Рен, во вторникот (19-ти април) предупреди дека потенцијалната независност на Црна Гора не би го забрзала процесот на влез во ЕУ за оваа мала република, туку, најверојатно, би имала спротивен ефект врз изгледите за интеграција во ЕУ како на Црна Гора, така и на Србија.
Според Рен, кој оваа недела се наоѓа во посета на Белград и Подгорица, одвојувањето на Црна Гора од државната заедница, најверојатно, ќе го искомлицира темпото на преговорите.
Тој од Подгорица побара да ги забрза напорите за зајакнување на своите институции и судството, како и за реформа на својата јавна администрација во согласност со стандардите на ЕУ.
Тој, исто така, препорача вложување на поголеми напори во борбата против корупцијата и организираниот криминал.
(Бета, Б92 - 19/04/05)
