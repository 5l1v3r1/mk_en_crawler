17/05/2010
TЕХЕРАН, Иран -- Иран потпиша договор за нуклеарна размена во понеделникот (17-ти мај), по три дена посредување во кое беа вклучени и Турција и Бразил. 
Иранското Министерство за надворешни работи објави дека земјата ќе испрати 1.200 килограми осиромашен ураниум за Турција, во замена за 120 килограми збогатен ураниум во рок од една година. 
Нивото на чистота од 20 отсто е далеку под она што се користи за производство на нуклеарно оружје, и служи како нуклеарно гориво за истражувачки реактор. 
Турскиот министер за надворешни работи, Ахмет Давутоглу, вели дека размената покажува оти Техеран „сака да отвори конструктивен пат ... 
и дека повеќе нема основа за нови санкции и притисоци“ од меѓународната заедница. 
Турција долго време е посредник меѓу Запад и Иран, инсистирајќи на дипломатија наместо санкции. 
(ББС, Хуријет, АФП - 17/05/10)
