19/02/2007
ЗАГРЕБ, Хрватска -- Изјавите изминатиот викенд на хрватскиот претседател Стипе Месиќ и неговиот италијански колега, Џорџо Наполитано, покажаа дека неодамнешната тензија во билатералните врски се намалува, според извештаите на локалниот печат во понеделникот (19-ти февруари).
Односите се заладија минатата недела, откако Месиќ ја криткуваше изјавата на Наполитано во врска со злостоствата од Втората светска војна што ги извршиле герилците на Тито врз Италијаните во Хрватска.
Тој го обвини Наполитано за расизам.
Италија, од друга страна, навести дека Хрватска би можела да се соочи со проблеми во преговорите за пристап во ЕУ ако ваквите прашања не бидат решени.
Сега кабинетите на двајцата претседатели издадоа соопштенија во кои се вели дека ниеден од нив не сака ревидирање на аргументите во врска со мировните договори помеѓу двете земји по Втората светска војна.
Двајцата, исто така, изразија подготвеност за продолжување на дијалогот и партнерството.
(Вечерњи лист - 19/02/07;
ХИНА, ХРT - 18/02/07)
