14/08/2007
ХАГ, Холандија -- Поранешниот командант на босанските Срби, генерал Здравко Толимир (58), кој неодамна беше уапсен и испратен во Трибуналот на ОН за воени злосторства (МКТЈ) за наводна вмешаност во масакрот во Сребреница во 1995 година, сака лично да се брани и да ги добие документи од судењето против него на кирилица, објави Трибуналот во понеделникот (13-ти август).
Толимир беше уапсен на крајот од мај на границата помеѓу Србија и Република Српска, поради што ЕУ ги продолжи прекинатите разговори за поблиски врски со Србија.
Во другите вести, Милан Лукиќ, обвинет од Трибуналот на ОН за тортура, тероризам и убиство на околу 150 луѓе во Вишеград, Босна и Херцеговина, во 1992 година, побара од Трибуналот да го тргне неговиот адвокат од случајот.
Лукиќ вели дека размислува за други адвокати или самиот да си се брани.
(РТС, Танјуг - 13/08/07)
