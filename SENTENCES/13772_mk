22/03/2006
СКОПЈЕ, Македонија -- Генералниот секретар на НАТО, Јап де Хоп Шефер, изјави дека парламентарните избори во Македонија подоцна оваа година ќе бидат клучен тест за заложбите на земјата за влез во Пактот.
Во изјавата што ја пренесе македонската програма на Глас на Америка Де Хоп Шефер истакна дека изборите се очекува да бидат „110 проценти“ фер и демократски.
Македонскиот премиер Владо Бучковски во средата во Брисел се состана со шефот на НАТО и со високи официјални претставници на ЕУ.
Во одделна прилика, во писмо до Бучковски, претседателот на Европската комисија, Жозе Мануел Баросо, исто така, ја истакна важноста на одржување на изборите во согласност со европските стандарди.
(веб-страница на македонската влада - 22/03/06;
Макфакс, веб-страница на НАТО - 21/03/06)
