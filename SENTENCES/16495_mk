11/07/2006
БУКУРЕШТ, Романија -- Демократската партија (ДП), поголемиот партнер во романската владејачка коалиција, во понеделникот (10-ти јули) го избрка од своите редови заменик-градоначалникот на Ромнику Валчеа, Николае Дику, кој беше обвинет за примање мито. 
ДП, наводно, исто така, разгледува сличните санкции за друг член, Мирчиа Гутау, кој беше вмешан во скандал со мито.
Во другите вести, независната комисија на ОН ја зазеде страната на Романија во спорот со Украина во врска со каналот што поминува низ делтата на Дунав. 
Букурешт во 2004 година протестираше дека не бил консултиран за проектот, како што налагаат спогодбите на ОН. 
(Девет часот - 11/07/06; Медиафакс, АФП - 10/07/06)
