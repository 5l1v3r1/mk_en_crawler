12/01/2011
ПРИШТИНА, Косово -- Министерството за внатрешни работи ги прогласи за неважечки новите српски автомобилски таблички со кратеници на градовите во Косово.
Министерот во заминување, Бајрам Реџепи, во вторникот (11-ти јануари) им нареди на властите да ги конфискуваат новите регистарски таблички, кои Белград ги издава за седум општини во Косово, почнувајќи од 1-ви јануари.
Косовските Срби смеат да ја користат старата верзија на табличките кои се важечки додека владата не одлучи да постави краен рок за повторното регистрирање.
Белградските власти ја критикуваа одлуката на Реџепи, бидејќи Србија не признава ниеден документ што ја промовира државноста, издаден од институциите во Приштина.
(Teлеграфи, Коха Диторе - 12/01/11;
Клан Косова, Кохавижн, РТК - 11/01/11)
