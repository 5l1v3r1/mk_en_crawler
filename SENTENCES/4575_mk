23/04/2009
Од Јусуф Рамадановиќ за Southeast European Times во Сараевo -- 23/04/09
Православните христијани во Босна и Херцеговина (БиХ), од кои мнозинството се Срби, минатата недела (19-ти април) го прославија Велигден. 
Велигден е променлив пост, кој не се паѓа на фиксен датум. 
Православните христијани го користат Јулијанскиот календар за верските датуми; Велигден паѓа во недела помеѓу 22-ри март и 25-ти април.
Трипартитното претседателство на БиХ упати честитки до православните верници и претставниците на Српската православна црква во земјата. 
„По повод престојниот Велигден, ви испраќам на вас, свештенството и сите православни верници во Босна и Херцеговина и во дијаспората, најискрени честитки“, напиша хрватскиот претседател на претседателството, Харис Силајџиќ, во писмото до митрополитот Николај Дабробосански, поглавар на Православата црква во БиХ.
Во Бања Лука, владиката Јефрем Милутиновиќ, ја одржа неделната свечена литургија во Соборната црква на Светото тројство. 
Тој ги поздрави верниците со традиционалната. 
„Христос воскере„ и посака „радоста на Велигден да влезе во секој дом и во секое човечко срце“.
Православните верниците организираа бројни хуманитарни активности, вклучително и носење велигденски подароци за децата и финансиска помош за сиромашните семејства. 
Во РС велигденските празници -- Велики петок, сабота, недела и понеделник -- се неработни денови.
Во БиХ има околу 1,5 милиони Срби -- 37 отсто од целокупното население во земјата, но во РС има 90 отсто.
Во другиот ентитет на БиХ -- Федерацијата на БиХ (ФБиХ) -- митрополитот Дабробосански одржа миса во Централната православна соборна црква во Сараево. 
Тој им посака на свештенството и верниците „воскреснатиот Господ да биде секогаш меѓу нас и да ни носи радост“.
Свети литургии се одржаа во другите градови во БиХ -- Требиње, Гламоч, Босанско Грахово, Дрвар и Ливно.
Голем број предвоени православни жители се вратија да му помогнат на останатото православно малцинство во Мостар да го прослави Велигден. 
Во босанскиот конфликт во периодот 1992-1995 година Мостар беше разрушен и останаа босанските муслимани и Хрвати како локално мнозинство.
Оваа година војската во земјата, исто така, го одбележа православен Велигден. 
Слаѓан Влајиќ, шеф на православната канцеларија на војската, организираше прием во Сараево. 
Командантот на седиштето на НАТО, бригадниот генерал Ерико Сабато, присуствуваше на церемонијата.
