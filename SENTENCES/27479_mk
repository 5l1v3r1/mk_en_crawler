28/09/2010
ПРИШТИНА, Косово -- Две експлозии одекнаа во северниот град Звечан рано во понеделникот (27-ми септември) предизвикувајќи материјална штета, но жртви немаше. 
Полицијата вели дека експлозиите се случиле на истата улица. 
Според изјавата на извор, направите биле фрлени во дворот на главниот уредник на Радио Митровица, Часлав Милисављевиќ, и пред приватна продавница во близина. 
Наводно, експлозивите имале за цел да го заплашат синот на Милисављевиќ за да поднесе оставка од Работната група за северот, која е задолжена за формирањето на Општината Митровица. 
Милисављевиќ и Драгана Стојковиќ, сопственичката на продавницата, велат дека нападот бил политички мотивиран. 
Куќата на Милисављевиќ беше, исто така, цел на напад во јули. 
(Клан Косова, КТВ, Телеграфи, РТК - 27/09/10)
