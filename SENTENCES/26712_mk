08/12/2009
БУКУРЕШТ, Романија -- Претседателот на Социјалдемократската партија (ПСД) и претседателски кандидат Мирчеа Џоана доцна во понеделникот (7-ми декември) рече дека неговата партија ќе ги оспори на суд резултатите од вториот круг на претседателските избори во неделата.
Џоана изгуби со мала разлика од актуелниот претседател Трајан Башеску од Либералдемократската партија (ПДЛ), поради, како што вели Џоана, значителниот изборен фалсификат.
Неговата партија ПСД ќе ја задржи и својата коалиција со Националлибералната партија (ПНЛ) и Демократската алијанса на Унгарците, во обид за формирање нова влада.
ПСД и ПНЛ контролираат околу 60 отсто од сите места во парламентот.
Водачите на ПДЛ на Башеску, исто така, се состанаа доцна во понеделникот, при што потврдија дека изборните резултати се точни, иако анкетите на јавното мислење пред изборите покажуваа убедлива победа за Џоана.
ПДЛ вели дека со нетрпение чека да ја формира новата влада.
(Гандул, Котидианул, Евениментул зилеи - 08/12/09;
Ројтерс - 07/12/09)
