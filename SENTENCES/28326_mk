17/10/2010
ПРИШТИНА, Косово -- Демократската лига на Косово (ЛДК), помал партнер во владејачката коалиција, во саботата (16-ти октомври) објави дека ја напушта коалицијата, почнувајќи од понеделник, повлекувајќи се „со други зборови од косовската влада“, соопшти партијата.
Истата има еден вицепремиер и петмина министри во владата.
ЛДК останува посветена на придонесот во демократските процеси на земјата, се вели во изјавата на партија.
Ако не може да се формира експертска влада во рок од неколку дена, ќе мора да се одржат предвремени избори во рок од 45 дена.
Вицепремиерот Хајредин Куци одговори велејќи дека ЛДК поттикнала институционална криза која бара итно решение.
Потегот уследи еден ден откако заменик претседателот и претседател на парламентот, Јакуп Красниќи, објавија дека ќе се одржат предвремени избори на 13-ти февруари.
Шансите за предвремени избори станаа извесни откако претседателот Фатмир Сејдиу поднесе оставка минатиот месец.
(Б92, РТС, Танјуг, Ројтерс, ДПА, АФП, СНН - 16/10/10)
