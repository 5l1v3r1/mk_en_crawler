01/07/2011
Цветина Борисова за Southeast European Times во Софија - -01/07/11
Бројот на лекари кои ја напуштаат Бугарија барајќи нови можности во странство би можел речиси двојно да се зголеми оваа година, според нивниот синдикатот.
Повеќето од нив никогаш нема да се вратат.
Околу 80 отсто од оние кои заминуваат од државата само што диломирале.
Откако ќе емигрираат, тие наоѓаат работни места во странски болници и создаваат репутација во нивната професија.
Сé на сé, Бугарија може да изгуби околу 1 000 лекари до крајот на оваа година, проценува бугарската Унија на доктори.
Свилен Стојчев е еден од многуте кои решиле да работат во Германија, популарна дестинација за младите специјалисти, заедно со Франција, Велика Британија, Северна Ирска, Данска и Шведска.
„Сегашниот систем [во Бугарија] ги присилува докторите да работат на начин кој не е корисен ниту за пациентите, ниту за лекарите“, изјави тој за SETimes, објаснувајќи ја неговата одлука за заминување од Бугарија.
„Недостатокот од медицинска опрема и пари ќе ве претворат во Доктор Квин“, рече тој, мислејќи на еден лик во една популарна ТВ серија чие дејство се одвива во пионерската ера.
„Ова не е прифатливо за една европска држава“.
Според една студија спроведена од страна на Медицинскиот Универзитет во Софија, 84 отсто од димпломците емигрираат поради тоа што веруваат дека тоа ќе биде подобро за нивната кариера.
Тие очекуваат дека заминувањето во странство ќе им даде пристап до подобро организиран здравствен систем, подобри работни услови и техничка опрема, како и повисоки плати.
Здравствениот сектор во Бугарија беше подложен на големо преструктуирање во доцните 1990-ти.
Комунистичкиот систем на финансирање и сопственост беше заменета со нов модел и здравствените институции добија економска, правна и финансиска независност.
Сепак, многу специјалисти тврдат дека новиот систем ги претвори докторите во трговци.
Наместо да се фокусираат на лекување на пациентите, тие постојано се обидува смислат начин да го заобиколат системот и да преживеат финансиски.
И покрај трендот на иселување, има млади доктори кои одлучиле да останат, барем засега.
Една од нив е Клементина Герџикова, која работи во голема болница во Софија.
„Одлучив да останам затоа што како секој друг млад специјалист јас треба да стекнам одредено искуство и рутина во мојата работа.
За овие тешки први чекори, мислев дека Бугарија ќе биде подобро место, бидејќи овде не мора да се грижам за нешта како што се јазичната бариера и навикнувањето на животот во странска земја“, изјави таа.
Министерството за здравство на Бугарија го оспорува тврдењето на синдикатот на докторите дека бројот на оние кои ја напуштаат земјата се зголемил во последните неколку години.
Во суштина, изјави министерството за SETimes, бројот на доктори остана стабилен во текот на изминатите десет години, околу 30 000.
Но, Министерството признава дека има недостаток од стручњаци во некои области, како што се заразните болести и судската медицина.
Властите планираат да го зголемат бројот на студенти кои се запишуваат на универзитетите во овие дисциплини во наредната академска година.
Во меѓувреме, поради неповолните предвидувања на Унијата, премиерот Бојко Борисов предложи да се преземат чекори за задржување на докторите во земјата.
Според Борисов, од студентите по медицина чија школарина ја плаќа државата може да биде побарано да потпишат договори кои ќе ги обврзат да работат во Бугарија извесен период по дипломирањето.
„Ние ги земаме парите на даночните обврзници да ги подготвиме специјалистите кои одат да работат во друга земја.
Дали е ова исправно?“, праша Борисов.
Повторувајќи го предлогот, министерот за образование Сергеј Иванов потсети дека студентите финансирани од државата порано морале или да потпишат пет-годишни договори за работа во Бугарија, или да ја отплатат школарината.
Овие предлози, сепак, се соочуваат со критики, особено од медицинската заедница.
