02/12/2005
САРАЕВО, Босна и Херцеговина (БиХ) -- ЕУФОР во четвртокот (1-ви декември) во БиХ спроведе операција против шверцерските синџири во БиХ. 
Властите велат дека оваа акција, исто така, имала за цел да го спречи пристапот на криминалците до мрежата на јавниот транспорт. 
Војниците на ЕУФОР пребараа 25 локации, вклучувајќи ги и железничките станици во Бања Лука и Бихаќ.
Истовремено, полицијата на Република Српска ги заврши дводневните напори против оние кои тргуваат со украдени автомобили во регионот на Бања Лука. 
Според извештаите на локалните медиуми, операцијата резултирала со конфискација на преку 70 автомобили.
Во другите вести, босанскиот суд издаде наредба за 30-дневен притвор за поранешниот член на Претседателството на БиХ Мирко Шаровиќ и за две други лица. 
Тројцата се осомничени за вмешаност во организираниот криминал и за финансиски малверзации во врска со лошите заеми на Привредна банка во 1998 година. 
(Независне новине - 02/12/05; Фена, АФП, извори на ОХР - 01/12/05)
