31/07/2008
AНКАРА, Турција -- Тринаесет имигранти беа пронајдени мртви во близина на Истанбул откако се задушиле во преполн камион во средата (30-ти јули), објавија властите. 
Нивните тела биле фрлени во поле во предградие на градот. 
Овие тринаесет имигранти биле помеѓу 80-те луѓе од Пакистан и Мијанмар, кои тајно патувале 1.650 километри од источната провинција Ван, рече гувернерот на Истанбул, Муамер Гулер. 
„Ова е трагичен пример на трговија со луѓе“, рече тој. 
Полицијата трага по возачот, кој избегал откако ги исфрлил телата, како и по преживеаните имигранти, во округот Кучукчекмече. 
(Хуријет, СНН Турк, Тркиш прес, новинска агенција Анадолу, новинска агенција Доган, АФП - 30/07/08)
