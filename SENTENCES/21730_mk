22/05/2008
ХАГ, Холандија -- Косовскиот новинар Батон Хаџиу се изјасни за невин во средата (21-ви мај) по обвиненијата за непочитување на Трибуналот во Хаг за воени злосторства. 
Обвиненијата произлегуваат од натписот што тој го напиша во декември, во кој го идентификува заштитениот сведок кој сведочеше во судењето на поранешниот премиер Рамуш Харадинај, кој подоцна беше ослободен. 
Обвиненијата против Хаџиу, уредникот на весникот Експрес, беа поднесени во април, но беа објавени дури во вторникот. 
Тој е третиот косовски државјанин обвинет за непочитување на судот од страна на Хашкиот трибунал. 
Харадинај беше ослободен во април од сите обвиненија за тортура, силување, убиство и прогон на Срби и осомничени соработници од етничките Албанци за време на конфликтот во периодот 1998-1999 година. 
Обвинителите побараа повторување на судењето поради „забележливите околности на заплашување и страв на сведоците“. 
(Експрес, Коха Диторе, Зери - 22/05/08; Телеграфи, Ројтерс, АФП, АП - 21/05/08)
