28/06/2005
ВАШИНГТОН, САД -- Државниот потсекретар за политички прашања, Николас Барнс, во понеделникот (27-ми јуни) повторно го повика Белград да ги исполни обврските кон Трибуналот на ОН за воени злосторства, како што се вели во соопштението објавено во српските медиуми.
Барнс рече дека тој, исто така, побарал од српскиот премиер Борис Тадиќ и од премиерот Воислав Коштуница да дадат овластување за официјална осуда на масакрот во Сребреница пред неговата 10-годишнина на 11-ти јули.
Барнс истакна дека Белград треба да осигури екстрадиција на воениот командант на босанските Срби, Ратко Младиќ, во Хаг пред комеморацијата.
Во другите вести од понеделникот, босанското Министерство за внатрешни работи објави дека полицијата уапси 11 осомничени за воени злосторства во источниот регион Подриње.
Осомничените, наводно, ги бараат локалните судови, а не Трибуналот на ОН.
(Б92, Блиц, Бета, Ројтерс - 27/06/05)
