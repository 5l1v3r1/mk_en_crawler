27/01/2009
БРИСЕЛ, Белгија -- Минстерот за надворешни работи, Вук Јеремиќ, во понеделникот (26-ти јануари) рече дека бара од ЕУ да испрати набљудувачка мисија што ќе го процени нивото на соработка на Србија со Хашкиот трибунал за воени злосторства. 
По состанокот со министрите од Велика Британија, Германија, Романија и другите членки на ЕУ во Брисел, Јеремиќ рече дека Србија нема што да крие и сака ЕУ „да види од прва рака што прави Србија“. 
Тој, исто така, рече дека неговиот холандски колега, Максим Верхоген, ја прифатил поканата да ја посети Србија наскоро и да разговара за тоа дали Холандија ќе дозволи ратификација на Договорот за стабилизација и асоцијација помеѓу Србија и ЕУ. 
Холанѓаните го блокираат истиот, во очекување на апсењето на бегалецот обвинет за воени злосторства Ратко Младиќ. 
(Б92, Tанјуг, Бета - 26/01/09)
