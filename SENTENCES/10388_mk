22/11/2004
БАЊА ЛУКА, Босна и Херцеговина (БиХ) -- Претседателот на Република Српска, Драган Чавиќ, во понеделникот (22-ри ноември) го посети Белград. 
Се очекува тој и неговиот српски колега Борис Тадиќ да разговараат за прашањата поврзани со соработката со Трибуналот на ОН за воени злосторства. 
Чавиќ рече дека има намера да побара од Србија и Црна Гора да ги предаде сите обвинети од РС за кои се смета дека се кријат на нејзина територија, поради потенцијалните санкции од страна на меѓународната заедница.
Во другите вести, Вилфред Мартинс, претседателот на Комисијата за реструктуирање на полицијата во БиХ, во петокот ја посети Бања Лука со цел да разговара за полициските реформи со членовите на Парламентот на РС. 
Мартинс побара од политичарите во БиХ да постигнат консензус за реформите, особено за суштинското прашање на воспоставување единствена полициска структура во земјата.
Исто така во петокот, ирачкиот министер за човекови права, Бактиар Амин допатува во БиХ на разговори во врска со сараевското искуство со користењето на методот на ДНК за идентификација на жртвите на воените злосторства. 
На Ирак му е потребен овој метод за идентификација на жртвите на режимот на Садам Хусеин. 
(Данас, Независне новине - 22/11/04; Фена, Бета, ПБС БиХ, АФП - 21/11/04; Фена - 19/11/04)
