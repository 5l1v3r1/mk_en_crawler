26/08/2007
БАЊА ЛУКА, Босна и Херцеговина (БиХ) -- Главниот заменик-претставник Рафи Грегоријан во саботата (25-ти август) рече дека сиот имот и банкарски сметки на семејството на воениот водач Радован Караџиќ треба да биде замрзнат што е можно поскоро. 
Според извештаите на локалните медиуми, Грегоријан ја посетил куќата на Караџиќ во Пале во петокот, сликал и направил попис на вредноста на предметите таму.
„Дојдов на го видам сиот имот што му припаѓа на семејството Караџиќ. 
Со години дебатираме за усвојување на закон за замрзнување на имотот, и јас верувам дека е крајно време да преземеме конкретни чекори тоа да се случи“, се цитира изјавата на Грегоријан. 
„Имотот на семејството Караџиќ треба да биде целосно замрзнат, со оглед на тоа што членовите на семејството се дел од мрежата помошници во неговото криење“, додаде тој.
Караџиќ е во бегство од 1995 година, кога Хашкиот трибунал за воени злосторства го обвини за геноцид, воени злосторства и злосторства против човештвото. 
(Бета, Б92, БТA - 25/08/07)
