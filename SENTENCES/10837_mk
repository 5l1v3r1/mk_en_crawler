03/09/2004
ЗАГРЕБ, Хрватска -- Најголемата опозициона Социјалдемократска партија (СДП) во четвртокот (2-ри септември) објави дека ќе побара парламентарна расправа во врска со стенд-бај аранжманот на земјата со ММФ.
Водачот на СДП и поранешен премиер Ивица Рачан рече дека јавноста заслужува да знае што да очекува во следните две години кога економската програма одобрена во рамките на овој договор ќе биде спроведена.
Тој изрази загриженост дека планираната забрзана приватизација би можела да резултира со брзи и нетранспарентни продажби.
Рачан рече дека хрватската Селанска партија ќе го поддржи барањето на неговата партија за расправа.
(ХИНА, ХРТ - 02/09/04)
