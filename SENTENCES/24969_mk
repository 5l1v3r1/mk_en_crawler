01/05/2009
ЊУКОРК, САД -- Советот за безбедност на ОН во четвртокот (30-ти април) го пофали напредокот во разговорите за повторно обединување на поделениот остров Кипар. 
Во претседателската изјава што ја прочита мексиканскиот амбасадор Клод Хелер, чија земја моментно претседава со советот, телото од 15 држави ги повика водачите на турската и грчката кипарска заедница, да ја интензивираат динамиката на разговорите, кои започнаа минатиот септември.
Претходно истиот ден, специјалниот советник на генералниот секретар на ОН за Кипар, Александар Даунер, рече дека прашањето останува компликувано, макар што изрази надеж дека повторното обединување ќе се случи. 
„Важно е дека сите страни во Кипар, север и југ, ги поддржуваат овие преговори, бидејќи алтернативата е мрачна иднина“, рече Даунер. 
(Веб-страница на ОН, Ксинхуа, АП - 30/04/09)
