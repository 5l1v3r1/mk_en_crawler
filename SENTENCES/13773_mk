22/03/2006
БЕЛГРАД, Србија и Црна Гора -- Портпаролот на Трибуналот на ОН во Белград, Александра Миленов, во вторникот (21-ви март) соопшти дека Трибуналот го проверува евентуалното присуство на тројца обвинети -- Никола Шаиновиќ, Драгољуб Ојданиќ и Небојша Павковиќ -- на погребот на Слободан Милошевиќ во саботата во Пожаревац. 
Прашање е дали тие ги следеле правилата на Трибуналот за нивното условно ослободување до судењето. 
Тие треба да останат во Белград. 
Српската влада вели дека тие заминале со дозвола од Министерството за правда за присуство на конкретен настан. 
(Данас, Политика - 22/03/06; РТС - 21/03/06)
