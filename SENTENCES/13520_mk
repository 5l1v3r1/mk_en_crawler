25/08/2005
ПРИШТИНА, Косово, Србија и Црна Гора -- Експертите за судска медицина на ОН вршат ископувања на напуштените српски православни гробишта во близина на Приштина, трагајќи по остатоците од 50-те Срби кои исчезнаа во оваа област во летото 1999 година.
Хозе-Пабло Барајбар, претставник на ОН задолжен за операцијата, за новинарите изјави дека поголем број од жртвите, најверојатно, биле убиени во одмазнички напади на улиците на косовскиот главен град.
Нивните тела најпрво биле однесени во мртвачница, а потоа на гробиштата.
Остатоците на околу 500 Срби и 2.400 етнички Албанци сé уште не се пронајдени од конфликтот во 1999 година.
(Ројтерс, Танјуг - 24/08/05)
