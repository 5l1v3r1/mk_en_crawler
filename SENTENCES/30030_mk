25/02/2011
АТИНА, Грција -- Властите во четвртокот (24-ти февруари) објавија дека подигнале обвинение за обид за убиство против лице кое носело голем лак и секира на антивладините демонстрации во Атина во средата, кои резултираа со судири со полицијата.
Осум други лица на митингот, кој наводно привлече околу 30.000 учесници, се соочуваат со помали обвиненија.
Петнаесет полицајци беа повредени во судирите.
Во другите вести, Соединетите Држави во четвртокот објавија дека ја додале грчката екстремистичка група „Секта на револуционерите“ на својата црна листа на терористички организации, која им забранува на американските државјани каков било контакт со групата.
Сектата се појави по немирите во 2008 година, кои избија откако еден полицаец уби тинејџер.
(Етнос, То Вима, Нафтеборики, Катимерини, Та Неа - 24/02/11)
