24/09/2010
АТИНА, Грција -- Повеќе од 1.000 договорни државни службеници протестираа пред парламентот и Уставниот суд на Атина во четвртокот (23-ти септември) против мерките на штедење што владата ги презема како одговор на финансиската криза.
Учесниците на мирните протести бараа договори на неопределено време и целосни работни бенефиции.
Државните договорни службеници ќе го изнесат случајот пред Уставниот суд, при што рочиштето е закажано за 20-ти јануари.
Митингот од четвртокот се одржа додека траеја протестите на камионџиите и вработените во државното железничко претпријатие против реформите во законот за работни односи.
(Катимерини - 24/09/10;
AП - 23/09/10)
