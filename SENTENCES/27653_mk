26/09/2010
AНКАРА, Турција -- Премиерот Реџеп Тајип Ердоган во петокот (24-ти септември) ја отфрли идејата да им се дозволи на учениците да учат на курдски јазик. 
Образованието во Турција може да се спроведува само на турски јазик, рече Ердоган на состанокот на неговата владејачка Партија на правдата и развојот, отфрлајќи го барањето на прокурдските политичари. 
Во исто време, тој истакна дека се дозволени специјални курсеви на курдски јазик.
Најголемата прокурдска политичка партија, Партијата на мирот и демократијата (БДП), ги повика своите поддржувачи да одржат еднонеделен бојкот на академската година, како дел од кампањата за воведување на образование на курдски јазик. 
Водачот на БДП, Селахатин Демирас, во четвртокот рече дека по одобрувањето на уставните амандмани на референдумот на 12-ти септември, треба да се направат идни измени во уставот за исполнување на курдските барања за автономија и пошироки лингвистички права. 
(Ксинхуа, АП, Хуријет, Џрнал оф тркиш викли - 24/09/10)
