29/01/2006
САРАЕВО, Босна и Херцеговина (БиХ) -- Република Српска (РС) покажа недоволно соработка со Трибуналот на ОН за воени злосторства, неуспевајќи да одговори на повторените барања за пристап до воените архиви, се вели во заедничката изјава од петокот (27-ми јанурари) на канцеларијата на Трибуналот во БиХ, Канцеларијата на високиот претставник и Министерскиот совет на БиХ.
Обвинителите на ОН бараат да ги проверат документите што ги користел персоналот на Радован Караџиќ, документацијата на армиската команда на РС, како и архивата на претседателството на РС.
Бања Лука се очекува да ги исполни своите меѓународни обврски, меѓу кои и предавањето на преостанатите бегалци и обезбедувањето на бараната документација, се вели во заедничката изјава.
(Независне новине - 28/01/06;
извори на ОХР - 27/01/06)
