21/09/2006
САРАЕВО, Босна и Херцеговина (БиХ) -- Судот на БиХ потврди дека неколку високи претставници на Партијата за демократски прогрес (ПДП), вклучувајќи го и министерот за надворешни работи и поранешен премиер на босанските Срби, Младен Иваниќ, се под истрага во врска со аферата за проневера на пари во 2002 година. 
Во четвртокот (21-ви септември) Независне новине објавија дека обвинителите ја започнале истрагата претходно овој месец. 
Иваниќ, поранешниот министер за надворшени работи на РС, Зоран Ѓериќ, и осуммина други официјални претставници се осомничени за злоупотреба на службената должност и финансирање на ПДП со средства од буџетот на РС.
Во изјавата за Независне новине, Иваниќ ги отфрли обвинувањата како политички мотивирани. 
(Независне новине - 21/09/06)
