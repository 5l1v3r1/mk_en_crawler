09/03/2009
АНКАРА, Турција -- Министерот за надворешни работи, Али Бабаџан, во неделата (8-ми март) ги предупреди САД да не го признаваат, како што некои го опишуваат, ерменскиот геноцид од страна на Турција од времето на Првата светска војна.
Тоа би ги попречило напорите за помирување на Турција и Ерменија, рече Бабаџан во интервју за НТВ.
„Не би било разумно трета држава да заземе страна во ова прашање“, рече тој.
Сепак, тој додаде дека новата американска администрација „ја разбира подобро турската чувствителност“ во врска со ова прашање.
Неколкупати во текот на својата успешна претседателска кампањата, Барак Обама рече дека има намера да ги признае убиствата на 1,5 милиони ерменски цивили од страна на отоманските Турци во периодот 1915-1917 година како геноцид.
Турција тврди дека Ерменците биле жртви на граѓанска војна.
Во другите вести, Турција во саботата ја слушна својата прва официјална проповед на курдски јазик во џамија во југоисточниот град Дијарбакир, објавија медиумите во неделата.
Проповедта, за раѓањето на пророкот Мухамед, беше дел од напорите на владата за унапредување на правата на курдското малцинство, со цел исполнување на политичките стандарди на ЕУ.
(НТВ, новинска агенција Анадолу, Хуријет, АФП, Ројтерс - 08/03/09)
