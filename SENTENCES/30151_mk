20/01/2011
ВАРШАВА, Полска -- Грчкиот министер за надворешни работи, Димитрис Друцас, во средата (19-ти јануари) рече дека неговата влада ќе го реализира планот за ограда по должината на својата граница со Турција, со цел да го спречи приливот на нелегални имигранти во ЕУ. 
„Преземаме дејство истовремено зачувувајќи ја човечноста и почитувајќи ги сите обврски според меѓународното право“, рече Друцас. 
Тој даде изјава за новинарите по состанокот со полскиот колега Радослав Сикорски во Варшава. 
Тие разговараа околу претстојното претседавање на Полска со ЕУ во втората половина од 2011 година, интеграцијата во ЕУ на Западен Балкан и билатералните односи.
Во другите вести од вторникот, Бугарија ги објави плановите за изградба на ѕид долж својата граница со Турција, со цел да го спречи влегувањето на заскитаните животни болни од шап. 
Министерот за земјоделство и храна, Мирослав Најденов, рече дека за планираната ограда од 140 километри ќе биде дискутирано со експертите на ЕУ и со турските експерти, откако два случаи на болеста во селото Резово и Кости ги принудија властите да ги заколат животните таму. 
(АФП, АНА-МПА, Хуријет - 19/01/11; Хуријет, новинска агенција Анадолу - 18/01/11)
