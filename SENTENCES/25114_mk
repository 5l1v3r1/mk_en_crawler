27/08/2009
САРАЕВО, Босна и Херцеговина (БиХ) -- Високиот комесар на ОН за бегалци Антонио Гутереш во средата (26-ти август) ја заврши дводневната посета на БиХ, по состанокот со претставниците на ентитетот на Федерацијата на Босна и Херцеговина и Република Српска (РС).
По разговорите со премиерот на РС Милорад Додик во Бања Лука, Гутереш ги повика БиХ, Хрватска и Србија да работат заедно на решавањето на прашањата во врска со враќањето на бегалците.
Тој, исто така, ги повика властите на босанските Срби да работат повеќе за решавање на ситуацијата со преостанатите 117.000 раселени лица во земјата.
За време на посетата на Сребреница, Гутереш им оддаде почит на жрвите на масакрот во Меморијалниот центар Поточари.
Гутереш во четврток допатува во посета на Белград, каде што ќе разговара за ситуацијата со бегалците во Србија и регионот во целина.
(Бетa - 27/08/09;
РТРС, Фена, Танјуг - 26/08/09)
