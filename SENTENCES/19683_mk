24/08/2007
AНКАРА, Турција -- Ирачкиот сунитски заменик-претседател, Тарек ал Хашеми, во петокот (24-ти август) беше во Анкара на разговори околу загриженоста на Турција во врска со милитантите на терористичката Курдистанска работничка партија (ПКК) во северен Ирак. 
Во четвртокот вечер, тој се состана со премиерот Реџеп Тајип Ердоган, кој му рече дека Турција очекува Ирак да продолжи со своите напори против тероризмот, што очигледно се однесуваше на базите за кои Анкара вели дека се користат за прекугранични напади.
Ал Хашеми, од своја страна, го истакна придонесот на Турција во напорите за постигнување политички консензус во Ирак и рече дека Багдад очекува таа поддршка да продолжи. 
Во петокот тој се состана со турскиот министер за надворешни работи, Абдула Ѓул. 
По состанокот Ал Хашеми за новинарите изјави дека неговата партија, Фронт за национална слога, нема најитни планови да се врати во отцепената влада на Багдад. 
(Заман, АФП, АП, Аксам - 24/08/07; AП, АФП, Анадолу, Тркиш прес - 23/08/07)
