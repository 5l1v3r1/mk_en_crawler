21/12/2008
АТИНА, Грција -- Немирите поттикнати од убиството на тинејџер од страна на полицаец, продолжија и во неделата (21-ви декември), во главниот град и во другите поголеми градови. 
Илјадници анархисти во Атина фрлаа камења и Молотови коктели на полицијата, која употреби солзавец за да ги растера. 
Младите направија барикади на улиците околу Политехничкиот универзитет, каде што се концентрирани анархистите. 
Демонстратите, исто така, запалија неколку автомобили во централна Атина и фрлија Молотови коктели на зградата на Министерството за финансии. 
Тие фрлија ѓубре на Новогодишната елка на главниот плоштад во Атина и се обидоа да ја запалат елката, пред да интервенира полицијата.
Во Солун анархистите во саботата ја окупираа радио-станицата и театарот, пред полицијата да ги растера со солзавец. 
Штетата на имотот по двонеделните немири се проценува на стотици милиони евра. 
(AП, Ројтерс, А1, ДПА, НЕТ - 20/12/08)
