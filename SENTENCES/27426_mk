29/10/2010
БРИСЕЛ, Белгија -- Црна Гора ја поднесе својата прва индивидуална годишна програма како дел од својот акционен план за членство на НАТО (МАП) во четвртокот (28-ми октомври).
На состанокот на црногорските претставници и Северноатланскиот совет во Брисел, двете страни ја истакнаа важноста на напредокот на Подгорица на нејзиниот пат кон членството во НАТО, и реформите што земјата ги презеде за зајакнување на демократијата и владеењето на правото.
Особено беше истакнат придонесот на Црна Гора во зајакнувањето на регионалниот мир и стабилност на Западен Балкан.
Учесниците, исто така, го поздравија учеството на Црна Гора во мировната мисија на НАТО во Авганистан.
Црна Гора беше поканета за вклучување во МАП на НАТО во декември 2009 година.
(Радио Слободна Европа, РТЦГ - 28/10/10)
