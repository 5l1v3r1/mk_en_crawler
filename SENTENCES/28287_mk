20/06/2010
ПРИШТИНА, Косово -- Судија на ЕУЛЕКС во Митровица во петокот (18-ти јуни) одби да екстрадира косовски Албанец осомничен за тероризам во САД, и нареди негово ослободување поради недостаток на докази. 
„Тој не е уапсен, но мора да се појавува во полиција двапати неделно“, рече портпаролката на судот Христина Херодс.
Осомничениот, кој беше уапсен од косовската полиција под надзор на ЕУЛЕКС и петмина други агенти на ФБИ, е идентификуван од локалниот печат како Бајрам Аслани (29). 
Тој беше обвинет во САД дека обезбедувал поддршка за терористи, како и за заговор за убиства, киднапирање и материјална штета во странска земја. 
(Ројтерс, Б92 - 18/06/10)
