19/10/2008
ЊУЈОРК, САД -- Турција во петокот (17-ти октомври) стана непостојана членка на Советот за безбедност на ОН за мандатот 2009-2010 година, заедно со Австрија, Јапонија, Уганда и Мексико.
Турција доби две третини од гласовите и си обезбеди непостојано место во групата на Советот за безбедност на ОН за Западна Европа и други.
Премиерот Реџеп Тајип Ердоган го припиша успехот на Турција на нејзиното сé поголемо влијание во меѓународната политика.
Министерот за надворешни работи, Али Бабаџан, рече дека изборот на земјата е „историски“.
Во другите вести, полицијата уапси десетици прокурдски демонстранти во два турски града во саботата, по насилничките судири.
Демонстрациите за поддршка на затворениот водач на забранатата Курдистанска работничка партија (ПКК), Абдула Оџалан, се одржаа во југоисточните градови Дијарбакир и Јукшекова, по наводите за негово малтретирање во затвор.
Во меѓувреме, во петокот, турскиот Генералштав рече дека турски воени авиони гаѓале на цели на ПКК на планината Ќандил во северен Ирак.
Неименувани воени извори изјавија за Ројтерс дека во бомбашките напади загинале четворица милитанти на ПКК и биле повредени неколку други.
(новинска агенција Анадолу, Хуријет, Заман, АП, АФП, Ројтерс - 17/10/08, Прес ТВ, НТВ, СНН Турк - 18/10/08, НТВ - 17/10/08)
