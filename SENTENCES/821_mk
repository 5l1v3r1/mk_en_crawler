02/08/2006
Tурската кошаркарска репрезентација победи на петтиот Светски куп во кошарка Ефес, откако ја победи Словенија на домашен терен на финалето во понеделникот (31-ви јули).
Резултатот беше 93:70.
Никола Илиевски, поранешен тренер на македонската фудбалска репрезентација, потпиша едногодишен договор за тренер на албанскиот клуб Елбасани.
Тој рече дека првиот голем предизвик за него ќе биде играта против КФ Тирана, закажана за 19-ти август.
Албанско-француски археолошки тим откри непознат праисториски локалитет во областа Совјан во близина на Корча, Aлбанијa, рече кодиректорот на проектот, професорот Петрика Лера.
Тимот откри остатоци од, како што смета, село изградено покрај езеро.
Сé уште не е утврден датумот.
Августовските денови на културата -- Милиќ 2006, започнаа во Милиќ, Босна и Херцеговинa (БиХ).
Програмата вклучува филмски маратон, изложби на слики и скултури на уметници од БиХ, шаховски турнир и спортски натпревари, фолклорни игри и рок концерти.
Настанот ќе трае до 26-ти август.
Деветтиот Меѓународен летен семинар за бугарскиот јазик и култура, започна во Универзитетот Св.Кирил и Методиј во Велико Трново, Бугаријa, во вторникот (1-ви август).
Тринеделниот настан се очекува да привлече 120 учесници -- студенти, членови на бизнис заедницата и дипломати -- од 40 земји.
Филмот на австралиската режисерка Сара Вотс, „Погледни во двата правци“ ја освои наградата за најдобар филм на осмиот Меѓународен филмски фестивал Мотовун, кој заврши во Мотовун, Хрватскa, во петокот (28-ми јули).
Наградата на публиката отиде во рацете на хрватскиот режисер Горан Дукиќ за филмот „Пицерија камиказе“.
Изложбата на дела на романската уметничка Николета Грибинчеа Личиу беше отворена минатата недела во галеријата Галатеча во Букурешт.
На изложбата се презентирани 25 дела од циклусот на Личиу „Етно“ -- чии главни теми се романскиот морал, манири и обичаи.
Петтиот меѓународен уметнички камп беше отворен во средата (2-ри август) во Косјериќ, Србијa и ќе трае до 15-ти август.
Во кампот, организиран од страна на општината Косјериќ и граѓанската асоцијација К Таун груп со поддршка на УСАИД, ќе има 40 српски и 25 странски учесници.
(Разни извори 26/07/06 - 02/08/06)
