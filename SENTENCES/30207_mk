17/05/2011
БРИСЕЛ, Белгија -- Министрите за финансии на Еврозоната во вторникот (17-ти мај) продолжија со дискусиите во Брисел во врска со начините на кои може да й се помогне на Грција да ја надмине својата финансиска криза.
По првиот ден на разговорите во понеделникот, луксембуршкиот премиер и претседател на Еврогрупата, Жан-Клод Јункер, рече дека не ги исклучува „редефинирањата“ на грчките достасувања од обврзниците, или евентуалното доброволно нудење на сопствениците на обврзници да прифатат враќање на парите во подолг временски период.
Тој потврди дека сите политички партии во Атина треба да ги одобрат понатамошните мерки на штедење и реформа, вклучително и понатамошната приватизација на државниот имот.
(Катимерини, То Вимa - 17/05/11;
EРТ, Зуглa - 16/05/11)
