13/11/2007
МОСКВА, Русија -- Бурата во Керченскиот Залив, кој го поврзува Црното Море со Азовското Море, смачка руски танкер со нафта, три товарни бродови и потона две баржи од неделата (11-ти ноември) досега. 
Како резултат на тоа, повеќе од 6.800 тони сулфур и најмалку 2.000 тони нафта истекоа, поради што на делови од рускиот и украинскиот брег им се заканува еколошка катастрофа. 
Тројца морнари беа пронајдени мртви, а 20 се водат за исчезнати по бродоломите. 
Спасувачките тимови спасија 35 други. 
Истражителите велат дека капетаните на бродовите не ги зеле предвид временските предупредувања во саботата. 
Но, преживеаните велат дека бурата започнала без предупредување, не оставајќи им време да се подготват.
Во понеделникот, Русија и Украина започнаа заедничка операција за ставање под контрола на излевањето, од кое наводно пцовисале 30.000 птици и значителен број риби. 
Европската комисија вели дека ќе им помогне на Русија и Украина да се справат со нафтените дамки, ако биде побарано. 
(Русија инфо центар, Евроњус, ИТАР-ТАС, АФП - 13/11/07; Скај Радио, РИА Новости, Ксинхуа, Регнум, АП, Гласот на Америка - 12/11/07)
