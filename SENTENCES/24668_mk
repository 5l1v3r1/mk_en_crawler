07/07/2009
ПРИШТИНА, Косово -- Властите во Приштина во понеделникот (6-ти јули) ја поздравија одлуката на Европската комисија (ЕК) дека визната либерализација треба да важи само за граѓаните со точни адреси во Србија, а не и за граѓаните што живеат на територијата на Косово.
Затоа, жителите на Косово со српски биометрички пасоши нема да имаат корист од визната либерализација на Србија со ЕУ.
Претседателот Фатмир Сејдиу рече дека косовските граѓани треба да сфатат дека мора да аплицираат за косовски документи.
Во другите вести, Косово и Албанија планираат да потпишат пограничен договор кој ќе им овозможи на граѓаните на двете земји да бидат проверувани на еден контролен пункт, објавија локалните медиуми во вторникот.
Договорот, кој треба да се спроведе за две недели, ќе биде проширен до едношалтерска контрола за царинските канцеларии и пограничната полиција.
Од отворањето на патот Драч-Кукеш во Албанија и почетокот на туристичката сезона, чести се застоите на границата.
(Зери, Коха Диторе, Експрес, Лајм, Косова Сот - 07/07/09)
