02/05/2008
СКОПЈЕ, Македонија -- Премиерот Никола Груевски, претседател на владејачката ВМРО-ДПМНЕ, во четвртокот (1-ви мај) потпиша коалициски договор со 18 помали политички партии пред вонредните избори на 1-ви јуни.
Коалицијата го вклучува Демократскиот сојуз, Социјалистичката партија на Македонија, Демократската обнова на Македонија и Партијата на правдата.
Во меѓувреме, Новата социјалдемократска партија (НСДП), коалициски партнер во владата во заминување, во четвртокот објави дека ќе се приклучи на коалицијата „За европска Македонија“, предводена од Социјалдемократскиот сојуз на Македонија (СДСМ).
Членот на НСДП и министер за одбрана во заминување Лазар Еленовски, поранешниот пратеник Веле Митановски и поранешната министерка за економија, Вера Рафајловска, објавија дека ја напуштаат НСДП и формираат сопствена фракција по одлуката на партијата за приклучување кон СДСМ.
Еленовски вели дека веќе со месеци постојат „концептуални разлики“ помеѓу две групи во самата партија.
НСДП имаше седум од 120 места во парламентот.
(Дневник - 02/05/08;
Нетпрес, Фокус, Балкан инсајт - 01/05/08)
