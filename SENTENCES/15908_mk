19/06/2006
СОФИЈА, Бугарија -- Новото истражување на јавното мислење и медиумското покривање покажа дека 75 отсто од Бугарите не сметаат дека земјата е подготвена за членство во ЕУ. 
Во истото се заклучува и дека мошне критичното покривање на ова прашање од страна на печатот -- особено на темите како што се корупцијата и организираниот криминал -- има силно влијание на овие перцепции. 
Според агенцијата „Алфа рисрч“, која го спроведе истражувањето, 48 отсто од извештаите во печатот за процесот на пристап се критични, додека 33 отсто се позитивни, а 19 отсто се неутрални. 
Анкетата спроведена на крајот од мај и резултатите од истата беа објавени во неделата (18-ти јуни). 
(Дневник, Сега - 19/06/06; Mедиапул - 18/06/06)
