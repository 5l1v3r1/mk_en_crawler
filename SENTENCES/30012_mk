25/03/2011
САРАЕВО, Босна и Херцеговина (БиХ) -- Централната изборна комисија (ЦИК) во четвртокот (24-ти март) го поништи гласањето минатата недела во Домот на народите на Федерацијата на БиХ (ФБиХ) за избор на претседател на ентитетот, заменици и влада. 
Претседателот во заминување, Борјана Кристо, поднесе жалба, тврдејќи дека и уставот и изборниот закон биле прекршени за време на седницата. 
ЦИК вели дека го поништи изборот поради тоа што не беа потврдени сите хрватски места. 
Двете главни хрватски партии, ХДЗ БиХ и ХДЗ 1990 ги бојкотираа изборите минатата недела. 
ЦИК претходно објави дека условите за одржување конститутивна седница на горниот дом на парламентот на ФБиХ не се исполнети, бидејќи трите кантони во кои доминира хрватското население не предложиле свои кандидати. 
(РТРС, Срна, Вечерње новости, Независне новине, Танјуг - 24/03/11)
