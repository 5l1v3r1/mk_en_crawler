07/07/2006
СКОПЈЕ, Македонија -- Во неколку одделни изјави во четвртокот (6-ти јули) меѓународната заедница ги окарактеризира парламентарните избори во Македонија во средата како слободни, фер и во согласност со сите демократски стандарди.
Шефот на ОДИХР, Одри Гловер, рече дека имало само одредени изолирани примери на неправилности, додека шефот на мониторинг мисијата на Парламентарното собрание на Советот на Европа, Мевлут Чавусоглу, рече дека гласањето главно ги исполнило демократските стандарди.
Двете меѓународни организации имаа околу 380 набљудувачи на гласачките места.
Шефот на делегацијата на Европската комисија во Македонија, Ерван Фуере, американската амбасадорка во Македонија, Џилијан Миловановиќ, и шефот за безбедност на ЕУ, Хавиер Солана, го поздравија начинот на кој беа спроведени изборите.
Комесарот за проширување на ЕУ, Оли Рен, повика на брзо формирање на следната влада, за земјата да не губи време од подготовките за евроатланската интеграција.
Новоизбраниот парламент ќе ја има својата прва седница најдоцна на 25-ти јули.
Никола Груевски во четвртокот започна да ја составува владејачката коалиција, откако неговата ВМРО-ДПМНЕ победи на изборите.
Според некои извештаи, тој ќе се обиде да коалицира со најголемата партија на етничките Албанци, Демократската унија за интеграција.
(Дневник - 07/07/06;
MИА, Макфакс, А1 ТВ, Ројтерс, АФП, АП, УПИ - 06/07/06)
