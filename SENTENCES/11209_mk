27/03/2005
САРАЕВО, Босна и Херцеговина (БиХ) -- Високиот претставник Педи Ешдаун во петокот (25-ти март) предупрди дека Владата на Федерацијата на БиХ (ФБиХ) го поткопува меѓународниот имиџ на БиХ и загрозува околу 140 милиони американски долари од меѓународната помош.
Според Ешдаун властите во ФБиХ не ги исполнуваат меѓународните обврски за кои претходно постигнале согласност со меѓународните финансиски институции.
Во меѓувреме, во извештајот објавен во петокот од страна на Уставниот суд на ФБиХ се предупредува дека уставноста не функционира соодветно во ентитетот, како во однос на воспоставувањето на законодавната рамка, така и во однос на спроведувањето на законите.
Во извештајот се наведуваат честите прекршувања на уставот од страна на телата на ентитетот и кантоните, како и игнорирањето на одлуките на Уставниот суд на БиХ.
Исто така во петокот, меѓудржавната комисија на БиХ и Хрватска објави дека завршила со верификацијата на билатералниот договор за одбележување на границата од 1999 година.
Со завршувањето на овој процес, документот е подготвен за конечна ратификација од страна на парламентите на двете земји.
(ПБС БиХ, РТРС, НТВ Хајат, Фена - 25/03/05)
