01/03/2007
AНКАРА, Турција -- Парламентот ја отфрли иницијативата за недоверба на премиерот Реџеп Тајип Ердоган и министерот за внатрешни работи, Абдулкадир Аксу, доцна во вторникот (27-ми февруари), според извештаите во медиумите во средата. 
Опозициската Републиканска народна партија ги обвини Ердоган и Аксу за злоупотреба на функцијата по убиството во јануари на Хрант Динк, турско-ерменски новинар застрелан во Истанбул. 
Владејачката Партија на правдата и развојот обезбеди доволно гласови за отфрлање на иницијативата.
Во другите вести, прокурдската Партија за демократско општество едногласно го реизбра Ахмет Турк за свој водач, на вонредниот партиски конгрес во Анкара во средата. 
За време на говорот Турк инсистираше на тоа властите да ја преиспитаат можноста за целосна амнестија на припадниците на забранетата терористичка група Курдистанска работничка партија (ПКК). 
(Mилијет - 01/03/07; НТВ - 28/02/07)
