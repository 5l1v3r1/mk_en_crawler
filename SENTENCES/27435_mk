29/09/2010
СОФИЈА, Бугарија -- Министерката за здравство, Ана-Марија Борисова, поднесе оставка во средата (29-ти септември), поради острите критики против планираните реформи во секторот. 
Јавните приговори беа поттикнати од владините планови да ги принудат пациентите да плаќаат за болничкиот третман, правејќи ги истовремено задолжителни здравствените придонеси од нивните плати. 
Планот е дел од Концептот за здравствената заштита на Бугарија во 2010-2015 година, кој неодамна беше објавен на веб-страницата на Министерството за здравство. 
Борисова беше назначена на функцијата на почетокот од април, откако нејзиниот претходник Божидар Нанев поднесе оставка поради обвинувањата дека одобрил договори за лекарства што му нанесле штета на државниот буџет. 
(Фокус, Дарик, БНР, БГНЕС, Дневник - 29/09/10)
