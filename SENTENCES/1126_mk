25/07/2008
Tурското eнергетско претпријатие „Чалик енерји“ победи на тендерот на туркменистанското Министерство за енергија, за изградба на централа на природен гас.
Објектот, со капацитет од 254 мегавати, ќе се наоѓа во провинцијата Балкханабад.
Изградбата започнува во август, а завршувањето на проектот од 137 милиони евра е закажано за март 2010 година.
Кипарскиот државен телеком ЦИТА ќе инвестира околу 50 милиони евра за проширување на своите активности во Грција, објави претпријатието во петокот (18-ти јули).
Телекомот опслужува 13 северни грчки општини, покривајќи еден милион луѓе.
ЦИТА планира да започне со развивање нов сервис во Грција овој октомври.
Aлбанските туристички агенции предупредија дека туристичкиот сектор останува во голема мера нерегулиран.
Тур-операторите се жалат дека запуштената инфраструктура и слабата промоција го прават албанскиот пазар неконкурентен.
Само 36 од 627 хотели имаат дозволи, додека постојат уште 908 други сместувачки капацитети на албанското крајбрежје.
Најголемото српско претпријатие „Делта макси“ го купи албанскиот синџир супермаркети Еуримакс.
„Делта макси“ има намера да изгради сопствени капацитети во Aлбанијa, покрај купувањето на постојните претпријатија.
Србија и Maкедонијa биле главните трговски партнери на Косово во 2007 година, според извештајот на Косовската централна банка, кој го покрија локалните медиуми во неделата (20-ти јули).
Централноевропскиот договор за слободна трговија покажува дека Македонија, Србија и Aлбанијa примиле 38,9 отсто од вкупниот извоз на Косово и 41,3 отсто од неговиот увоз.
„Стандард енд пур“ го задржа негативниот изглед за суверениот рејгинг на Србија и покрај апсењето на поранешниот водач на босанските Срби Радован Караџиќ.
„Стандард енд пур“ останува претпазлив поради фискалната политика на новата влада.
Новата влада сé уште нема политика за намалување на инфлацијата, што води до понатамошно зголемување на ефективниот девизен курс.
Светската банка ќе й позајми на Maкедонијa 70 милиони евра за инфраструктурни проекти.
Враќањето ќе биде во период од 20 години со петгодишен гратис период, објави во понеделникот (21-ви јули) министерот за финансии, Трајко Славески.
Македонија, исто така, доби 50 милиони евра од Европската банка за реконструкција и развој за подобрување на регионалните и локалните патишта, почнувајќи од оваа есен.
(Разни извори – 18/07/08-25/07/08)
