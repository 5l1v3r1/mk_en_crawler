12/04/2010
Само 7,3 отсто од пратениците во Грција користат имејл или се вклучуваат во онлајн комуникација, додека само еден од четворица има Фејсбук адреса, покажа анкетата спроведена минатиот месец од страна на атинскиот Универзитет Пантеон за социјални и политички науки. 
Двајца од тројца пратеници имаат своја сопствена веб-страница, но само еден од четворица ја обновуваат редовно.
***
Седмата годишна конференција за гастроентерологија беше отворена во Сараевo во четвртокот (8-ми април). 
Дводневниот форум беше организиран под покровителство на Европското општество за гастроинтестинална ендоскопија.
***
Aлбанијa планира да го дигитализира својот сектор на недвижен имот преку двогодишен проект финансиран од Светската банка. 
Според овој план, данското претпријатие Бломинфо А/С ќе регистрира 190.000 имоти во 50 катастарски зони.
***
Ин витро оплодувањето со донирани клетки ќе биде наскоро возможно во Србијa, објави белградскиот весник Блиц на 5-ти април. 
Болница во Белград се очекува да отпочне со прием на пациенти до крајот на јуни.
***
Универзитетот во Штип побара од македонската влада 2 милиони евра финансиска помош за формирање прва астрономска опсерваторија во земјата. 
Ако биде одобрен, проектот ќе ја направи Македонија четврта балканска држава со своја сопствена опсерваторија по Србијa, Грција и Бугаријa.
***
Американскиот амбасадор во Романијa Mарк Гитенштајн создаде Фејсбук адреса за Американската амбасада во Букурешт. 
Страницата содржи вести и образовни можности што се нудат од Фулбрајт комисијата во Романија. 
Корисниците на Фејсбук можат, исто така, да дознаат за културните активности, како и информации во врска со условите за американска виза.
(Разни извори -- 05/04/10-12/04/10)
