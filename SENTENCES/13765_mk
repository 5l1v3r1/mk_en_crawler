19/09/2005
АНКАРА, Турција -- Парламентот се очекува да одржи вонредна седница в понеделник (19-ти септември), на која ќе се дискутира за нападите на терористите.
Главната опозициска Републиканска народна партија побара да се одржи седницата, со што се прекинува летната пауза во работата на законодавниот дом.
Доцна во саботата еден полицаец беше убиен, а уште тројца други беа повредени при нападите на припадниците на терористичката Курдистанска работничка партија на полициската станица во Ван, источна Турција.
Исто така, две лица загинаа, а уште 11 други беа повредени при две одделни експлозии, како што беше објавено во извештаите на медиумите.
При едната експлозија во автобус кој се движел кон популарното туристичко место Манавгат во јужна Турција загинаа две лица, а десет беа повредени во неделата вечер.
Еден ѓубреџија, пак, беше повреден при експлозијата од помал размер во Истанбул во понеделникот изутрина.
(Агенција Анадолу, Алџезера, Ројтерс, АП - 19/09/05;
TurkishPress.com - 18/09/05)
