02/11/2010
БЕЛГРАД, Србија -- Судот во Белград во понеделникот (1-ви ноември) го осуди студентот Миладин Ковачевиќ на две години и три месеци затвор за нанесување тешки телесни повреди со можни смртни последици на колега-студент на универзитетот на кој учел во САД. 
Пресудата му беше изречена врз основа на договорот постигнат со обвинителите во септември, откако Ковачевиќ се изјасни за виновен. 
Брајан Стајнхауер (22) од Бруклин, Њујорк, се здоби со фрактури на черепот и тешка мозочна повреда за време на тепачката со Ковачевиќ во мај 2008 година. 
Ковачевиќ првично беше обвинет и за фалсификување документи кои му овозможиле лесно да ги напушти САД по инцидентот, но обвинителите го отфрлија тоа обвинение. 
(Радио Слободна Европа, Блиц, Вечерње новости - 01/11/10)
