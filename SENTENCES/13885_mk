18/11/2005
СТРАЗБУР, Франција -- Почнувајќи од четвртокот (17-ти ноември) Романија официјално го презеде од Португалија шестмесечното ротирачко претседателство на Министерскиот комитет на Советот на Европа. 
Романскиот министер за надворешни работи, Михаи-Разван Унгуреану, рече дека претседателството на земјата ќе се фокусира на зајакнувањето на системот на Советот за заштита на човековите права, како и на зајакнување на напорите за промовирање на демократијата, градење на една похумана Европа и зајакнување на соработката помеѓу Советот на Европа, ЕУ и ОБСЕ.
Од другите вести, романскиот претседател Трајан Башеску во петокот свика редок состанок на Врховниот одбранбен суд на земјата. 
Според извештаите на локалните медиуми тој планира значителни кадровски промени во Службата за разузнавање, Службата за надворешно разузнавање, Службата за специјални трансмисии и Службата за чување и заштита. 
(Девет часот - 18/11/05; Ромпрес - 17/11/05)
