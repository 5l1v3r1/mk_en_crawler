28/06/2009
БРИСЕЛ, Белгија -- Турција е решена да продолжи со правните и со политичките реформи со цел исполнување на условите за пристапување во ЕУ како полноправна членка, рече во петокот (26-ти јуни) премиерот Реџеп Тајип Ердоган, по разговорите со комесарот за проширување на ЕУ, Оли Рен, во Брисел.
Ердоган рече дека неговата земја никогаш нема да се откаже од визијата за полноправно членство, и уште еднаш го отфрли предлогот на Франција и Германија за привилегирано партнерство.
„Не можеме да ја прифатиме оваа позиција.
Нашата цел е полноправно членство.
Секоја друга алтернатива не доаѓа предвид“, истакна тој.
Рен рече дека Европската комисија (ЕК) останува целосно посветена на агендата на ЕУ за пристапувањето на Турција.
Сепак, тој предупреди дека Турција не треба да го забавува својот напредок во спроведувањето на проевропските реформи.
(Новинска агенција Анадолу, Хуријет, Хабер турк, АФП, ДПА, ББС - 26/06/09)
