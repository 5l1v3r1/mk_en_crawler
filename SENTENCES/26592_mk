10/08/2009
СОФИЈА, Бугарија -- Министерот за регионален развој, Росен Плевнелиев, во петокот (7-ми август) потврди дека ќе ја преземе контроверзната национална агенција за патишта.
Истата управува со сите патни инфраструктурни проекти, и беше катализатор за ЕУ да се одлучи за суспендирање на значителни финансиски средства минатата година.
Агенцијата и понатаму објавува тендери врз основа на процедури спротивни на регулативите на ЕУ, факт што беше многупати истакнат од страна на Европската комисија.
Плевнелиев рече дека се надева оти ќе работи на далеку потранспарентен начин и се обврза дека ќе ги заврши трите патишта до крајот на мандатот на оваа влада:
Тракија, голем јужен пат кој ја поврзува Софија со морето;
Струма, кој го поврзува главниот град со грчката граница и Љулин, кој ќе нуди подобар западен патен правец од Софија, кој можеби ќе се протега до српската граница.
(Дарик, Cross-bg - 07/08/09)
