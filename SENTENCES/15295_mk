29/11/2006
БЕЛГРАД, Србија -- Сведок во судењето на групата луѓе осомничена за помагање на воениот командант од босанските Срби, Ратко Младиќ, да ја избегне правдата, во вторникот (28-ми ноември) за судот изјави дека најмалку 500 високи функционери и припадници на безбедносните служби знаеле каде се крие Младиќ. 
Србољуб Николиќ, пензиониран полковник на југословенската армија, рече дека српските политичари знаеле дека бегалецот живеел во армиската касарна до мај 2002 година, кога воените офицери го евакуирале. 
Од оние кои наводно биле запознаени со преместувањето од Топчидер, бил и Ацо Томиќ, тогашен шеф на службата за воено разунавање на земјата, и актуелен помошник на премиерот Воислав Коштуница. 
(AП, Б92, Бета, Танјуг, НТВ Хајат - 28/11/06)
