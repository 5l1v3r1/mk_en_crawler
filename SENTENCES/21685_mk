26/11/2008
OСЛО, Норвешка -- Македонија ќе отвори амбасада во Осло во првата половина од 2009 година, објави премиерот Никола Груевски во вторникот (25-ти ноември), за време на состанокот со норвешкиот колега, Јенс Столтенберг, во норвешкиот главен град. 
Моментно македонската амбасада во Шведска е задолжена за сите македонски дипломатски и конзуларни односи со Норвешка. 
Норвешка, од друга страна, има амбасада во Македонија веќе десет години. 
Груевски во вторникот се состана и со кралот Харалд Петти, на разговори околу можностите за развој и реформите во Македонија, како и во врска со тешкотиите во нејзините напори за влез во НАТО. 
Груевски и неговата делегација работат на привлекување на норвешките инвестиции во Македонија. 
(МРT - 26/11/08; MИА - 25/11/08)
