17/06/2009
БЕЛГРАД, Србија -- Расим Љајиќ, шеф на српскиот Национален совет за соработка со Хашкиот трибунал за воени злосторства (МКТЈ), во вторникот (16-ти јуни) ги негираше извештаите на медиумите во Босна и Херцеговина (БиХ), според кои државата води преговори за апсење на бегалецот обвинет за воени злосторства Ратко Младиќ.
Љајиќ, исто така, ги отфрли шпекулациите дека Младиќ е фатен во северниот босански град Тузла претходно оваа недела.
Според овие извештаи, Србија се обидела да го убеди премиерот на Република Српска Милорад Додик за време на посетата на Белград оваа недела да го донесе бегалецот обвинет за воени злосторства Ратко Младиќ во БиХ и да организира негово апсење.
„Ратко Младиќ, за жал, сé уште не е лоциран“, рече Љајиќ.
Апсењето на Младиќ е камен на сопнување за Србија и ќе води до поблиска интеграција во ЕУ.
(Фонет, Б92, Танјуг, Блиц, РТС - 16/06/09)
