03/03/2010
TИРАНА, Албанијa -- Корупцијата му штети на имиџот на Албанија во светот, рече заменик-амбасадорот на ОБСЕ во Тирана, Рената Херманс, во вторникот (2-ри март).
Говорејќи на конференцијата за спречување судир на интереси, Херманс рече дека овој растечки феномен ги одвраќа странските инвестиции.
Министерот за внатрешни работи, Лулзим Баша, потврди дека борбата против корупцијата претставува главен приоритет на владата.
Околу 600 вработени во јавната администрација добија сертификати по завршувањето на обуката на оваа тема.
(Балкан веб, Лајмифундит, Шекули, Телеграфи - 02/03/10)
