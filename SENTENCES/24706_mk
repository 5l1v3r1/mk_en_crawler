06/07/2009
AНКАРА, Турција -- Армијата поднесе листа приговори до претседателот Абдула Ѓул во врска со контроверзниот закон кој ги ограничува овластувањата на воените судови, објавија локалните весници во неделата (5-ти јули).
Парламентот го усвои законот на крајот од минатиот месец, на барање од владејачката Партија на правдата и развојот.
Мерката го отвора патот за цивилните судови да судат воен персонал во мирнодопски услови за антивладини активности, закани по националната безбедност, кршења на уставот и организиран криминал.
Законот, исто така, ја префрла надлежноста за судење цивили во мирнодопски услови за прекршоци што се моментно опфатени со воениот кривичен закон, на цивилните судови.
Армијата вели дека законот го крши Членот 145 од уставот, кој го регулира функционирањето на военото судство.
„Овој член јасно утврдува дека воените судови се обврзани да ги водат сите случаи на кривични дела што ги извршиле воени лица во воени зони“, според Генералштабот.
(Радикал, Милијет, Хуријет, Ројтерс - 05/07/09)
