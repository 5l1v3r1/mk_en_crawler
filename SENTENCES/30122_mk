24/02/2011
ТИРАНА, Албанија -- Соединетите Држави ги повикаа Албанците да учествуваат на локалните избори на 8-ми мај, и ги охрабрија политичките партии да се вклучат во политичката трка. 
Амбасадорот Александар Арвизу во средата (23-ти февруари) рече дека неговата земја одвоила околу 260.000 евра за коалицијата на организациите на граѓанските општества да го следи процесот. 
Тој им рече на претставниците на организациите: „Вашата работа ќе биде многу важна за да се загарантираат успешни избори и истите да ја претставуваат волјата на албанскиот народ“
Во другите вести од средата, претседателот Бамир Топи рече дека земјата итно мора да ја надмине политичката криза и да се врати на својот пат кон пристапувањето во ЕУ. 
Во писмо до шефовите на политичките партии, тој побара од нив да најдат долгорочно решение и да покажат подготвеност за соработка заради иднината на Албанија. 
(Балкан веб, ВОА, Телеграфи, Топ ченал, Топ њус, Ора њус - 23/02/11)
