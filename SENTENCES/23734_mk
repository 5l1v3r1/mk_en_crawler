25/01/2009
БРИСЕЛ, Белгија -- Комесарот за проширување на ЕУ, Оли Рен, побара од поранешниот специјален претставник на ОН за Косово, Марти Ахтисари, да помогне во решавањето на пограничниот спор помеѓу Хрватска и Словенија, објавија медиумите во петокот (23-ти јануари).
Портпаролката на Рен, Кристина Наѓи, рече дека комесарот побарал од Ахтисари да го води тимот посредници кој ќе помага во решавањето на расправијата, која стана пречка во кандидатурата на Хрватска за пристап во ЕУ.
Таа додаде дека Хрватска и Словенија мора најпрво да се согласат со условите на преговорите, пред да биде формирана групата.
Наѓи го потврди ставот на Европската комисија дека изнаоѓањето решение не претставува предуслов за пристапот на Загреб.
Сепак, рече таа, прашањето стана проблем на ЕУ.
Во декември Љубљана ги блокираше разговорите за пристапување на Хрватска во ЕУ, откако таа стави вето на затворањето на некои од своите поглавја на преговорите, поради пограничниот спор помеѓу двете земји.
(Ројтерс, СТА, ХИНА, Б92 - 23/01/09)
