13/04/2011
ЗАГРЕБ, Хрватска -- Обвинителството во Осиек поднесе обвинение против двајца поранешни припадници на Југословенската народна армија, за воени злосторства извршени врз хрватските цивили и воени затвореници во Србија во периодот 1991-1992 година, објавија медиумите во вторникот (12-ти април). 
Канцеларијата издаде меѓународна потерница за Александар Васиљевиќ и Мирослав Живановиќ, бидејќи тие се српски државјани и не се на дофат на хрватската правда. 
Обвинителите велат дека двајцата се одговорни за тортура и нехуман третман. 
(ХРТ, РТС, Блиц - 12/04/11)
