04/07/2005
ПРИШТИНА, Косово, Србија и Црна Гора -- Во изјавите од неделата (3-ти јули) двајцата највисоки косовски водачи ги осудија одговорните за бомбашките напади врз УНМИК, ОБСЕ и парламентот.
Претседателот Ибрахим Ругова рече дека експлозиите доцна во саботата имале за цел дестабилизирање на покраината додека меѓународните претставници го проверуваат напредокот во исполнувањето на меѓународните демократски стандарди.
Тој за овие напади ги обвини непријателите на потенцијалната независност на Косово.
Премиерот Бајрам Косуми, исто така, ги поврза нападите со меѓународниот преглед кој ќе доведе до разговори за конечкиот статус на Косово.
Филип Голдберг, шеф на американската канцеларија во Приштина, рече дека терористичките напади нема да го свртат вниманието од важната работа што стои пред меѓународната заедница и народот во Косово.
Шефот на УНМИК, Сорен Јесен-Петерсен, даде изјава во која од народот се бараат информации за УНМИК и на косовската полиција и помош во изведувањето на извршителите пред лицето на правдата.
Никој не ја презеде одговорноста за нападите.
(Политика, Данас - 04/07/05;
веб-страница на УНМИК, Танјуг, АП, АФП - 03/07/05)
