22/03/2006
ПАРИЗ, Франција -- За време на состанокот со својот бугарски колега, Ивајло Калфон, во вторникот (21-ви март) во Париз, министерот за надворешни работи, Филипе Дуст-Блази, изрази уверување дека Бугарија ќе биде подготвена за членство во ЕУ на 1-ви јануари 2007 година, според планираното. 
Дуст-Блази рече дека Франција веќе го започнала процесот на ратификација на Спогодбата за пристап на ЕУ со Бугарија и Романија.
Но, истовремено, романскиот министер за надворешни работи, Михаи Разван-Унгуреану, отворено ја критикуваше Франција -- историски, сојузник на неговата земја -- за одолговлекување на ратификацијата на Спогодбата за пристап на Романија. 
За време на посетата на Брисел претходно оваа недела Унгуреану рече дека Букурешт е разочаран од бавното темпо на ратификацијата од страна на земјите-членки на ЕУ, посочувајќи ја особено Франција. 
(веб-страница на бугарската влада, БНР, ЕУ Обсервер - 21/03/06)
