20/02/2006
СКОПЈЕ, Македонија -- Според извори на скопската А1 телевизија објавени изминатиов викенд парламентарните избори, најверојатно, ќе се одржат на 28-ми мај. 
Ова се смета за компромис помеѓу владејачката коалиција - која инсистираше за избори во јули - и опозицијата, која смета дека одржувањето на изборите во лето ќе се одрази на одѕивот на гласачите. 
Високите претставници на ЕУ на крајот од минатата недела го посетија Скопје, при што беше разговорано за изборите и за други прашања.
Во другите вести, Демократската унија за интеграција, помалиот партнер во коалициската влада, во петокот го претстави нацрт-законот за статусот на поранешните членови на сега веќе распуштената Ослободителна национална армија (ОНА). 
Во нацрт-законот не се користи референцата „ОНА“, туку наместо тоа се користи изразот „учесници во вооружениот конфликт во 2001 година“. 
Во истиот, наводно, се предвидува еднаков третман и бенефиции за поранешните албански милитанти и нивните семејства со оној на поранешните припадници на македонските безбедносни структури. 
(A1 TВ - 19/02/06; Утрински весник - 18/02/06; A1 TВ - 17/02/06)
