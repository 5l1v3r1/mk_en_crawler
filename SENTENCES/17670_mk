26/01/2007
СКОПЈЕ, Македонија -- Претставникот на ЕУ во Македонија Ерван Фуере и британскиот амбасадор Роберт Чатертон Диксон во четвртокот (25-ти јануари) издадоа одделни изјави, во кои се повикува на континуиран политички дијалог во земјата.
Најголемата опозициска партија на етничките Албанци, Демократската унија за интеграција (ДУИ), и нејзиниот партнер, Партијата за демократски просперитет, неодамна се заканија дека повторно ќе го бојкотираат парламентот, тврдејќи дека владејачката коалиција, наводно, не го почитува т.н. Бадинтеров принцип, според кој е потребна мнозинска поддршка од малцинските партии кога се гласаат закони поврзани со малцинствата.
Исто така, за време на состанокот со премиерот Никола Груевски и амбасадорите на земјите-членки на ЕУ, Диксон рече дека ЕУ очекува сите партии претставени во парламентот да имаат активно учество.
(Вечер - 26/01/07;
A1 TВ - 25/01/07)
