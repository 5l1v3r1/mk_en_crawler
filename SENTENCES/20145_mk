17/03/2008
AНКАРА, Турција -- Премиерот Реџеп Тајип Ердоган во саботата (15-ти март) ги обелодени серијата економски и културни иницијативи за главно курдското население во југоисточниот проблематичен дел од Турција. 
Во интервјуто за „Њујорк тајмс“ Ердоган рече дека 12 милијарди американски долари ќе бидат потрошени во текот на следните пет години за подобрување на земјоделството во претежно руралниот регион.
Поголем дел од партите ќе бидат наменети за проектите за изградба на брани и наводнување, како и за чистењето од мините на една голема област долж границата со Сирија. 
Проектите се очекува да ја обезбедат многу потребната вода за сувите земјоделски полиња, да помогнат во спречувањето на идните енергетски тешкотии и да создадат нови работни места. 
Ердоган, исто така, рече дека наскоро ќе биде отворен и повеќејазичен телевизиски канал, кој ќе вклучува програма на курдски јазик. 
Ердоган рече дека решението на долготрајниот конфликт со Курдите не може да се заснова само на безбедносни мерки, туку мора да вклучува и економски развој и културни права. 
(Њујорк тајмс, Тркиш прес - 15/03/08)
