31/08/2010
СОФИЈА, Бугарија -- Роберт Зелик, претседател на Светската банка, ги пофали напорите на бугарската влада во борбата против корупцијата и организираниот криминал и за целосна интеграција на земјата во ЕУ, објавија локалните медиуми во понеделникот (30-ти август). 
Во писмото до претседателот на Европската комисија, Жозе Мануел Баросо, Зелик рече дека е импресиониран од брзината на реформите. 
Писмото следеше по неговата посета на Бугарија на почетокот од овој месец, за време на која беше договорено дека Банката ќе обезбеди стручна помош и финансирање за подобрување на инфраструктурата во Бугарија. 
Набргу по посетата, министерството за финансии објави соопштение во кое се вели дека потпишаниот Меморандум за разбирање нема да придонесе за буџетскиот дефицит оваа година или следната. 
(Standart, BNT, Focus - 30/08/10)
