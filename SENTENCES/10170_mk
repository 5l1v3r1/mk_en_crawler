29/09/2004
ЉУБЉАНА, Словенија -- Шефот за безбедност на ЕУ, Хавиер Солана, во вторникот (28-ми септември) им рече на Словенија и Хрватска дека мора да остварат дијалог за решавање на нивниот спор во врска со територијалните води во Пиранскиот залив. 
Говорејќи само неколку дена откако Љубљана формално ја повлече својата поддршка за кандидатурата на Загреб за членство во ЕУ, Солана ги увери балканските нации дека патот кон ЕУ останува отворен за нив. 
Тој, исто така, ја потсети Словенија дека како прва земја од Балканот која влезе во ЕУ и во НАТО, таа е обврзана да „им го покаже патот на другите земји од регионот“.
Хрватскиот град Пула, во меѓувреме, е домаќин на состанокот на Советот на Југоисточна Европа за планирање во итни случаи. 
На состанокот присуствуваат претставници од 11 земји. 
(AФП, ХИНА, ХРТ - 28/09/04)
