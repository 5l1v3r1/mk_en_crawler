02/08/2007
AНКАРА, Турција -- Поранешниот началник на турскиот Генералштаб, Хилми Озкок, во средата (1-ви август) објави дека која било одлука за отпочнување воени операции во северен Ирак зависи од владата.
Озкок рече дека и покрај тоа што тој има свое сопствено мислење, сите ставови мора да бидат земени предвид.
Турција тврди дека терористите на Курдистанската работничка партија ги користат базите во северен Ирак за напади во Турција.
Озкок, исто така, ја потврди позицијата на Турција дека интегритетот на Ирак мора да се сочува.
„Ирак растргнат на парчиња може да послужи на нечии интереси, но ќе биде многу опасно за безбедноста и просперитетот на регионот“, рече генералот.
(Новинска агенција Анадолу, Фокус, РИА Новости, Ројтерс, АП - 1/08/07)
