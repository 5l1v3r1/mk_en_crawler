08/07/2008
АНКАРА, Турција -- Првото отворено рочиште во судскиот процес за убиството на турско-ерменскиот новинар Хрант Динк започна во понеделникот (7-ми јули) во Истанбул. 
Судот ќе ги сослуша 19-те осомничени кои се соочуваат со обвиненија дека го организирале убиството на Динк. 
Вооружен напаѓач пукаше во уредникот на турско-ерменскиот неделник Агос на 19-ти јануари 2007 година, пред канцелариите на весникот. 
Претходните пет рочишта од судењето беа затворени за медиумите и набљудувачите, бидејќи наводниот вооружен напаѓач Огун Самас немаше 18 години. 
Пред судницата група демонстранти протестираа против бавноста на судењето и бараа правдата да биде задоволена. 
Судењето започна во јули 2007 година.
Во другите вести, две жени починаа во шумски пожар во понеделникот (7-ми јули) во јужната провинција Мерсин, објавија турските медиуми. 
Пожарот почна во шума, но брзо се прошири во населените области, при што две лица починаа, а неколку други селани во округот Гулнар беа повредени. 
(Хуријет, Заман - 08/07/08, новинска агенција Доган, АФП - 07/07/08)
