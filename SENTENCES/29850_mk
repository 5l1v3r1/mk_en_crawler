21/04/2011
БЕЛГРАД, Србија -- Министерот за внатрешни работи, Ивица Дачиќ, кој го предводи помалиот коалициски партнер, Социјалистичката партија на Србија (СПС) во средата (20-ти април) рече дека ако тој беше претседател, веднаш ќе распишеше предвремени избори.
Сепак, Дачиќ истакна дека политичката стабилност е од голема важност и се согласи дека евентуалните избори треба да се одржат откако Европската комисија ќе ја објави својата одлука за апликацијата на Србија за членство.
Изминатиот викенд, водачот на опозицијата Томислав Николиќ отпочна штрајк со глад, барајќи распишување на изборите за декември.
Но, претседателот Борис Тадиќ одби да свика предвремени избори пред Србија да добие кандидатски статус во ЕУ.
Следните општи избори треба да се одржат во мај 2012 година.
(Бета, РТС, Танјуг - 20/04/11)
