06/03/2007

Tурскиот претседател Ахмет Неџдет Сезер ја потврди поддршката на неговата земја за брз прием на Aлбанијa во НАТО, за време на состанокот со својот албански колега, Алфред Мојсиу, во петокот (2-ри март) во Анкара. 
Тие ги оценија билатералните врски како извонредни и разговараа околу начините за понатамошна соработка во здравствениот и одбранбениот сектор, економските прашања и образованието.
***
Српската владина и бизнис делегација, предводена од Расим Љајиќ, го посети Кувајт изминатиот викенд. 
Во неделата (4-ти март) Љајиќ се состана со кувајтскиот водач Шеик Сабах ал Ахмед ал Џабер ал Сабах, на разговори околу можностите за соработка во областа на економијата и одбраната. 
Претставниците на српското претпријатие Југоимпорт-СДПР го посетија кувајтското Министерство за одбрана и разговараа за заеднички проект.
***
Британскиот принц Чарлс и неговата сопруга Камила во четвртокот (1-ви март) пристигнаа во официјална посета на Бања Лука, каде што ги посетија британските мировници во рамките на ЕУФОР. 
Кралскиот пар учествуваше во британската воена парада по повод одбележувањето на Св.Дејвид и се состана со членовите на трипартитното претседателство на Боснa и Херцеговина.
***
Maкедонскиот претседател Бранко Црвенковски и словенечкиот премиер Јанез Јанша во средата (28-ми февруари), за време на состанокот во Скопје, се согласија дека планот на претставникот на ОН, Марти Ахтисари, е добра основа за решавање на прашањето на статусот на Косово. 
Јанша, исто така, ја потврди поддршката на земјата за кандидатурата на Македонија за евроатланска интеграција и за економскиот развој на земјата.
***
Романскиот претседател Трајан Башеску потврди дека неговата земја ја поддржува кандидатурата на Албанија за членство во НАТО, како и нејзината интеграција во ЕУ, за време на разговорите со претседателката на албанскиот парламент, Џозефина Топали, во средата (28-ми февруари) во Букурешт.
***
Maкедонскиот министер за одбрана, Лазар Еленовски, и црногорскиот министер за одбрана, Боро Вучиниќ, во вторникот (27-ми февруари) потпишаа меморандум за соработка во одбраната. 
Еленовски рече дека Македонија, како сериозен кандидат за членство во НАТО, ќе биде подготвена да го сподели своето искуство од интеграцијата со Црна Гора и да й помогне на земјата да ги подготви своите стратешки документи за членството во НАТО.
***
Претседателот на финскиот парламент, Паво Липонен, рече дека неговата земја ќе го поддржи влезот на Хрватскa во ЕУ во 2009 година, за време на разговорите со својот хрватски колега, Владимир Шекс, во вторникот (27-ми февруари) во Загреб. 
Според Липонен, нема големи пречки за тоа Хрватска да добие полноправно членство во ЕУ дотогаш, под услов земјата да продолжи со спроведувањето на реформите.
(Разни извори 27/02/07-06/03/07)
