17/01/2010
БРИСЕЛ, Белгија -- Претседателот на Европската комисија (ЕК) Жозе Мануел Баросо испрати писмо до Европскиот парламент (ЕП) во петокот (15-ти јануари), во кое се вели дека Бугарката Румјана Јелева го има потребното ниво на генерална компетенција во областа на хуманитарната помош за да стане членка на новата комисија.
Јелева, предложена за комесар за меѓународна соработка, хуманитарна помош и одговор на кризи, стана магнет за критики заради наводното непријавување на евентуалниот судир на интереси и давањето неубедливи одговори за време на претресот за нејзината номинација.
Во писмото до Баросо, Јелева потврди дека пријавувањето на интересите што таа го поднесла по својата номинација, било сосема коректно.
Бугарскиот премиер Бојко Борисов, исто така, ја потврди својата поддршка за бугарската кандидатка и истакна дека нема да ја повлече својата номинација.
(Ајриш тајмс, Актуално, News.bg, Пари, Стандард, БГНЕС - 15/01/10)
