25/11/2010
БЕЛГРАД, Србија -- Шефот на националниот совет на Србија за соработка со Трибуналот на ОН за воени злосторства (МКТЈ), Расим Љајиќ, рече дека британските и другите надворешни разузнавачки служби й помагаат на Србија во потрагата по Ратко Младиќ. 
Во интервју за весникот Данас во четвртокот (25-ти ноември), Љајиќ рече дека оваа размена на информации може да доведе до апсење на поранешниот воен командант на босанските Срби. 
Во својот најнов извештај за Србија, главниот обвинител на МКТЈ, Серж Брамерц, вели дека напорите на Белград за пронаоѓање и апсење на преостанатите бегалци обвинети за воени злосторства, Ратко Младиќ и Горан Хаџиќ, „останува проблематично“. 
Младиќ е во бегство откако Хашкиот трибунал го обвини во 1995 година за геноцид, воени злосторства и злосторства против човештвото, во врска со босанскиот конфликт во периодот 1992-1995 година. 
(Данас, Бета, Б92, С Медиа - 25/11/10)
