10/04/2011
ВАШИНГТОН, САД -- Стејт департментот во петокот (8-ми април) го објави својот извештај за 2010 година за светската Практика со човековите права, кои ја вклучуваат ситуацијата на Балканот.
Меѓу клучните проблеми во скоро сите земји во регионот се прекумерната употреба на сила, лошите услови во затворите, корупцијата, дискриминацијата против малцинските членови и оние со хендикеп, како и шверцот со луѓе.
Во Албанија, документот ги наведува случаите на полициско насилство врз осомничените за време на сослушување и притворање, како и дискриминацијата.
Слични случаи има и во Босна и Херцеговина (БиХ), каде што се наведува малтретирањето и заплашувањето на новинари и членови на граѓанското општество.
Во Бугарија извештајот ги повикува властите подобро да се справат со насилството врз жените и децата, и да го подигнат нивото на образование на ромските деца.
Хрватска се соочува со „многу заостанати и нерешени криминални случаи и граѓански случаи“, како и неефикасно водење на некои домашни случаи на воени злосторства.
Во Кипар и Грција, конкретниот проблем се однесува на третманот на барателите на азил.
„Шверцот на жените во Кипар, особено за сексуална експлоатација, и понатаму претставува проблем, а, исто така, регистриран е и шверц на работна сила“, се вели во документот.
Косово беше критикувано за „мешање на владата во безбедносните сили и судството;
долги предсудски притворања и недостаток на навремен судски процес“.
Во Македонија извештајот наведува дека „тензиите меѓу етничките Македонци и етничките Албанци и понатаму влијаат на индивидуалните можности за образование, вработување и политичко учество“.
Романија се соочи со политички насилство и лош третман на ромските затвореници и шверц со луѓе за трудова и сексуална злоупотреба и принудно питање.
Србија беше критикувана за неапсењето на двајцата преостанати бегалци обвинети за воени злосторства -- Горан Хаџиќ и Ратко Младиќ.
Во делот за Турција, властите ги наведоа незаконските убивања од страна на безбедносните сили, проблемите со судството, ограничената слобода на изразување, и насилството врз жените, вклучително и „убиствата заради чест“.
(Веб-страница на Стејт департментот, МИА, Блиц, Независне новине - 09/04/11)
