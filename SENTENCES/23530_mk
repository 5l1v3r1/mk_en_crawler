27/04/2009
ПРИШТИНА, Косово -- Непознати лица, можеби полицајци, ја ограбија канцеларијата со докази на полицијата во Приштина во саботата (25-ти април), соопшти портпаролот Арбер Бека. 
Голем дел од доказите произлегуваат од работата на единицата за борба против дрогата, вклучително и предмети поврзани со случаите на организиран криминал. 
Канцеларијата со докази се наоѓа зад централата на полицијата во Приштина.
Во другите вести, министерот за внатрешни работи, Зенун Пајазити, во неделата рече дека владата не бара полициско решение на проблемите во северно Косово. 
Тој рече дека владата испраќа пораки за соживот до северот и дека преземените безбедносни мерки од страна на косовската полиција се последниот збор за ситуацијата да се држи под контрола. 
Пајазити додаде дека присуството на ЕУЛЕКС треба да го убеди српските полицајци, кои одбиваат да работат во косовските институции, да се вратат на работа.
Во меѓувреме, полицијата на ЕУ во понеделникот употреби солзавец за да ја растера толпата од околу 100 Срби, кои протестираа поради враќањето на албанските бегалци во тензичниот северен дел од земјата, рече портпаролот. 
Стотици косовски Срби протестираа во последните денови против реконструкцијата на седум уништени куќи во сопственост на албански бегалци во близина на Митровица. 
(Зери, Коха Диторе, Телеграфи, Косова Сот, Ројтерс - 27/04/09; ТВ 21, Кохавижн -- 26/04/09)
