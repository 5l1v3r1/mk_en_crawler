15/07/2009
Од Горан Трајков за Southeast European Times во Скопје – 15/07/09 Фотографии на Томислав Георгиев
Вгнезден на брегот од древното езерото и опколен со планини, Охрид е уникатно место за одмор.
Историчарот на уметност сер Херберт Рид, го нарече Охрид „мост на европската уметност“ помеѓу Византија и Ренесансата.
Многубројните посетители ги разгледуваат дваесеттината средновековни охридски цркви, восхитувајќи се на ремек-делата на архитектурата и фрескоживописот. 
Римскиот император Јустинијан ја воспоставил Охридската архиепископија или Justiniana Prima, со која Охрид станал настар духовен и книжевен центар.
Историските цркви -- Св. 
Јован Канео, Св. 
Софија и Св. 
Пантелејмон -- дефитивно вреди да се посетат за да се ѕирне во историјата и убавината.
Самоиловата тврдина, со своите импозантни ѕидови, е нешто што мора да се види. 
Многу охридски културни знаменитости се наоѓаат веднаш под тврдината. 
Античкиот амфитеатар е местото каде што секоја година се одржува фестивалот на театарот и музиката Охридско лето, и други настани.
Близу до центарот на градот се наоѓаат статуите на светците-заштитници на градот, Св. 
Климент и Св. 
Наум, кој е закопан во црква што го носи неговото име.
Но, можеби најпозната знаменитост е трикатната Куќа на Робеви, која претставува најдобар пример за македонската архитектура од 19-тиот век. 
Денес куќата е музеј, во кој се изложени македонски артефакти.
Благата континентална клима на регионот -- помеѓу 25 и 30 целзиусови степени -- привлекува посетители на охридските плажи. 
Плажите Градиште и Љубаништа се надвор од градот, но близу до градот се Метропол и Гранит.
Многу посетители избираат да се возат со брод по Охридското Езеро, кое е познато по својата вкусна пастрмка. 
Некои го истражуваат езерото барајќи слатководни бисери.
Големиот број ресторани нудат локални и меѓународни кулинарски специјалитети, од полнети лозови лисја до полупечени меса.
Охрид нуди и ноќен живот. 
Вечерта може да се започне во градските кафулиња или на Старата чаршија, а може да се заврши во некој од бројните клубови и дискотеки.
Секој ден има летови од Скопје -- и другите балкански главни градови -- до охридскиот аеродром Св. 
Павле, но многумина се одлучуваат за поживописно патување со автомобил или автобус.
