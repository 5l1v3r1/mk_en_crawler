14/07/2008
АНКАРА, Турција -- Владејачката Партија на правдата и развојот (АКП) планира да ги префрли своите пратеници во друга партија ако Уставниот суд на крај ги забрани наводните антисекуларни активности на АКП, објавија локалните медиуми во неделата (13-ти јули).
Премиерот Реџеп Тајип Ердоган наводно се согласил за оваа опција со Туна Беклевиќ, водачот на Моќната турска партија (ГТП).
Главниот обвинител Абдурахман Јалцинкаја го покрена случајот против АКП во март, барајќи забрана на партијата и нејзините 70 високи функционери.
Во другите вести, истанбулскиот главен обвинител Ајкут Ченгиз Енгин во понеделникот покрена обвинение за 85 осомничени кои се притворени во врска со истрагата за Ергенекон.
Ултранационалистичката секуларистичка група, наводно, планирала државен удар.
Обвинението ги товари членовите за формирање терористичка ќелија, која планирала да отпочне кампања за дестабилизација со цел да ја собори происламската влада.
Судот ќе го докаже или ќе го врати обвинението во рок од две недели.
(Заман, Хуријет, Сабах - 14/07/08, Хуријет, Канал Д, Заман, Сабах, Тркиш прес - 13/07/08)
