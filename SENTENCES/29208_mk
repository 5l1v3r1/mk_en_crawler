06/10/2010
TИРАНА, Албанија -- Банката на Албанија објави извештај за туризмот во вторникот (5-ти октомври), покажувајќи пониски од очекуваните приходи, со оглед на рекордниот број туристи во посета на земјата. 
Туризмот во Албанија беше прогласен од страна на владата за сектор кој доживува бум во последните години. 
Бројот на туристите се зголеми десеткратно од 2004 година, потврди Централната банка, но во исто време, државните приходи од секторот пораснаа само 2,1 пати, во споредба со пред шест години. 
Локалните медиуми коментираа дека извештајот фрла сенка на владините изјави во кои се рекламира успех во привлекувањето на многу туристи, кои ги зголемуваат приходите. 
(Tоп ченал, Њус 24, Топ њус, Алсат - 05/10/10)
