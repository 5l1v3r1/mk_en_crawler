13/01/2005
БЕЛГРАД, Србија и Црна Гора -- Србија и Црна Гора ќе формира експертска група која ќе го испита убиството на еден тинејџер - етнички Албанец во областа на Прешево, соопшти во средата (12-ти јануари) министерот за човекови права Расим Љајиќ.
Групата ќе ја сочинуваат високи претставници на Владата, Армијата, полицијата и локални функционери.
Љајиќ изјави дека се надева оти на групата ќе й се приклучат и претставници на етничките Албанци.
Извештаите во локалните медиуми, во меѓувреме, објавија дека НАТО изрази пофалби за начинот на кој белградските власти одговорија на инцидентот од минатиот викенд.
Во другите вести, српскиот Врховен суд нареди повторување на судскиот процес на еден поранешен српски полицаец, кој беше осуден на 20 години затвор за воени злосторства.
Саша Цвјетан беше осуден за вмешаност во убиството на 19 етнички Албанци, меѓу кои и жени и деца.
(AФП, Бета, Б92 - 12/01/05)
