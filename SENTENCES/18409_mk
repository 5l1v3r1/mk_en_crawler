10/04/2007
ПРИШТИНА, Косово, Србија -- Премиерот Агим Чеку во понеделникот (9-ти април) рече дека косовската влада е подготвена да се соочи со сите предизвици поврзани со градењето на една држава, ако покраината добие независност. 
Признавајќи дека се работи за голем број политички и економски предизвици, тој рече дека косовските Албанци се решени да го направат секој потребен чекор и дека владата активно ќе работи на заштитата на интересите на сите косовски граѓани. 
Неговиот коментар се совпадна со почетокот на разговорите на Советот за безбедност на ОН во врска со предлогот на специјалниот претставник на Марти Ахтисари за решавање на статусот на Косово. 
На барање на Русија, мисија на Советот за безбедност планира да ги посети Белград и Приштина пред какво било гласање за предлогот на Ахтисари.
Србија, во меѓувреме, започна дипломатски напори за поништување на планот. 
Српскиот министер за надворешни работи, Вук Драшковиќ, моментно се наоѓа во посета на Јужна Африка, една од десетте непостојани членки на Советот за безбедност, за да лобира против независноста на Косово. 
(Aлбански вести, Вечерње новости, Б92, Бета - 10/04/07; Tелеграфи, Топ-ченал, РТК, А1 ТВ, Танјуг, РТС - 09/04/07)
