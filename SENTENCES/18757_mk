07/02/2007
ВАШИНГТОН, САД -- Разговорите во Вашингтон помеѓу турскиот министер за надворешни работи, Абдула Ѓул, и американски официјални претставници се фокусираа на борбата против терористичката организација Курдистанска работничка партија (ПКК).
Тој во вторникот (6-ти февруари) се состана со државниот секретар Кондолиза Рајс, по разговорите во понеделникот со заменик-претседателот Дик Чејни и советникот за национална безбедност Стивен Хедли.
Според извештаите на медиумитe, Ѓул, исто така, ја искажал пред официјалните претставници турската загриженост во врска со евентуалните последици по билатералните врски, ако американскиот конгрес усвои резолуција во која ќе се осудат масовните убиства на Ерменците во последните денови пред пропаста на Отоманската империја, како геноцид.
(Aксам, Заман, НТВ - 07/02/07;
Turks.US, АП, АФП - 06/02/07)
