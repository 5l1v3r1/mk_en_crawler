28/01/2013
Билјана Лајмановска за SETimes во Скопје -- 25.01.2013
Бугарија, Хрватска, Грција, Србија, Словенија и Црна Гора се рангирани како „слободни“ во овогодишениот извештај на Фридом хаус „Слободата во светот“, додека Македонија, Албанија, Босна и Херцеговина и Косово се рангирани како „делумно слободни“.
„Демократијата во Централна и Источна Европа, вклучително и Балканот ...
остана релативно непроменета за време на европската финансиска криза.
Тоа е импресивно и јас мислам дека е, во одредена мера, доказ за улогата што Европската унија ја има во овој регион“, изјави заSETimesАрч Падинг, заменик-претседател за истражување во Фридом хаус.
На глобално ниво, слободата во светот паѓа веќе седма година по ред.
Политичките права и граѓанските слободи се подобрени во Либија и во Египет, но се значително намалени во Русија, Нигерија и 25 други држави.
Извештајот ги оценува земјите врз основа на квалитетот на изборите што ги организираат, правата на граѓаните да се организираат во политички партии, правата на малцинствата, судството, владеењето на правото и други категории.
Извештајот ги дефинира како „делумно слободни“ земјите каде што „постои ограничено почитување на политичките права и граѓанските слободи и кои се соочуваат со клима на корупција, слабо владеење на правото, етнички или верски конфликти и политичка ситуација во која една партија доминира, иако постои одредено ниво на плурализам“.
Во Централна и Источна Европа повеќето земји (76 отсто) се рангирани како „слободни“, а другите се „делумно слободни“.
„За Македонија, тоа што е делумно слободна земја, значи дека ...
легислативата на [земјата] на некој начин кореспондира со демократските стандарди и барања, но во реалноста практиката покажува спротивни движења, кои се далеку од спроведување на сегашната легислатива“, рече за SETimesМирјана Најчевска, професорка на Институтот за социолошки и политичко правни истражувања во Скопје.
„Корупција, неефикасност на судството, бавни процедури – сите овие се забелешки кои покажуваат слабости во нормалното функционирање на клучните институции.
Ако правната држава не функционира, тогаш тоа е првиот предуслов за непочитување на човековите права“, рече за SETimesОсман Кадриу, професор по право на Универзитетот ФОН во Скопје.
Дури и во балканските држави рангирани како слободни, ситуацијата со почитувањето на човековите права е далеку од идеална.
Експертите предупредуваат дека за да се подобри нејзиниот рејтинг и за генерално почитување на човековите права, Македонија и другите земји во регионот мора да ги сфатат сериозно забелешките во извештаите, како што е оној што го подготви Фридом хаус.
„За доброто на нашата држава, треба да ги прифатиме овие критички забелешки и истите треба да ни послужат како препорака како да се однесуваме.
Државните власти треба да ги искористат како помош во тоа што го прават, за да се подобри ситуацијата со човековите права“, рече Кадриу за SETimes.
Шкељзен Драгај, портпарол на косовското Министерство за култура, млади и спорт, изјави за SETimes дека се прават напори.
„Направени се големи обиди за почитување на човековите права на секој поединец.
Има случаи или ситуации кога има кршење на правата, но тоа главо се случува поради недостигот на традиција на државата и на владеењето на правото“, рече Драгај за SETimes.
„Но, генерално се обидуваме да бидеме особено внимателни и да немаме никакво кршење на човековите права“, додаде Драгај.
