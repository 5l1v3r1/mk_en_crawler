21/12/2005
ПРИШТИНА, Косово, Србија и Црна Гора -- УНМИК во вторникот (20-ти декември) објави дека издал овластување за формирање на министерства за правда и внатрешни работи во покраината.
Жан Дусур, специјален претставник на ОН за полиција и правда, рече дека одлуката ја потенцира довербата на меѓународната заедница во способноста на Косово самостојно да ги води внатрешните работи.
Премиерот Бајрам Косуми го поздрави овој чекор како нешто што ќе го зајакне имиџот на Косово како демократски ентитет во Европа.
Во другите вести, американските војници во Косово го посетија најголемиот дом за деца без родители во покраината и им дадоа божиќни подароци на децата во домот.
Парите за подароците беа собрани од 1800-те американски војници во Косово.
(AП, ДПA - 20/12/05)
