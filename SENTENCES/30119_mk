22/12/2010
AТИНА, Грција -- Премиерот Јоргос Папандреу ги критикуваше агенциите за кредитен рејтинг за нивната „неприфатлива логика“ во врска со континуираното намалување на рејтингот на најслабите економии на Европа, во текот на изминатата недела.
„Поради кризата во еврозоната, ние имаме лавина критики од раетинг-куќите, кои ги деградираат земјите или ги ставаат на негативно набљудување“, рече Папандреу на состанокот на владата во понеделникот (20-ти декември).
„Ова е неприфатлива логика од нивна страна“, додаде тој.
Во последниве месеци, серија водечки агенции за рангирање како што се Мудис, Фич и Стандард енд пурс, го деградираа рејтингот на Грција, оневозможувајќи подигнување свежи пари на отворениот пазар.
Минатата недела Мудис предупреди дека е можно уште повеќе да го намали суверениот кредитен рејтинг на Атина.
(AФП, АНА-МПA - 21/12/10)
