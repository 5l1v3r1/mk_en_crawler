14/09/2010
AТИНА, Грција -- Камионџиите паркираа стотици возила по главните патишта во понеделникот (13-ти септември), протестирајќи против владините планови за отворање на нивниот сектор за поголема конкуренција. 
Акцијата создаде долги редици на бензинските пумпи низ целата земја, бидејќи возачите стравуваа од нов недостаток на гориво сличен на оној од јули, кога се одржаа слични протести. 
Тогаш интервенираше владата, барајќи возачите на камиони за гориво да го прекинат протестот. 
Со оглед на тоа што оваа одлука останува на сила, возачите, всушност, не можат да прогласат штрајк. 
Нивниот синдикат вели дека тие, наместо тоа, ќе одржуваат секојдневни протести.
Во меѓувреме, вработените во државната железница отпочнаа 24-часовен штрајк во вторникот против планираното кратење на платите и персоналот во нивниот сектор. 
Премиерот Јоргос Папандреу во понеделникот рече дека сочувствува со демонстрантите. 
„Се разбира, не сакаме насилство и мораме ... 
да го одржиме дијалогот за луѓето да почувствуваат дека работиме заедно на решавање на овој проблем“, рече Папандреу на конференцијата во Осло, во организација на ММФ и Меѓународната организација на трудот. 
(AП, АФП, АНА-МПA - 13/09/10)
