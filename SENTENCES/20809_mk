07/01/2008
TИРАНА, Албанија -- Идната владина програма на опозициската Социјалистичка партија (СП) ќе биде обелоденета во јуни или јули, рекоа партиските претставници во неделата (6-ти јануари). 
СП се надева дека програмата, подготвена со помош на некои европски експерти, ќе ги постави основите за враќањето на партијата на власт во 2009 година. 
На крајот од месецов, група експерти од Германија допатуваат во Албанија да помогнат во подготвувањето на програмата.
Во другите вести од неделата, повеќе од 2.000 луѓе присуствуваа на протестот во јужниот град Валона, против изградбата на нов крајбрежен терминал за преземање на нафтените производи во заливот на градот. 
Противниците бараат распишување локален референдум за изградбата на терминалот. 
(Газета Шкиптаре, Шкип, Панорамa - 07/01/08; Коха Јоне, Балканвеб, Њус24, Топ-ченал - 06/01/08)
