21/09/2004
БЕЛГРАД, Србија и Црна Гора -- Ултранационалистичката Српска радикална партија (СРС) й понуди коалиција на Демократската партија на Србија (ДСС) на премиерот Воислав Коштуница, за белградското Градско собрание.
Заменик-претседателот на СРС, Томислав Николиќ, во понеделникот (20-ти септември) рече дека тој и Коштуница ќе разговараат за предлогот в среда, и покрај тоа што ДСС соопшти дека се двоуми дали да соработува со радикалите.
На локалните избори во неделата СРС освои 27 места во белградското собрание, ДСС освои 13, а нивниот главен противник -- Демократската партија на претседателот Борис Тадиќ -- освои 34 места.
Исто така во понеделникот, Конгресот на локалната и регионалната власт при Советот на Европа (СоЕ) го пофали спроведувањето на изборите во Србија.
Ален Шенар, шефот на набљудувачката мисија, изјави дека гласањето било добро организирано и во голема мерка било во согласност со посветеноста на Србија на стандардите на СоЕ.
(Б92, Веб-страница на СоЕ, Танјуг - 20/09/04)
