23/01/2009
АНКАРА, Турција -- Полицијата во четвртокот (22-ри јануари) уапси околу 35 лица, вклучително и еден новинар и еден синдикален водач, под сомневање за членство во организацијата Ергенекон, која обвинителите велат дека ковала заговор за државен удар. 
Висок полициски претставник и армиски офицер беа помеѓу приведените на сослушување. 
Полицијата ги изврши апсењата во 16 провинции низ целата земја и, исто така, ги пребара канцелариите на синдикатот на металската индустија, објавија локалните медиуми. 
Потегот следеше по серијата апсења претходно овој месец.
Исто така во четвртокот, шест лица беа повредени -- од кои едно потешко -- кога се сруши станбена зграда во анкарскиот округ Кечиорен. 
Два ката од зградата без зафатени, макар што многу од деловите беа празни. 
Сите повредени биле во старата зграда во близина на онаа што се сруши. 
Инспекторите работат на утврдување на причините. 
(Хуријет, Милијет, Ватан, Чумхуријет - 23/01/09; новинска агенција Анадолу, Ројтерс, СНН Турк, АП - 22/01/09)
