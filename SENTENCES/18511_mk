11/07/2007
ВИЕНА, Австријa -- Хрватскиот премиер Иво Санадер ја пофали улогата на ОБСЕ во повоената обнова и трансформација на неговата земја, за време на говорот пред Постојаниот совет на ОБСЕ во вторникот (10-ти јули) во Виена.
„Соработката со ОБСЕ беше исклучително важна и корисна за градењето на институциите, водењето со транзиционите прашања и зајакнувањето на демократската средина“, рече тој.
Санадер рече дека го поддржал неодамнешниот предлог на претседавачот на ОБСЕ, шпанскиот министер за надворешни работи, Ангел Моратинос, за затворање на мисијата на организацијата во Хрватска до крајот на оваа година.
(Вјесник, Пословни дневник - 11/07/07;
веб-страница на ОБСЕ, ХРТ - 10/07/07)
