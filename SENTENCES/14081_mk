17/03/2006
АТИНА, Грција -- Како претседател на Процесот за соработка во Југоисточна Европа (СЕЕЦП) Атина е домаќин на дводневната конференција на претседателите на парламентите на земјите-членки. 
Настанот, кој започна во петокот (17-ти март), ќе се фокусира на регионалната соработка, демократијата, граѓанското општество и улогата на СЕЕЦП. 
Претставниците на парламентарните собранија на Советот на Европа, Европскиот парламент, НАТО, ОБСЕ и Пактот за економска соработка на Црното Море, исто така, учествуваат на конференцијата.
Во другите вести, претставниците на Министерството за внатрешни работи на земјите од ЈИЕ ќе се состанат в сабота во еден бугарски туристички центар. 
Во фокусот на разговорите ќе биде безбедноста и регионалната соработка. 
(веб-страница на грчкиот парламент, Албански вести - 17/03/06; БНР - 16/03/06)
