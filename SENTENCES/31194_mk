02/05/2011
БАЊА ЛУКА, Босна и Херцеговина (БиХ) -- Повеќе од 1.000 луѓе се собраа во неделата (1-ви мај) во меморијалниот центар Доња Градина во Република Српска (РС), на комеморацијата на жртвите од озлогласениот концентрационен логор Јасновац, кој го водеа усташките сили за врема на Втората светска војна. 
Се одржаа меморијални служби за Србите, Евреите и Ромите, убиени во логорот, во рамките на одбележувањето на Денот на холокаустот. 
Меѓу присутните беа и претседателот на РС Милорад Додик, претседателот на парламентот на РС, Игор Радојчиќ, претседателката на српскиот парламент, Славица Ѓукиќ-Дејановиќ, израелскиот заменик-министер за надворешни работи, Дени Ајалон, и рускиот амбасадор во Сараево, Александар Боцан Харченко. 
Доња Градина беше најголема локација на масовни егзекуции во комплексот Јасеновац. 
Повеќе од 360.000 луѓе, повеќето Срби, беа убиени таму. 
(Независне новине, РТРС, Срна - 01/05/11)
