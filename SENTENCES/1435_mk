16/12/2009
Германската писателка родена во  Романија Херта Мулер ја доби овогодинешната Нобелова награда за литература за нејзиното критичко претставување на животот зад Железната завеса.
Мулер (56) ја доби наградата заедно со 960.000 евра, на церемонијата во Стокхолм во четвртокот (10-ти декември).
Бугарската актерка Албена Григорова ја освои наградата за најдобра актерка на 7-миот студентски филмски и театарски фестивал Скена ап во Косовo.
Роберт Барановски ја освои наградата за најдобар актер, додека претставата „Чудовиште“ од Русија ја доби Специјалната награда.
Емир Капетановиќ од Босна и Херцеговина ја доби наградата за најдобар продуцент.
Музејот на современа уметност во Загреб беше отворен во петокот (11-ти декември).
Во музејот се сместени 12.000 артефакти.
Проектот вреден 55 милиони евра беше финансиран заеднички од Загреб и Министерството за култура.
Двајца српски пливачи освоија медали на 13-тиот Европски пливачки шампионат на куси патеки кој заврши во неделата (13-ти декември) во Истанбул.
Надја Хигл освои сребро во грбно пливање на 200 метри за жени, додека Иван Ленѓер заврши трет на 100 метри пеперутка.
Кипарскиот атлетичар Михалис Клациас освои златен медал во четвртокот (10-ти декември) во дисциплината фрлање диск, на светската Гимназијада во Доха.
Победничкото фрлање беше 57,07 метри.
(Разни извори – 09/12/09-16/12/09)
