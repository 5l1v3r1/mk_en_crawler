06/09/2010
Романскиот геолог Матјас Времир од Трансилванското музејско здружение откри единствени видови на месојаден диносаурус кој живеел пред 70 милиони години. 
Истиот се викал Баладеур бондок -- латински збор за „низок и набиен змеј“. 
Научниците веруваат дека тој бил долг меѓу 180 и 210 метри и имал остри канџи на своите нозе.
***
Српскиот министер за здравство, Томица Милосављевиќ и неговиот албански колега, Петрит Васили, постигнаа договор на 27-ми август за зајакнување на соработката меѓу болниците и здравствените институции во двете земји, врз основа на меморандумот за разбирање потпишан претходниот месец. 
Српската делегација, предводена од Милосављевиќ го посети Институтот за јавно здравство во Тирана и Универзитетскиот болнички центар Мајка Тереза.
***
Археолог кој работи во Tурција верува дека открил скалпери кои биле користени во примитивните операции на мозокот. 
Ондер Билги рече дека опсидијанските сечила, кои датираат од 3.200 г.п.н.е. 
биле пронајдени за време на ископувањата на гробиштата од Бронзеното време во Икизтепе, северна Турција. 
Засеците на черепите во близина се совпаднаа со сечилата.
***
Владата го прогласи 10-ти јули, роденденот на прочуениот пронаоѓач Никола Тесла, за Ден на науката во Србијa, објави Министерството за наука и технолошки развој на 27-ми август. 
Тесла е роден на 10-ти јули 1856 година.
***
Четиринаесеттата Европска конференција за земјотресен инженеринг заврши во петокот (3-ти септември) во Охрид, Maкедонијa. 
Петдневниот настан донесе европски и меѓународни експерти, на можност за размена на идеи околу актуелниот статус на земјотресниот инженеринг и неговото спроведување како дел од мерките за заштита на јавноста.
***
Српскиот кандидат, Дамјан Татиќ, е избран за експерт на Комитетот на ОН за правата на лицата со инвалидитет, објавија локалните медиуми во четвртокот (2-ри септември). 
Тој беше избран заедно со 11 други експерти од вкупно 23 кандидати. 
Србија ја ратификуваше Конвенцијата за правата на лицата со инвалидитет во 2009 година.
***
Градот Скопјe и невладината организација Хепта иницираа проект за подигнување на јавната свест за хепатитисот. 
Податоците на Националниот институт за јавно здравје покажуваат дека 250 луѓе во Македонија се заразуваат со хепатитис Б секоја година, додека 110 се зарзуваат со хепатитис Ц.
(Разни извори -- 30/08/10-06/09/10)
