05/12/2011
Цветина Борисова за Southeast European Times -- 05.12.11
Формиран во 1993 година, по балканските војни и како дел од напорите предводени од ОН за изведување пред правдата на осомничените за воени злосторства и кршење на човековите права, Меѓународниот кривичен трибунал за поранешна Југославија (МКТЈ) ќе доживее промена на својата улога, како што се приближува крајот на неговиот мандат во 2012 година.
Создавањето на Проектот за правда во воените злосторства (ВЦЈП) во јули 2010 година, го сврте фокусот на овозможувањето и транспарентноста на решавањето на случаите на трибуналот за воени злосторства во Балканот и другите светски региони што се соочуваат со слични предизвици.
Во вториот дел од нејзиното интервју за SETimes, портпаролката на Административиот и Помошните правни оддели на МКТЈ, Нерма Јелачиќ, говори за оспособувањето на балканските судови да ги решаваат случаите на воени злосторства, за проблемите во спроведувањето и за влијанието како глобален извор за истражување и судско гонење на воени злосторства.
Првиот дел од ова интервју може да се најде овдe.
SETimes:
Мислите ли дека локалните судови во поранешна Југославија се подготвени за ефикасно водење на случаите на воени злосторства?
Нерма Јелачиќ:
Стратегијата за комплетирање на трибуналот, усвоена во 2003 година, која бараше од трибуналот да ги забрза постапките, беше најважен катализатор на зајакнатите капацитети на локалните судства.
Истата ги поттикна не само да преземаат некои од случаите на трибуналот, туку и да ги водат своите сопствени случаи на воени злосторства.
Оттогаш се спроведени бројни механизми за помагање на локалните судови во зајакнувањето на нивните капацитети за водење на случаите на воени злосторства.
Најновиот беше спроведен како дел од Проектот за правда во воените злосторства (ВЦЈП), кој траеше од јули 2010 до октомври 2011 година.
Единствената цел беше да се олесни пренесувањето на знаењето и материјалите од МКТЈ на правните професионалци во регионот.
Трибуналот обучи 157 лица во 31 сесии, одржани во шест судства во поранешна Југославија.
SETimes:
Како им го пренесувате вашето искуство на балканските судови?
Како ги подготвувате за судење на случаите на воени злосторства?
Jелачиќ:
Tрибуналот, дури од своите најрани години, е многу активен во помагањето на локалните судства за водење на случаите на воени злосторства.
Од 1999 година Програмата за помош, на трибуналот, имаше централна важност за олеснување на градењето на капацитетот на локалните судства преку одржување семинари за обука за локалните правни професионалци и организирање бројни посети на Хаг.
Ова доби поголема важност и е сега централно во неговото наследство.
Како дел од ВЦЈП, се одржаа бројни сесии за обука и состаноци на колеги во регионот и во трибуналот, што овозможи споделување експертиза, знаење и, исто така, ги зајакна врските и соработката меѓу правните професионалци.
Додека заврши проектот во 2012 година, правниот персонал ќе продолжи да се состанува со неговите колеги и да им помага во нивните случаи.
SETimes:
Кои беа областите во кои локалните правни експерти имаа највеќе потреба за обука и подготовка?
Jелачиќ:
Tемите опфатени како дел од ВЦЈП вклучуваа сесии за истражување „како“ да се користат судските записи на МКТЈ и базата на податоци на Алатката за истражување на случаите на Апелационата комисија и, исто така специфични насоки за помош во ефикасното поднесување на барањата за правна помош или за најразлични заштитни мерки во рамките на Правилата на процедурата и доказите на трибуналот,
На проектот му претходеше деветмесечна проценка на потребите, спроведена во тесна консултација со правните практиканти низ целиот регион.
[Ова] кулминираше со објавувањето на финалниот извештај од септември 2009 година, кој ги идентификуваше областите каде што националните правни системи може да користат помош во водењето на зголемениот број случаи на воени злосторства.
Друга цел на ВЦЈП беше да ја олесни размената на искуство и знаење меѓу високиот персонал на МКТЈ и локалните судии, обвинители, советници на одбраната и давателите на поддршка на сведоците, преку состаноци на колеги.
За време на овие дискусии, практикантите разменуваа ставови за различни теми поврзани со приспособувањето и судењето на случаите на воени злосторства, од процедурални прашања до меѓународно кривично и хуманитарно право.
SETimes:
Кои беа главните тешкотии поврзани со воените злосторства со кои се соочуваат судиите, обвинителите и адвокатите во регионот?
Jeлачиќ:
Еден проблем беше пристапот до материјалите на МКТЈ.
ВЦЈП одговори со превод на преку 60.000 страници од записите на МКТЈ на босански, хрватски и српски (БХС) и понуди алатки за истражување на веб-страницата, како што е Алатката за истражување на случаите на Апелационата комисија.
Друг проблем беше недостатокот на помошен персонал во локалните институции, кој ќе работи на случаите на воени злосторства.
Проектот го финансираше вработувањето на преку 30 правни помошници во правните институции во Србија, Хрватска и БиХ.
Овие млади професионалци доаѓаат од различни професии, како што е правото, политичките науки и комуникациите.
Нивното вработување им ја обезбеди на институциите многу потребната дополнителна помош и им овозможи на профеционалците да стекнат директно искуство работејќи на случаите на воени злосторства.
Друг проблем беше недостатокот на контакти меѓу судствата.
Овие состаноци на колеги создадоа лични врски во регионот и ја зајакнаа соработката и партнерството.
