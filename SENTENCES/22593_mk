12/11/2008
БУКУРЕШТ, Романија -- Владата во вторникот (11-ти ноември) го извести Уставниот суд дека ќе ја укине мерката со која ќе се одложеше зголемувањето на платите на наставниците за 50 отсто до април 2009 година. 
Одлуката, донесена за време на состанокот на владата во понеделникот, ќе се појави во Службениот весник. 
Уставниот суд во вторникот требаше да одлучи дали уредбата е уставна или не, но ја одложи расправата откако доби информација за одлуката на владата. 
Во понеделникот владата одобри зголемување на платите на наставниците за 28 отсто, кое ќе се применува постепено во две фази, во март и септември 2009 година. 
Синдикатот на наставниците ја одби понудата, нарекувајќи ја „исмејување“. 
Тие ветија дека ќе продолжат со протестите според закажаното.
Во другите вести, началникот на романскиот Генералштаб, Георги Марин, во вторникот беше во Белград, при што се состана со својот српски колега, генерал Здравко Понос. 
Тие разговараа околу начините за зајакнување на воената соработка и размената на искуства во врска со реформите на вооружените сили, како и за мислењата во врска со актуелната воена и политичка ситуација во регионот. 
Понос и Марин се согласија идната соработка помеѓу нивните вооружени сили да се фокусира на обуката и заедничките вежби. 
(Романија либера, Гандул, Nine O'clock - 12/11/08; Медиафакс, Хотњус, Зиаре, Б92 - 11/11/08)
