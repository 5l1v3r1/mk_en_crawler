22/12/2009
БУКУРЕШТ, Романија -- Температурите под нулата во Романија одзедоа 11 човечки животи во изминатите неколку дена, објавија здравствените власти во понеделникот (21-ви декември). 
Низ Балканот ниските температури се спуштија на -20 степени целзиусови. 
Зимските бури и обилните снежни врнежи го парализираа животот во многу области. 
Во Србија десетици автомобили останаа заглавени на патиштата, додека во Хрватска, железничкиот сообраќај беше прекинат. 
Студеното време предизвика прекини на струјата во околу 130 градови и села во Бугарија. 
(Meдиафакс, ДПА - 21/12/09)
