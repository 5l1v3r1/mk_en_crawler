18/09/2008
ФРАНКФУРТ, Германија -- Tројца членови на турската заедница во Германија добија затворска казна во средата (17-ти септември) за крадење повеќе од 14 милиони евра од сметките на една турска хуманитарна организација.
Тројцата мажи, кои се изјаснија за виновни, наводно имаат блиски врски со владејачката Партија на правдата и развојот (АКП) во Турција.
Главниот осомничен, Мехмет Гурхан, поранешен директор на германската филијала на хуманитарната организација „Дениз Фенери“ ќе одлежи скоро шест години затвор за измама.
Судот во Франкфурт им одреди затворска казна на двајцата други осомничени, Мехмет Таскан и Фирдевши Ермис, кои ги прогласи за виновни за измама и соучесништво, од две години и девет месеци, односно скратена казна од една година и десет месеци.
Судијата кој претседаваше со судската комисија, Јохен Мулер, рече дека случајот е најголем скандал со хуманитарна организација во Германија.
(Сабах, Заман - 18/09/08;
AФП, Хуријет, СНН Турк, АП - 17/09/08)
