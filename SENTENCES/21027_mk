04/12/2007
БЕЛГРАД, Србијa -- Главната обвинителка на Трибуналот на ОН за воени злосторства, Карла дел Понте, во понеделникот (3-ти декември) беше во проштална посета на Србија, пред да ја напушти функцијата на крајот од овој месец. 
Таа потврди дека има напредок во нивото на соработка на Србија во врска со пристапот до документите и архивските информации, но рече дека е разочарана што четворицата преостанати бегалци не се уапсени. 
Српските претставници потврдија дека прават сé што е во нивна моќ за да ги исполнат преостанатите обврски кон Хашкиот трибунал. 
Последниот извештај на Дел Понте за ЕУ во врска со соработката на Србија -- кој треба да биде поднесен за една недела -- ќе одреди во голема мерка дали Белград ќе го потпише претходно парафираниот Договор за стабилизација и асоцијација со ЕУ во јануари. 
(Блиц, Политика - 04/12/07; Танјуг, РТС, Бета, АФП - 03/12/07)
