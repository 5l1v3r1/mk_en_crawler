05/04/2007
ПРИШТИНА, Косово, Србија -- Во новиот извештај за човековите права на мисијата на ОБСЕ во Косово, објавен во средата (4-ти април), се предупредува дека континуираното постоење на парлалелни структури -- под администрација на УНМИК и под српска надлежност, кои не се во рамките на мандатот на УНМИК -- во одредени области на јавниот сектор влијаат негативно на владеењето на правото во покраината.
Документот особено ги наведува паралелните судски системи и институциите што се одговорни за безбедноста, имотните права, образованието и здравствената заштита.
Потврдувајќи дека во некои случаи паралелните структури им обезбедуваат на одредени заедници пристап до јавните услуги, ОБСЕ заклучува дека, сé на сé, тие создаваат атмосфера на несигурност и го блокираат развојот на стабилно демократско општество.
(веб-страница на ОБСЕ, Косова лајв, РТК - 04/04/07)
