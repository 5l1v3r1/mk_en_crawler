11/12/2006
САРАЕВО, Босна и Херцеговина (БиХ) -- Главниот обвинител на Република Српска, Амор Букиќ, изминатиот викенд објави дека во ентитетот во тек се судски постапки против десет лица обвинети за воени злосторства.
Тој посочи дека неодамнешното реструктуирање на судството и назначувањето на новите обвинители значително го забрза процесот.
Во другите вести, Босанската комисија за исчезнати лица во петокот (8-ми декември) објави дека експертите за судска медицина извршиле ексхумација на остатоците на 258 луѓе од масовните гробници во северната област Брчко.
Официјален претставник изјави дека се работи за телата на оние муслимани и Хрвати што беа убиени од страна на силите на босанските Срби кои ја окупираа областа во првите денови од босанскиот конфликт.
(Дневни аваз, РТРС, Срна - 10/12/06;
ДПА, АФП - 08/12/06)
