09/02/2005
СОФИЈА, Бугарија -- Малата парламентарна партија Ново време во вторникот (8-ми февруари) потврди дека измените во Владата ќе бидат направени во текот на следните недели, навестувајќи дека нејзините претставници ќе влезат во коалициската Влада според договорот постигнат со владејачката коалиција.
Во другите вести од вторникот, главниот секретар на Министерството за внатрешни работи, Бојко Борисов, се врати од разговорите во седиштето на ОБСЕ во Виена. 
Тој рече дека предложил ОБСЕ да отвори регионален центар за борба против шверцот во Бугарија, кој ќе биде кофинансиран од страна на ОН и Европската комисија. 
(Монитор - 09/02/05; бТВ, Медиапул - 08/02/05)
