06/04/2005
ДРАЧ, Албанија -- Министрите за надворешни работи на земјите од Јадранската повелба - Албанија, Хрватска и Македонија - како и нивните колеги од Босна и Херцеговина и Србија и Црна Гора потврдија дека ќе ја зајакнат соработката, со цел унапредување на изгледите на регионот за евроатланска интеграција. 
Министрите се состанаа во Драч во вторникот (5-ти април). 
На состанокот, исто така, присуствуваше највисокиот германски дипломат Јошка Фишер. 
Тој вети континуирана поддршка од Германија за реформите потребни за влез во ЕУ и во НАТО.
Во другите вести од вторникот, Тирана беше домаќин на форумот на кој присуствуваа министрите за внатрешни работи на истите пет држави, што се одржа во рамките на Регионалната иницијатива за миграции, азил и бегалци. 
Учесниците усвоија заедничка декларација, ветувајќи делумно интензивирање на напорите за либерализација на визниот режим на Балканот. 
(Албански вести - 06/04/05; ХИНА, Бета, Танјуг, Макфакс - 05/04/05)
