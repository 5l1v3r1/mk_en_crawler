11/05/2005
БРИСЕЛ, Белгија -- Комесарот за проширување на ЕУ, Оли Рен, повика на цврст и сеопфатен политички договор за клучните политички реформи во Босна и Херцеговина (БиХ) по состанокот со босанските парламентарци во Брисел во вторникот (10-ти мај).
Рен повтори дека Европската комисија (ЕК) очекува успешно завршување на тековните разговори за ова прашање и исполнување на обврските преземени од страна на најголемите партии за време на неодамнешната конференција во Власич.
Комисијата на ЕУ за проценка ќе ја посети БиХ на 19-ти мај.
Нејзините заклучоци ќе й помогнат на ЕК да донесе одлука дали да отвори преговори за Договорот за стабилизација и асоцијација со БиХ.
Исто така во вторникот, одборот на националистичката Српска демократска партија (СДС) ги отфрли принципите за цртање на мапата на идните полициски региони, за кои беше постигната согласност во Власич.
Според извештаите во печатот ова прашање би можело да резултира со сериозни расправии во СДС.
(Независне новине - 11/05/05;
Фена, РТРС, ПБС БиХ - 10/05/05)
