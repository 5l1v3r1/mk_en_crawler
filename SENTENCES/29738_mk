25/05/2011
БУКУРЕШТ, Романија -- Специјалниот известувач на ОН за независноста на судиите и адвокатите, Габриела Кнаул, во вторникот (24-ти мај) ги повика романските власти да загарантираат дека клучните услови се исполнети пред да воведат четири нови кривични и граѓански закони оваа година. 
„Реформата која вистински има за цел постигнување позитивни промени треба да предвиди претходни проценки, јасни услови и показатели за остварувањето и пошироки консултации со сите вклучени страни“, рече Кнаул, советувајќи ја владата да ги одложи плановите барем за една година. 
Таа говореше на крајот од шестдневната мисија во Романија. 
Кнаул вели дека треба да се применат неколку услови пред да биде воведен законот, вклучително и обезбедувањето соодветни финансиски и човечки ресурси за обвинителските услуги и судовите. 
(Прес-центар на ОН, Реалитатеа, Романија либера - 24/05/11)
