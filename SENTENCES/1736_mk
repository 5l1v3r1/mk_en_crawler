13/06/2012
Шест земји во југоисточна Европа се соочуваат со ризик од нагло намалување на растот оваа година поради зголемените превирања во еврозоната, предупреди Светската банка. 
Извештајот на банката, што ги покрива Албанија, Босна и Херцеговина, Косово, Македонија, Црна Гора и Србија, повика да се направи трајно фискално консолидирање за да се смени штетната должничка динамика и да се основа фондација за подинамичен долготраен раст.
***
Во понеделникот (11. 
јуни) Европската инвестициска банка (ЕИБ) објави дека одобрила заем од 35 милиони евра за да го финансира градењето на автопатна обиколница во Албанија. 
Проектот вклучува изградба на автопат со две ленти во должина од 22 км кои се последен дел што се поправа на главната северно-јужна оска што ги поврзува Тирана, Драч и Грција.
***
Во петокот Централната банка во Подгорица објави во петокот (8. 
јуни) дека една од четири корпоративни банкарски сметки во Црна Гора се блокирани поради долгови. 
Вкупниот долг на фирмите во малата земја изнесува 419 милиони евра.
***
Во списокот што го објавува „Бизнис инсајдер“ во понеделникот (11. 
јуни), Грција е на врвот на списокот земји што се соочуваат со недостаток. 
Кипар ја следи на третото место. 
Кипар доби заем од 2,5 милиони евра од Русија за да ги покрие своите финансиски потреби за 2012 година, но има дополнителен долг од 2,2 милијарди евра со рок за плаќање во 2013 година.
***
Во петокот (8. 
јуни), бугарскиот парламент одобри издавање на петгодишна суверена обврзница од 950 милиони евра. 
Средствата се потребни за враќање на владин долг за кој рокот за исплата е јануари.
***
Во понеделникот (11. 
јуни) ММФ објави дека негова мисија во Косово успеала да се договори со локалните власти за пакет политики наменети за завршување на првата ревизија на стенд-бај договорот од 106 милиони евра на земјата. 
Кога ќе заврши ревизијата, Приштина ќе добие пристап до 46 милиони евра. 
ММФ ја пофали земјата што е дисциплинирана во однос на макроекономската и финансиската политика и што покажува истрајност во моменталната меѓународна состојба.
***
Во понеделникот (11. 
јуни), студија на „ПвЦ Романија“ откри дека приходите од туризмот во Романија се намалиле за 16% во текот на последните четири години. 
Минатата година, индустријата генерираше приходи од 1,5 милијарди евра. 
Според извештајот, намалувањето се должи главно на помалиот број странски посетители поради глобалната економска и финансиска криза.
***
Минатата недела во Истанбул, премиерот Реџеп Тајип Ердоган изјави дека Турција целосно ќе го исплати својот долг на ММФ до април 2013 година. 
Во 2002 година, долгот на земјата изнесуваше 23,5 милијарди американски долари. 
Моментално овој износ е сведен на 1,7 милијарди американски долари.
(Разни извори - 06.06.2012 - 13.06.2012)
