04/03/2011
ВИЕНА, Австрија -- Пензионираниот босански генерал од времето на војната, Јован Дивјак, беше уапсен во четвртокот (3-ти март) на аеродромот во Виена, наводно врз основа на потерницата за воени злосторства издадена од Србија.
Дивјак се бара во врска со нападот од мај 1992 година во Сараево врз конвој на Југословенската народна армија, при кој загинаа повеќе од 40 војници.
Во другите вести од четвртокот, хрватскиот воен ветеран Тихомир Пурда се врати во Вуковар откако српскиот обвинител за воени злосторства објави дека се откажува од случајот против него поради недостиг на докази.
Пурда помина два месеци во босански притвор.
Во Вуковар, тој беше пречекан од семејството, пријателите и други воени ветерани.
(Нова ТВ, ХРТ, Радио Слободна Европа, РТРС, ТВ1 - 03/03/11)
