26/02/2007
ТИРАНА, Албанија -- Централната изборна комисија во неделата (25-ти февруари) ги објави делумните резултати од општинските избори на 18-ти февруари. 
Одѕивот изнесувал 48 отсто и на државно ниво партиите на владејачката десничарска коалиција водат со 49,52 отсто од гласовите, наспрема околу 41,10 отсто за левичарските опозициски партии. 
Но, одделно, најголемата опозициска Социјалистичка партија е прва со 20,85 отсто, избивајќи пред владејачката Демократска партија, која доби 19,38 отсто од гласовите. 
Од помалите партии, Социјалистичкото движење за интеграција доби 8,58 отсто, а Републиканската партија 6,15 отсто. 
Независните кандидати освоија 2,34 отсто од гласовите.
Во другите вести, пет лица беа повредени во саботата, кога артилериска граната експлодираше во една касарна. 
Експлозијата се случила додека војниците пренесувале муниција од затворена воена база во Ѓерѓан, на околу 100 километри северно од Тирана, до Драч, за демолирање. 
Никој од повредените не е во животна опасност. 
(Aлбански вести - 26/02/07; A1 ТВ, Телма ТВ - 25/02/07; AП - 24/02/07)
