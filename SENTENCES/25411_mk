24/11/2009
ЊУЈОРК, САД -- Високиот претставник Валентин Инцко во понеделникот (23-ти ноември) изјави за Советот за безбедност на ОН, дека напредокот во БиХ е блокиран поради нерешените политички разлики.
Тој обвини „некои српски политички фигури“ за опструкцијата, која резултираше со одложување на клучните реформи, вклучително и оние поврзани со укинувањето на визите на ЕУ за босанските граѓани.
„Република Српска создаде проблем на државно ниво, а потоа ја критикуваше земјата дека има проблем“, рече Инцко претставувајќи го извештајот за работата на Канцеларијата на високиот претставник од 1-ви мај до 31-ви октомври.
(ОХР, Дневни аваз, РТРС - 23/11/09)
