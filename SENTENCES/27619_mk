29/06/2010
AНКАРА, Турција -- Премиерот Реџеп Тајип Ердоган во понеделникот (28-ми јуни) изјави дека владата е подготвена да се состане со водачот на главната опозициска партија, Кемал Киличдароглу, како и со другите водачи на политичките партии, вклучително и оние кои не се претставени во парламентот, за да се дојде до заеднички пристап на борбата против тероризмот.
Говорејќи на прес-конференцијата Ердоган истакна дека пристапот на владата е проактивен, а не одбранбен.
Ердоган, исто така, спомена можен состанок со Девлет Бахчели, водач на Партијата за национално движење.
Во меѓувреме, турски воени авиони во понеделникот бомбардираа цели за кои постои сомневање дека й припаѓаат на Курдистанската работничка партија (ПКК) во северен Ирак, според ПКК и претставник на ирачкиот Курдистан.
Нема информации за евентуални жртви.
Исто така во понеделникот турските војници убија две лица и ранија уште едно во јужната провинција Хатај, откако грешно претпоставиле дека се терористи.
Двете жртви, постари луѓе, биле на поле во планински регион, познато скривалиште на членовите на ПКК.
(Сабах, Ватан, АФП, Чумхуријет, Милијет - 29/06/10;
Хуријет, Доган - 28/06/10)
