24/09/2006
ЊУЈОРК, САД -- Генералниот секретар на НАТО, Јап де Хоп Шефер, во петокот (22-ри септември) рече дека земјите од Јадранската повелба -- Албанија, Хрватска и Македонија -- ќе добијат сигнал на самитот во ноември во Рига, во врска со нивните изгледи за интеграција во НАТО.
И покрај тоа што во Рига нема да се носи одлука за членството на трите земји, тие ќе добијат јасен сигнал дека вратите на Алијансата и понатаму се отворени, рече тој.
Во другите вести на оваа тема, босанскиот заменик-министер за одбрана, Енес Бечирбашиќ, на конференцијата во Сараево рече дека неговата земја очекува позитивен сигнал на самитот во врска со нејзината кандидатура за влез во програмата на НАТО Партнерство за мир.
(ХРТ, Вечерњи лист - 23/09/06;
A1 TВ, НТВ Хајат - 22/09/06)
