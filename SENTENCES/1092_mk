02/10/2007
Бугарскиот министер за надворешни работи, Ивајло Калфин, беше домаќин на состанокот на земјите од Процесот на соработка во Југоисточна Европа (СЕЕЦП), со претставниците на ЕУ во косовските разговори, Волфганг Ишингер, во петокот (28-ми септември). 
Состанокот се одржа во бугарската дипломатска мисија во Њујорк.
***
Директорот на американската Централна разузнавачка агенција, Мајкл Хајден, во средата (26-ти септември) и четвртокот беше во Романијa, според Романската разузнавачка служба. 
Хајден се состана со романскиот колега Георге-Кристијан Мајор, како и со државното раководство. 
Главни теми во разговорите беа безбедноста и борбата против тероризмот.
***
САД се подготвени да продолжат со соработката со Црна Гора во рамките на програмата на НАТО Партнерство за мир, рече во петокот (28-ми септември) американскиот помошник државен секретар Даниел Фрајд. 
За време на состанокот со црногорскиот министер за надворешни работи, Милан Рочен, во Њујорк, Фрајд ги пофали црногорските воени и одбранбени реформи.
***
Aлбанија испрати дипломатско барање до Индија за пренесување на посмртните останки на Мајка Тереза во Албанија, објави во четвртокот (27-ми септември) министерот за надворешни работи, Лулзим Баша. 
Мајка Тереза, која е Албанка по потекло, почина во Калкута во 1997 година на 87-годишна возраст. 
Таа ја доби Нобеловата награда за мир во 1979 година за нејзината работа со сиромашните во Индија.
***
Црногорскиот премиер Жељко Штурановиќ во средата (26-ти септември) во Њујорк се состана со хрватскиот претседател Стипе Месиќ. 
Тие разменија мислење околу начините за унапредување на билатералните односи.
(Разни извори 25/09/07-02/10/07)
