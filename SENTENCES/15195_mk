28/09/2006
САРАЕВО, Босна и Херцеговина (БиХ) -- Минатогодишниот политички договор во врска со реструктуирањето на полицискиот сектор во БиХ мора целосно да се спроведе и какво било повторно преговарање не доаѓа предвид, изјави шефот за безбедност на ЕУ, Хавиер Солана, за дневниот весник Дневник аваз, во интервјуто што беше објавено во четвртокот.
Истакнувајќи дека разговорите за Договорот за стабилизација и асоцијација помеѓу БиХ и ЕУ започнаа по потпишувањето на договорот за полицискиот сектор, Солана рече дека Унијата очекува босанските политичари да го одржат зборот и целосно да го поддржат Директоратот за полициски реформи на БиХ, формиран да ги подготви измените во полицискиот систем на земјата.
Работата на Директоратот постојано е попречувана од страна на Република Српска, чии претставници ја отфрлаат идејата полициските структури да ги преминуваат линиите помеѓу ентитетите.
(Дневни аваз - 28/09/06 - 27/09/06)
