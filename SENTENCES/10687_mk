11/11/2004
САРАЕВО, Босна и Херцеговина (БиХ) -- Како што се очекуваше, Претседателството на БиХ во средата (10-ти ноември) ја одби оставката на премиерот Аднан Терзиќ. 
Трипартитното Претседателство, исто така, ја потврди својата целосна поддршка на Терзиќ, неговиот кабинет и реформските напори кои имаат за цел приближување на БиХ до интеграцијата во ЕУ и во НАТО.
Во другите вести, шефот на делегацијата на Европската комисија (ЕК), Мајкл Хамфрис, во средата изјави дека БиХ сé уште не е подготвена за започнување на разговори за потпишување на Договорот за стабилизација и асоцијација со ЕУ оваа година. 
Тој рече дека е уверен оти разговорите ќе започнат во 2005 година. 
(Дневни аваз - 11/11/04; НТВ Хајат, Фена - 10/11/04)
