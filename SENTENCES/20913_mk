06/03/2008
СКОПЈЕ, Македонија -- Специјалниот претставник на ОН во спорот околу името помеѓу Македонија и Грција, Метју Нимиц, во средата (5-ти март) имаше двочасовен состанок со водачите во Скопје, во врска со предлогот што тој го претстави пред две недели. 
„Разговаравме за многу идеи и разговаравме за сите опции. 
Владата има сериозни забелешки во врска со предлогот од 19-ти февруари. 
Другата страна, исто така, има сериозни проблеми со овој предлог. 
Двете земји имаат различен поглед кон историјата“, рече Нимиц по состанокот зад затворени врати. 
Тој, сепак, истакна дека Скопје е подготвено да продолжи со преговорите.
Нимиц подоцна замина за Атина, каде што треба да се состане со атинскиот претставник во разговорите за името, Адамантиос Василакис. 
Неговата посета се совпадна со големиот протест во центарот на Солун, главниот град во Македонија, Грција. 
Најмалку 10.000 луѓе протестираа против користењето на името Македонија од страна на соседната земја, сметајќи дека тоа значи потенцијални територијални претензии. 
(Вечер - 06/03/08; Фокус, Нафтемпорики, АФП - 05/03/08)
