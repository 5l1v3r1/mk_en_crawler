23/09/2007
БРДО ПРИ КРАЊУ, Словенијa -- Министерот за надворешни работи, Димитриј Рупел, во петокот (21-ви септември) ја отвори дводневната меѓународна конференција за стабилноста во Западен Балкан, велејќи дека Словенија се надева оти за брзо време по нејзиниот пат кон членството во ЕУ ќе следи и Хрватска, како и другите земји од регионот.
Тој, исто така, го опфати и прашањето на статусот на Косово, потврдувајќи дека трите принципи на Контакт-групата -- дека Косово не смее да се дели, дека нема враќање на ситуацијата од пред 1999 година и дека покраината не може да се приклучи на ниту една соседна територија -- треба да се почитуваат во тековните преговори.
(Танјуг, Б92, А1, Фокус, веб-страница на словенечкото Министерство за надворешни работи, Инфо ТВ - 21/09/07)
