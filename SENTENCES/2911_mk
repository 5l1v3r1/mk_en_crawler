25/05/2006
Од Берта Фониќи за Southeast European Times во Приштинa – 25/05/06
На состанокот во Виена за петтиот круг разговори, делегациите од Белград и Приштина во вторникот (23-ти мај) се согласија за физичката заштита на сите културни и верски споменици, и покрај тоа што и понатаму остануваат разлики околу некои специфични прашања, како што е оптегот на заштитените зони и кој има надлежност за обновата на оштетените верски објекти.
„И покрај тоа што има голем број концептуални разлики, ако погледнеме во поединечните мерки за заштитата на црквените и верските објекти, постигнати се далекусежни договори, што претставува добра основа за каква било континуирана работа“, рече на прес-конференцијата заменик-претставникот на ОН, Алберт Рохан, кој претседава со разговорите.
Двете страни „целосно се согласиле“ дека пристапот на аџиите, властите и другите лица до црквите и манастирите треба да биде според проценката на соодветните институции кои се вклучени, рече Рохан. 
Тие, исто така, се согласија за даночните и царинските привилегии, како и за принципот Српската православна црква да може да добива социјална помош, социјална заштита, пензии и здравствено осигурување од кој било извор кој ќе сака да ги обезбеди истите, влучувајќи го и Белград.
Според Рохан, партиите се согласиле да формираат експертска група -- која ќе ја сочинуваат претставници од Србија и од Косово, како и претставници од меѓународните институции, како што се УНЕСКО и Советот на Европа -- која ќе расправа за критериумите за заштитните зони околу верските објекти и одлежувањето на овие зони случај по случај.
Секој уништен верски објект мора да биде реконструиран и обновен, рече претставникот. 
„Сега постојат аранжмани кои добро функционираат, кои ќе продолжат“, рече тој.
Сепак, Рохан истакна дека двете страни не се согласуваат околу крајната одговорност за обновувањето на верските објекти на Српската православна црква, при што Белград инсистира тие да го извршат тоа.
„Неспорно е, се разбира, дека Црквата е сопственик на објектите и дека носи одлука за тоа што да обнови и како. 
Но, крајната одговорност треба да биде во рацете на државата Србија. 
Тоа е српскиот став“, рече Рохан.
Ова прашање на е процедурално, туку е работа на политичка волја, рече тој. 
„Ако кај нив има волја ние можеме да се согласиме за суштината многу полесно во каква било процедура и да избереме“, рече Рохан.
Следниот круг директни разговори, кој ќе се фокусира на економските прашања, ќе се одржи на 31-ви мај во Виена.
