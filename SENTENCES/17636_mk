28/03/2007
AНКАРА, Турција -- Ирачкиот заменик-претседател Тарик Ал-хашими во вторникот (27-ми март) ја посети Анкара и ги повика Турција и Ирак да ја почитуваат заедничката граница.
Тој понатаму ја предупреди Турција за евентуалните напади врз сепаратистичката курдска герила во северен Ирак, истакнувајќи дека двата соседи треба да бидат обединети и координирани во справувањето со проблемот.
Ал-хашими, исто така, вети дека неговата земја ќе преземе мерки за спречување на членовите на терористичката Курдистанска работничка партија во Ирак да вршат напади во Турција.
Ал-хашими се состана со претседателот Ахмет Неџдет Сезер, премиерот Реџеп Тајип Ердоган и министерот за надворешни работи Абдула Ѓул.
Во другите вести од вторникот, британската секретарка за надворешни работи, Маргарет Бекет, ја прекина својата посета на Турција, враќајќи се во Лондон заради сосема друга ситуација -- апсењето на 15 британски морнари и маринци во Иран.
Пред да замине таа, наводно, побарала од Турција да го искористи своето влијание во регионот за да й помогне на Велика Британија во преговорите со Техеран.
Таа, исто така, ги уверила властите во континуираната британска поддршка за аспирациите на Турција за влез во ЕУ.
(Заман - 28/03/07;
НТВ, АКИ, АП, Фокус - 27/03/07)
