26/10/2004
СОФИЈА, Бугарија -- По вонредната седница на бугарската Влада во понеделникот (25-ти октомври), министерот за одбрана, Николај Свинаров, потпиша наредба за преместување на бугарските војници во Ирак до 20-ти ноември од Карбала во Диваниа.
Долгоочекуваната одлука беше донесена по неколкумесечни разговори и полемики за ова прашање во Софија.
Во другите вести, началникот на Генералштабот на САД за Европа, генерал-полковник Колби Бродвотер, во понеделникот ја посети Софија.
Тој вети континуирана американска поддршка за реформите во одбранбениот сектор и обуката на воениот персонал.
(Монитор, Сега - 26/10/04;
Веб-страница на бугарската Влада - 25/10/04)
