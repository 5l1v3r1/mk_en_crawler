08/05/2007
АНКАРА, Турција -- Премиерот Реџеп Тајип Ердоган во понеделникот (7-ми мај) коментираше дека се надева оти новоизбраниот француски претседател Николас Саркози ќе ја омекне својата позиција за Турција и нема да стори ништо што би го загрозило нејзиниот пат кон интеграцијата во ЕУ. 
За време на неговата кампања Саркози се спротивстави на директниот пристап на Турција во ЕУ, предлагајќи наместо тоа некој вид привилегирано партнерство.
Претседателот на Европската комисија Жозе Мануел Баросо во понеделникот застана на страната на Ердоган, повикувајќи го Саркози да не го блокира влезот на Турција во ЕУ. 
Тој рече дека би било грешка да се прекине процесот на интеграција.
Во другите вести, НТВ објави дека судскиот процес против 19-те мажи обвинети за вмешаност во убиството на истакнатиот турско-ерменски новинар Хрант Динк ќе биде отворен во Истанбулскиот суд на 2-ри јули. 
Динк беше убиен пред неговата канцеларија во Истанбул на 19-ти јануари. 
(Сабах, Заман - 08/05/07; НТВ, Turkishpress.com - 07/05/07)
