28/07/2006
СКОПЈЕ, Македонија -- Претседателот на ВМРО-ДПМНЕ, Никола Груевски, во петокот (28-ми јули) го доби мандатот за формирање на новата влада од претседателот Бранко Црвенковски.
Тој сега има рок од 20 дена да го достави својот предлог за состав на владата до парламентот.
Груевски му рече на Црвенковски дека неговите приоритети ќе бидат борбата против корупцијата и организираниот криминал, подобрувањето на економската ситуација и обезбедување на повисок животен стандард.
Во меѓувреме, разговорите за составот на новата влада продолжуваат.
Во четвртокот американскиот амбасадор во Македонија, Џилијан Миловановиќ, објави изјава во која истакна дека сега најважна е иднината на земјата, а не иднината на одделните политички партии.
Неодамнешните тензии околу коалициските разговори се вообичаен дел од демократскиот процес и се нормални за сите земји, рече таа.
(Вечер, Данас - 28/07/06;
A1 ТВ, Макфакс - 27/07/06)
