29/12/2010
РИМ, Италија -- Полицијата во вторникот (28-ми декември) соопшти дека пакетот-бомба пронајден во Грчката амбасада во Рим претходниот ден бил испратен од анархистите кои биле лути поради апсењата на двајца осомничени членови на грчка екстремистичка група, Заговор на нуклеарното јадро. 
Одговорноста за нападот ја презеде италијанска група која се нарекува себеси Неформална анархистичка федерација.
„Напаѓаме повторно, и го правиме тоа како одговор на поплаката што ни ја испратија грчките другари од Заговор на нуклеарното јадро“, наводно се вели во белешката на италијанските анархисти најдена во амбасадата. 
Два пакети експлодираа во швајцарската и чилеанската амбасада на 23-ти декември, при што две лица беа повредени. 
(Њујорк тајмс, АНА-МПA - 28/12/10)
