27/09/2005
ОХРИД, Македонија -- Началниците на генералштабовите на земјите од Јадранската повелба - од Албанија генералот Пељумб Ќазими, од Хрватска Јосип Лучиќ и од Македонија Мирослав Стојановски - ја потврдија својата желба за понатамошна соработка и спроведување на реформите во одбраната поврзани со НАТО, на почетокот од нивниот дводневен состанок во Охрид во понеделникот (26-ти септември).
На состанокот, исто така, присуствуваат командантите на вооружените сили на БиХ, Бугарија и Србија и Црна Гора, како и високи претставници на САД и НАТО.
Учесниците разменуваат информации во врска со темпото на одбранбените реформи во нивните земји и разговараат околу начините за зајакнување на регионалната безбедност.
(Макфакс, А1 ТВ - 26/09/05)
