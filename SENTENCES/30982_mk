04/05/2011
БРИСЕЛ, Белгија -- Членката на Европскиот парламент (ЕП) и известувачка за БиХ, Дорис Пак, во вторникот (3-ти мај) го критикуваше планот на Република Српска за одржување референдум за Судската и обвинителска канцеларија на БиХ.
На состанокот со претседателот на парламентот на РС, Игор Радојчиќ, во Брисел, таа истакна дека одлуката нема да помогне за решавање на проблемите во земјата.
Пак, исто така, изрази незадоволство од бавното темпо на формирањето на државните инстутуции од изборите во октомври 2010 година.
Во меѓувреме, високиот претставник Валентин Инцко во интервју за ТВ РС рече дека РС не може да одржи референдум за прашањата што не се во нејзина надлежност.
Тој потврди дека двете судски институции се формирани во согласност со законот.
Запрашан дали ќе ги искористи своите Бонски надлежности и ќе наметне санкции, Инцко одговори дека е можно, но сега засега сé уште размислува.
(Фена, Радио Слободна Европа, Независне новине - 02/05/11)
