19/04/2005
ХАГ, Холандија -- Триесетгодишниот македонски полицаец Јохан Тарчуловски се изјасни за невин по обвиненијата за убиство и суров третман на притворени, за време на своето појавување пред Трибуналот на ОН во Хаг во понеделникот (18-ти април). 
Тој ја водеше специјалната полициска единица што изврши рација во селото Љуботен во близина на Скопје во август 2001 година. 
За време на операцијата во селото беа убиени неколку етнички Албанци.
Во другите вести, Вујадин Поповиќ, поранешен армиски офицер од босанските Срби во понеделникот се појави пред судот на ОН и се изјасни невин по обвиненијата за геноцид и злосторства против човештвото. 
Тој бил припадник на корпусот Дрина, кој беше одговорен за поголемиот број убиства на Муслимани во Сребреница во јули 1995 година. 
(Ројтерс, АФП, Фена, ПБС БиХ - 18/04/05)
