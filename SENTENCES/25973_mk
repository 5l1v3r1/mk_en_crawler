18/12/2009
TИРАНА, Албанија -- Вицепремиерот Илир Мета во четвртокот (17-ти декември) ги повика водачите на двете најголеми политички партии -- владејачката Демократска партија (ДП) и опозициската Социјалистичка партија (СП) -- да отпочнат дијалог и да изнајдат решение за тековниот политички ќор-сокак.
Мета, претседател на Социјалистичкото движење за интеграција, помал партнер во коалицијата, вели дека реториката мора да се остави настрана, како и дека е неопходна соработка за интеграцијата во ЕУ.
СП инсистира на тоа дека ќе го продолжи својот бојкот на парламентот додека нејзините наводи за фалсификат на општите избори во јуни, не бидат испитани.
(Шекули, Ора њус, ББС, Балкан веб, Клан - 17/12/09)
