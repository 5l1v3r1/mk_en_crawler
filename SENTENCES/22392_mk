11/06/2008
БРИСЕЛ, Белгија -- „Ние не сме подготвени да станеме членка на ЕУ утре, но сме подготвени да започнеме преговори. 
Мислам дека оваа година ние ќе добиеме шанса“, рече македонскиот министер за надворешни работи, Антонио Милошоски, на прес-конференцијата во Брисел во вторникот (10-ти јуни). 
Милошоски рече дека е оптимист оти Македонија ќе добие датум за почеток на преговорите за пристап оваа година. 
Тој ги увери официјалните претставници на ЕУ дека владата ќе го испита насилството што ги наруши неодамнешните парламентарни избори за да ги елиминира сите евентуални сомнежи. 
Милошоски во средата се состана со комесарот за проширување на ЕУ, Оли Рен.
Во другите вести, македонскиот претседател Бранко Црвенковски и премиерот Никола Груевски во вторникот разговараа за стратегијата со преговарачот на нивната земја во спорот околу името со Грција, Никола Димитров. 
Преговорите продолжуваат в четврток во Њујорк, под покровителство на ОН. 
(Дневник - 11/06/08; MИА, Макфакс, А1 ТВ - 10/06/08)
