19/10/2008
АТИНА, Грција -- Грчкиот амбасадор во САД, Александар Милиас, му го пренесе незадоволството на американскиот претседател Џорџ В. 
Буш од одбивањето на Вашингтон да го укине визниот режим за Грците кои патуваат во САД, објавија медиумите во неделата (19-ти октомври). 
Претходно во октомври, Вашингтон одлучи да ја исклучи Грција од Програмата за укинување на визниот режим (ВВП), поради „политички причини“. 
Извори од грчката влада сметаат дека се работи за поврзаност со ветото на Атина претходно оваа година за кандидатурата на Македонија за членство во НАТО поради спорот околу името меѓу двете земји. 
Претходно оваа недела, секретарот за односи со медиумите на Белата куќа, Дана Перино, рече: „Грција има уште малку работа да заврши ... 
Ние сметаме дека тие се на вистинскиот пат ... 
и ќе можат да бидат примени [во ВВП] подоцна оваа година“.
Во меѓувреме, во петокот, Европската комисија (ЕК) објави дека е подготвена да преземе казнени мерки против САД ако Вашингтон не ги исполни своите обврски за вклучување на земјите од ЕУ во ВВП пред крајот на годинава. 
Портпаролот на ЕК, Мајкл Черконе, се пожали дека американските граѓани може да патуваат слободно во Европа додека на Европјаните им требаат визи за да влезат во Соединетите Држави. 
(Ta неа, Вима, Катимерини - 19/10/08, AНА-МПА, ЕРТ, In.news - 18/10/08)
