05/10/2010
Од Лилјана Ковачевиќ за Southeast European Times во Бања Лука – 05/10/10
Харис Силајџиќ, отворениот бошњачки политичар кој повикуваше на укинување на Република Српска, ја изгуби својата позиција во трипартитното претседателство на Босна и Херцеговина. 
Гласачите се решија, наместо тоа, за кандидатот на Партијата на демократска акција, Бакир Изетбеговиќ, 54-годишниот син на воениот претседател Алија Изетбеговиќ.
Силајџиќ, кој ја предводи Партијата за БиХ, не можеше да го освои дури ни второто место. 
Тоа место отиде во рацете на сопственикот на весникот Фахрудин Радончиќ, од Партијата за подобра иднината (СББ).
Резултатите го одразуваат незадоволството на гласачите со работата како и обично, велат експертите.
„Силајџиќ е најголем губитник на изборите, бидејќи сите предвидоа дека тој ќе победи во трката како член на претседателството. 
Покрај тоа, неговата партија имаше лоши резултати“, објаснува политичката аналитичарка Тања Топиќ.
„Социјалдемократската партија БиХ, која е со години во опозиција, освои највеќе гласови на сите нивоа и ќе биде незаменлив фактор за формирањето на владата“, рече таа за SETimes.
За разлика од екстремните, честопати конфронтирачки ставови на својот претходник, Изетбеговиќ се кандидираше како умерен. 
Тој ги повика политичарите да се откажат од својата „тврдоглава“ политика и да се обединат околу интересите кои се единствени за сите граѓани на БиХ.
„Изборната кампања на Изетбеговиќ повикуваше на подавање на рака на помирување и поголем степен толеранција. 
Верувам дека тоа ќе продолжи сега, откако тој стана член на претседателството“, рече Топиќ.
Втората позиција на Радончиќ, само четири процентни поени зад победникот, беше исто така големо изненадување. 
До пред неколку месеци, јавноста го знаеше претежно како сопственик на весникот со голем тираж „Дневни аваз“.
Неговата партија СББ -- која е исто така нова во политиката -- постигна извонреден успех на сите нивоа во неделата и се чини решена да стане влијателна.
Во меѓувреме, меѓу кандидатите на босанските Срби, немаше натпревар. 
Актуелниот социјалдемократ Жељко Комшиќ го победи својот противник, националистот Борјана Кристо, со огромна разлика од 40 отсто.
Но, Кристо победи во многу области со хрватско мнозинско население и ќе се заложи да ја собере својата политичка база зад повиците за трет, хрватски ентитет во Босна и Херцеговина.
