05/05/2009
БУКУРЕШТ, Романија -- Одборот на ММФ во понеделникот (4-ти мај) го одобри новиот стенд-бај аранжман со Романија, вреден 12,95 милијарди евра. 
За овој аранжманот се водеа преговори две години. 
Првата исплата од 5 милијарди евра се очекува до крајот на неделава, а остатокот ќе доаѓа во вид на исплата на секои шест месеци. 
Стенд-бај аранжманот има за цел да й помогне на Романија во справувањето со последиците од „големиот пад во приливот на капитал, како резултат на меѓународната финансиска криза“, се вели во соопштението.
Во другите вести, синдикатите од образованието во понеделникот објавија дека го одложуваат штрајкот закажан за вторник, откако постигнале договор со владата. 
Наставниците планираа бојкот на националните испити во вторник, на 13-ти и 21-ви мај поради кратењата на буџетот за образованието и одлуката од минатиот месец за замрзнување на платите во јавниот сектор до крајот на годинава. 
(Meдиафакс, Агерпрес, Зиаре, Реалитатеа, Антена 3, АФП, Дау Џонс - 04/05/09)
