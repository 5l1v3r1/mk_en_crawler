12/03/2008
АНКАРА, Турција -- Премиерот Реџеп Тајип Ердоган во вторникот (11-ти март) ги критикуваше водачите на синдикатите за нивното противење на нацрт-законот за реформи во социјалното осигурување усвоен минатата недела од страна на парламентарната комисија.
Говорејќи пред партиските членови, Ердоган рече дека нацрт-законот има за цел да обезбеди генерално исти услови за пензионирање за сите работници, но не уште во наредните 20 години.
„Оние што ги насочија своите критики кон овој дел од нацрт-законот, забораваат дека работниците нема да бидат погодени од него до 2028 година“, истакна Ердоган.
Неколку синдикати ветија дека ќе отпочнат штрајкови в петок, протестирајќи против нацрт-законот.
Тие велат дека истиот ќе наметне големи оптоварувања за работниците.
(Заман - 12/03/08;
Хуријет - 11/03/08)
