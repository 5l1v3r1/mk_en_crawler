04/05/2009
ПОДГОРИЦА, Црна Гора -- Претседателот Филип Вујановиќ в понеделник (4-ти мај) започнува консултации со црногорските политички партии во врска со формирањето на новата влада.
Сепак, разговорите ги бојкотираат две опозициски партии -- Социјалистичката народна партија и Новата српска демократија.
Минатата недела Демократската партија на социјалистите, која постигна убедлива победа на општите избори во март, го номинираше својот водач, Мило Ѓукановиќ, за шестtи мандат на премиерската функција.
Владата треба да биде формирана до крајот на месецов.
Локалните медиуми шпекулираат дека таа ќе биде многу слична на актуелната, предводена од коалицијата на Ѓукановиќ „За европска Црна Гора“.
(РТЦГ, Побједа, МРТ, Макфакс - 04/05/09)
