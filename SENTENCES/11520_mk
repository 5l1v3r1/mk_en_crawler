20/02/2005
БЕЛГРАД, Србија и Црна Гора -- Српскиот претседател Борис Тадиќ во петокот (18-ти февруари) за локалните медиуми изјави дека очекува разговорите за одредување на конечниот статус на Косово да започнат ова лето.
Потврдувајќи го своето спротивставување на евентуалната независност на Косово, тој, исто така, го критикуваше неучеството на Србите во процесот на децентрализација, додавајќи дека Белград немал јасна и конзистентна стратегија.
Исто така во петокот, водачот на косовските Срби, Оливер Ивановиќ, се состана со шефот на УНМИК, Сорен Јесен-Петерсен.
Ивановиќ рече дека е постигнато компромисно решение за проблемот со прекините на електрична енергија во населени места каде што живеат Срби.
Во другите вести, црногорскиот премиер Мило Ѓукановиќ во саботата изјави дека Црна Гора во февруари 2006 година би можела да спроведе референдум за независност, освен ако дотогаш не биде постигнат договор со Србија за создавање на унија на две независни држави.
Тој рече дека властите во Подгорица се подготвени да одржат разговори со Белград пред крајот на оваа година.
(Политика, Б92 - 20/02/05;
Мина, Танјуг, Данас, Б92, ФоНет - 19/02/05;
Бета - 18/02/05)
