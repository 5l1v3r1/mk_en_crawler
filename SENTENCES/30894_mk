09/12/2010
БУКУРЕШТ, Романија -- Судот во Констанца во средата (8-ми декември) осуди двајца Романци и еден шпански државјанин на затворска казна, во најголемиот случај на шверц со кокаин во историјата на земјата. 
Антонио Алварез Кано беше осуден на 24 години за шверц на 1,2 тони кокаин од Бразил во Романија, скриени во пратка на дрва наменета за Шпанија. 
Двајцата Романци, Адријан Василе Чирибау и Елена Рамона Чиораба, добија казни од по повеќе од 22 години. 
Тројцата беа уапсени во јануари 2009 година.
Во другите вести од средата, Министерството за надворешни работи објави дека судот во Индонезија ја одобри екстрадицијата на Романецот Николае Попан, кој избега од земјата во 2002 година. 
Четири години подоцна, тој беше осуден на 15 години затвор за вмешаност во инвестициска шема која пропадна. 
Тој беше уапсен во Индонезија во 2009 година. 
Сорин Овидиу Ванту, сопственик на влијателниот романски телевизиски канал Реалитатеа, е обвинет за помагање на Попа да избега од земјата, и е осомничен дека му помогнал додека бил во странство. 
(AП, Hotnews.ro, Зиаре, Романија либера, АП, Курентул, Адеварул, Зиарул -- 08/12/10)
