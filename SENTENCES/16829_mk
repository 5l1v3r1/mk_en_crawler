06/10/2006
БЕЛГРАД, Србија -- Претседателот Борис Тадиќ, водачот на опозициската Демократска партија, и Томислав Николиќ, заменик-претседателот на опозициската Српска радикална партија, во четвртокот (5-ти октомври) говореа за евентуалното организирање на изборите до крајот на годинава. 
Тадиќ рече дека треба да се одржат парламентарни и претседателски избори, поради разговорите за статусот на Косово и преговорите со ЕУ. 
Тој потврди дека ќе бара реизбор. 
Николиќ рече дека неговата партија е подготена за изборите без оглед кога ќе се одржат, но рече дека се надева оти тоа ќе биде оваа година.
Во другите вести од четвртокот, вицепремиерот Ивана Дулиќ-Марковиќ, членка на Г17 Плус, рече дека ќе предложи нејзината партија да го бојкотира референдумот за новиот устав, наведувајќи ги, како што рече, бројните недостатоци. 
Минатата недела водачот на Г17 Плус -- министерот за финансии Млаѓан Динкиќ -- ги повика гласачите да го поддржат усвојувањето на уставот на референдумот. 
(Политика - 06/10/06; Taнјуг, Бета, Б92 - 05/10/06)
