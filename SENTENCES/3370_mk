16/11/2006
Од Антонио Прленда за Southeast European Times во Сараево – 16/11/06
Изборните на 1-ви октомври во Босна и Херцеговина претставуваа можност за неколку невладини организации да промовираат поголем активизам помеѓу граѓаните.
Најистакната помеѓу нив беше Цивилната организација за демократија (ГРОЗД). 
Формирана од страна на Центарот за промовирање на цивилно општество, во соработка со невладини организации и граѓански групи од целата земја, истата бара зајакнување на цивилните активности и невладиниот сектор, како и мобилизирање на народот со цел да побараат одговорност од политичарите за решавање на нивните реални животни проблеми.
„Со заедничката предизборна платформа, потпишана од 500.000 граѓани на БиХ, ние вршиме притисок врз политичките кандидати да се фокусираат на потребите на обичниот народ, наместо на личните борби помеѓу кандидатите“, рече портпаролот на ГРОЗД, Севко Бајиќ.
Платформата -- исто така потпишана од мнозинството политички партии -- ги повикува политичарите што бараат јавна функција да го преземат следново:
„Оваа [платформа] има поддршка од повеќе од 400 невладини организации, синдикати, пензионери, фармери, женски и младински организации и други групи“, рече Бајиќ. 
„Ова претставува силен повик од граѓаните на БиХ кои сакаат подобар живот. 
Ние инсистираме на тоа дека овие барања мора да бидат приоритет за политичките партии кои победија на изборите.“
Асим Спахиќ од граѓанското движење „Доста!“ -- познато по нивните демонстрации во Сараево секој викенд -- рече дека соработката со ГРОЗД претставува добар начин да се зајакне граѓанскиот сектор. 
„Она што е најважно во моментов е да се одржи темпото на граѓанските активности по неодамнешните избори, со цел на крајот да се изгради стабилно и активно граѓанско движење“, рече Спахиќ.
Според Бајиќ, ГРОЗД ќе продолжи со своите активности преку следење на политичките теми на сите нивоа и следење на нивната платформа. 
Анализите на ГРОЗД на социјалниот и политичкиот живот на БиХ ќе бидат објавени на веб-страницата на организацијата, www.grozd.ba.
