10/02/2010
БАЊА ЛУКА, Босна и Херцеговина (БиХ) -- Премиерот на Република Српска (РС) Милорад Додик во вторникот (9-ти февруари) потврди дека предлог-законот за референдуми не е насочен кон отцепување на БиХ или кршење на Дејтонскиот мировен договор од 1995 година.
Расправата во парламентот се вжешти кога опозициските партии почнаа да тврдат дека мерката треба да вклучува одредби за задолжителни референдуми во специфични случаи, како што се пристапувањето во воени пакти и измени на уставот.
Бошњачките пратеници велат дека законот е „антидејтонски“ чин и ја напуштија седницата.
Дебатата продолжува во среда.
Американската амбасада во Сараево предупреди за оспорувањето на структурите на Дејтонскиот мировен договор, вклучително и овластувањата на високите претставници.
Вашингтон, вели истата, ќе го смета кој било референдум кој за загрозува стабилноста, суверенитетот или територијалниот интегритет на БиХ за провокативен.
(РТРС, РТС, Дневни аваз, Фена, БХРТ, АФП - 09/02/10)
