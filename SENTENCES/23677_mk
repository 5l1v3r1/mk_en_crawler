22/12/2008
БРИСЕЛ, Белгија -- Комесарот за проширување на ЕУ, Оли Рен, во неделата (21-ви декември) рече дека „сега е вистинско време“ ЕУ да започне со спроведувањето на привремениот трговски договор со Србија, бидејќи земјата покажува добра соработка со Трибуналот на ОН за воени злосторства.
Спроведувањето на трговскиот договор ќе придонесе -- а нема да попречи -- во напорите за апсење на последните двајца бегалци обвинети за воени злосторства, Ратко Младиќ и Горан Хаџиќ, изјави Рен за новинската агенција Ројтерс.
Привремениот трговски договор е дел од Договорот за стабилизација и асоцијација потпишан помеѓу ЕУ и Србија во април.
Но, истиот беше веднаш одложен поради незадоволителната соработка со Хаг.
Во октомври Србија одлучи еднострано да го спроведе привремениот трговски договор, кој стапува на сила следниот месец.
(Ројтерс, Б92, Танјуг - 21/12/08)
