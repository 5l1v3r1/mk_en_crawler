01/04/2010
ПРИШТИНА, Косово -- Шефот на Меѓународната цивилна канцеларија (ИЦО), Питер Фејт, се спротивстави на белградскиот план за организирање избори во северно Косово, каде што доминира српското население. 
Во интервју за Дојче веле во средата (31-ви март), Фејт рече дека ИЦО единствено ќе ги признае резултатите од изборите организирани од Приштина. 
Тој додаде дека отворањето на канцеларија на ЕУ во северна Митровица, каде што живее претежно српско население, ќе ја зајакне стратегијата за интегрирање на северниот дел во приштинските институции. 
(Зери, Телеграфи - 01/04/10; Дојче Веле, Коавижн - 31/03/10)
