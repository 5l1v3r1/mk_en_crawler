05/02/2007
СОФИЈА, Бугарија -- Национална процесија низ главниот град ќе се одржи в петок вечер (9-ти февруари), за одбележување на осумте години што петте бугарски медицински сестри ги поминаа во затворот во Либија.
Настанот го организираат приватниот национален телевизиски канал бТВ, Дарик радио и весникот „Стандард“, кои стојат зад меѓународната кампања за медицинските сестри, насловена како „Не сте сами“.
Процесијата ќе започне со молитва за нив во катедралата Св. Александар Невски, ќе помине низ центарот на Софија и ќе заврши со концерт на централниот плоштад Св. Александар Невски.
Медицинските сестри и еден палестински лекар се осудени на смрт за наводно инфицирање на стотици деца со ХИВ, и покрај сведочењето на експертите за спротивното.
(Стандард - 05/02/07)
