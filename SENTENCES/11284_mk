25/03/2005
ЉУБЉАНА, Словенија -- Мониторинг тимот на ЕУ кој ќе биде испратен во Хрватска да ја процени соработката со Трибуналот на ОН за воени злосторства на 26-ти април ќе го одржи својот прв состанок, изјави во четвртокот (24-ти март) министерот за надворешни работи на Луксембург, Жан Аселборн, за време на разговорите со својот словенечки колега, Димитриј Рупел.
Тимот ќе го сочинуваат:
Аселборн, британскиот министер за надворешни работи, Џек Строу, австрискиот министер за надворешни работи, Урсула Пласник, шефот за безбедност на ЕУ, Хавиер Солана, и комесарот за проширување на ЕУ, Оли Рен.
Отворањето на разговорите за пристап помеѓу Хрватска и ЕУ беше одложено претходно овој месец поради недоволната соработката во врска со воените злосторства.
Аселборн рече дека се надева оти разговорите ќе започнат до крајот на јуни.
Од другите вести во четвртокот, хрватскиот претседател, Стипе Месиќ, имаше неформален состанок со својот словенечки колега, Јанез Дрновшек, во Љубљана.
Дрновшек истакна дека Словенија е една од најголемите поддржувачи на кандидатурата на Хрватска за членство во ЕУ.
(Вечерњи лист, Нови лист - 25/03/05;
ХИНА - 24/03/05)
