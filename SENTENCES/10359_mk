21/09/2004
БРИСЕЛ, Белгија -- Европската комисија (ЕК) во понеделникот (20-ти септември) ја предупреди Турција дека ќе го блокира почетокот на преговорите за пристап сé додека земјата не го усвои новиот Кривичен законик.
Парламентот одвај ја усвои новата легислатива минатата недела, кога напорите беа попречени со обидот на Владата за вклучување на одредбата со која прељубата би се сметала за кривично дело.
ЕК треба да издаде извештај за напредокот на Турција на 6-ти октомври.
Водачите на ЕУ ќе го проверат извештајот и ќе одлучат дали да започнат разговори за пристап на самитот во декември.
Министерот за правда, Чемил Чичек, го минимизираше значењето на изјавата, велејќи дека Турција ќе продолжи со реформите дури и да не добие датум за започнување на преговорите.
Премиерот Реџеп Тајип Ердоган в четврток ќе допатува во Брисел, каде што ќе разговара за ова прашање.
(АП, АФП, НТВ, Ројтерс, ФТ - 20/09/04)
