20/12/2004
ПАРИЗ, Франција -- На состанокот во Париз минатата недела Комисијата за правни работи на Парламентарното собрание на Советот на Европа (ПАЦЕ) го одобри извештајот во кој се препорачува формирање на суд за човекови права во Косово, како што се вели во соопштението за медиумите на СоЕ, објавен во петокот (17-ти декември). 
Во извештајот, подготвен од страна на британскиот известувач Тони Лојд, се истакнува дека УНМИК и КФОР постигнале позитивни резултати во исполнувањето на безбедносните задачи, но се предупредува дека и понатаму останува сериозна загриженост во врска со заштитата на човековите права во провинцијата.
Исто така во петокот, шефот на УНМИК Сорен Јесен-Петерсен го посети Скопје. 
Тој побара разликите во врска со одбележувањето на македонско-косовската граница да бидат надминати пред започнувањето на разговорите за статусот на Косово.
Белградските медиуми, во меѓувреме, јавуваат дека Јесен-Петерсен испратил писмо до косовскиот премиер Воислав Коштуница, во кое го кани на разговори во врска со децентрализацијата на Косово и безбедноста, како и во врска со прашањето на исчезнатите лица. 
(Бета, Политика, Танјуг - 19/12/04; Веб-страница на СоЕ, Косова лајв, Веб-станица на македонската влада, А1 ТВ - 17/12/04)
