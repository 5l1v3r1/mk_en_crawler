19/02/2010
AТИНА, Грција -- Вработените во царината во четвртокот (18-ти февруари) одлучија да го продолжат својот штрајк до 24-ти февруари.
Тие ги напуштија своите работни места во вторникот во знак на протест поради планираното замрзнување на платите и намалените бонуси.
Демонстрантите тврдат дека мерките за штедење што ги најави владата за надминување на длабоките финансиски проблеми на државата, ќе им ги намалат за 300 до 700 евра нивните месечни плати.
Штрајкот ќе ја погоди прекуграничната трговија, особено снабдувањето со гориво.
Генерален штрајк на вработените во јавниот и приватниот сектор се планира за следната среда, против кратењата.
Исто така, Грција треба да й понуди на Европската комисија повеќе детали за договорот за валутна размена со американската инвестициона банка Голдман Сакс, од 2001 година.
Атина треба да испрати писмо до Брисел, во кое ќе објасни како договорот влијаел на долгот на државата и дефицитарните цифри.
Во интервјуто од четвртокот за Ројтерс, министерот за финансии, Јоргос Папаконстантину, не ја исклучи можноста да побара помош од ММФ, повикувајќи ја ЕУ да биде поконкретна за нејзината поддршка на Грција.
(AП, ДПА, Ројтерс - 18/02/10)
