20/11/2012
Мухамет Брајшори за Southeast European Times во Приштина -- 20.11.12
Скоро 3.000 Роми беа репатрирани од западноевропските држави и депортирани во Косово оваа година, но децата се особено погодени и имаат потреба од итно внимание, според експертите.
„Тековната реадмисија на децата во Косово предизвика посебна грижа за тоа што е во нивни најдобар интерес во процесот на репатријација“, рече за SETimesБеате Дастел, шеф за мониторинг и евалуација во Косовската канцеларија на УНИЦЕФ.
Дастел рече дека многу од репатрираните Роми, но и децата на Ашкалите и Египќаните -- познати како РАЕ заедница -- се родени во странство и не говорат албански, ниту српски јазик, ниту го знаат Косово како своја татковина.
Овие малцински заедници во Косово, кои се проценува дека бројат околу 30.000 до 40.000 се сметаат за една од најранливите групи во земјата;
60 отсто живеат во апсолутна сиромаштија, а преку 30 отсто во екстремна сиромаштија.
Дастел посочи дека освен сиромаштијата, најголема загриженост предизвикува несоодветниот пристап до здравствена грижа и високиот процент на напуштање на училиштата.
„Многу од децата се репатрирани без соодветна училишна документација.
...
Тоа претставува вистински предизвик за локалните училишни власти во процесот на проценка на образовниот статус на децата и води до ограничен образован напредок на децата и висок процент на напуштање на училиштата“, рече Дастел.
Околу една четвртина од децата од трите ранливи заедници не посетуваат основно училиште, а посетеноста во средното образование е уште помала.
Неодамна воспоставената Канцеларија за реинтеграција во Министерството за внатрешни работи, работи на обука на локалните власти за решавање на потребите на децата.
„Граѓаните во Центарот за социјална грижа во Приштина бараат социјална помош и други услуги“, рече заSETimesСевдије Ибрахими, раководител на социјалната служба во центарот.
„Децата се соочени со бројни тешкотии, почнувајќи од елементарните работи за живот.“
„За малцинските деца јазичниот предизвик е честопати најголем“, рече Дастел.
УНИЦЕФ се здружи со косовското Министерство за реинтеграција во едногодишниот проект за соработка.
Проектот им помага на децата на РАЕ да се реинтегрираат во Косово помагајќи им да најдат куќа, да стекнат образование и да добијат социјална помош и лични документи.
Секоја општина во Косово има локална канцеларија што нуди услуги.
„Главната препорака на УНИЦЕФ во врска со одржливата поддршка на репатрираните семејства и нивните деца во Косово е да се вклучат помошни механизми за реинтеграција во постојните шеми на социјална грижа и да се разгледаат предизвиците на бегалците на долгорочен план“, рече Дастел.
Претставниците на косовското Министерство за образование велат дека презеле чекори за подигање на свеста, помош во обезбедувањето училишни предмети и организирање курсеви за подобра социјална интеграција.
Но, тие признаваат дека проблемите се зголемени поради тоа што Косово се соочува со високо ниво на сиромаштија, слаба економска перспектива и недостатоци во интеграцијата во ЕУ.
„Нашата канцеларија ги ангажира децата за да ги идентификува првичните грижи што може да ги имаат во врска со јазикот или, ако се возрасни, професионалната подготовка“, рече Љуљзим Врца, координатор во Општинската канцеларија на заедниците, враќањето и интеграцијата во Приштина.
„Но, од искуството на терен, евидентно е дека ...
проблемот се однесува на подигањето на свеста за образованието на заедниците на Ромите, Ашкалите и Египѓаните“, рече Врпца.
