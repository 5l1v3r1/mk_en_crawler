26/07/2006
ЗАГРЕБ, Хрватска -- Полицијата во вторникот (25-ти јули) уапси четири лица кои наводно фрлале камења кон куќите на етничките Срби повратници во задарското село Биљани Доњи претходната вечер.
Повредени нема, но куќите се оштетени.
Полицијата вели дека осомничените, исто така, се обиделе да предизвикаат пожар во соседството.
Претседателот Стипе Месиќ, канцеларијата на УНХЦР и Српскиот народен совет во Хрватска ги осудија инцидентите во одделни изјави во вторникот.
Тие ја пофалија локалната полиција и пожарникарите за нивните брзи реакции и повикаа на нулта толеранција за етнички мотивираните инциденти.
(Нови лист, пословни дневник - 26/07/06;
ХИНА, ХРT - 25/07/06)
