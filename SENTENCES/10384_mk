20/09/2004
САРАЕВО, Босна и Херцеговина (БиХ) -- Едно истражување спроведено од страна на Транспаренси интернешнал БиХ (ТИБХ) покажа дека голем дел од јавноста смета дека бирократијата е корумпирана. 
ТИБХ ги презентираше резултатите на прес-конференцијата во петокот (17-ти септември) во Сараево. 
Според официјалните претставници 55 отсто од анкетираните сметаат дека постои корупција во Владата на БиХ, 58 отсто - Владите на заедниците, а 52 отсто - во Претседателството на БиХ. 
Политичките партии, исто така, се сметаат за корумпирани: најчесто се наведуваат националистичката Бошњачка партија за демократска акција и Српската демократска партија. 
Според ТИБХ резултатите не се разликуваат многу од оние на една слична анкета, спроведена минатата година.
Во другите вести од петокот, бордот на Светската банка ја прегледа новата Стратегија за помош на земјата, наменета за БиХ, во која се предвидуваат проекти кои ќе чинат помеѓу 100 и 180 милиони американски долари во текот на следните три години. 
Средствата ќе бидат, главно, искористени за зајакнување на економските параметри на земјата и намалувањето на нејзината зависност од странската помош. 
(ПБС БиХ - 19/19/04; Независне новине - 18/09/04, Веб-страница на Светската банка - 17/09/04)
