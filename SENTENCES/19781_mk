20/02/2008
ПОДГОРИЦА, Црна Гора -- Портпаролот на парламентот, Ранко Кривокапиќ, рече дека Црна Гора планира да размисли некое време пред да одлучи дали ќе ја признае косовската декларација за независност. 
„Црна Гора не треба да брза со својата одлука ... 
но треба да разговара за својот став со ЕУ“, рече тој во вторникот (19-ти февруари) по состанокот со претставниците на Република Српска (РС) во Бања Лука. 
Опозициските партии во Подгорица планираат да одржат протестен митинг в петок против едностраното прогласување независност на Косово.
Во другите вести, црногорскиот претседател Филип Вујановиќ се очекува официјално да го номинира водачот на Демократската партија на социјалистите, Мило Ѓукановиќ, за нов премиер на земјата в среда. 
Одлуката беше објавена по состанокот во вторникот помеѓу Вујановиќ и претставниците на партиите во парламентот. 
Ѓукановиќ ќе го замени Жељко Штурановиќ, кој поднесе оставка минатиот месец од здравствени причини. 
(РТЦГ, Антена М - 19/02/08)
