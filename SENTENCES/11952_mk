13/07/2005
ЗАГРЕБ, Хрватска -- Парламентот во вторникот (12-ти јули) го одобри наименувањето на поранешниот градоначалник на Вировит, триесетипетгодишниот Ивица Кирин, за нов министер за надворешни работи.
Неговиот претходник, Маријан Млинариќ, поднесе оставка поради здравствени причини.
Но, некои шпекулираат дека вистинската причина за оставката е неапсењето на обвинетиот за воени злосторства, Анте Готовина.
Исто така во вторникот, холандскиот министер за надворешни работи, Бернард Бот, го посети Загреб, при што изрази пофалби за владиниот акционен план за пронаоѓање и апсење на Готовина.
Бот додаде дека Хрватска постигнала извонреден напредок во интеграцијата во ЕУ и веќе успеала да спроведе значителен дел од легислативата на ЕУ.
(Вечерњи лист - 13/07/05;
ХИНА, Index.hr - 12/07/05)
