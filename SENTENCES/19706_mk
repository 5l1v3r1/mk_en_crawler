21/02/2008
ЗАГРЕБ, Хрватска -- Најголемата опозициска партија, Социјалдемократската партија (СДП) во средата (20-ти февруари) успеа да освои две места на заменик-претседател на парламентот.
Нив ги добија Жељка Антуновиќ и Невен Мимица, откако СДП го одби компромисот со Хрватската народна партија (ХНС) и ги подели местата што ги добија двете партии.
Сепак, двете позиции дојдоа по одредена цена -- СДП го изгуби своето влијание во советот за интеграција во ЕУ, кој традиционално го предводи претставник на опозицијата.
Со поддршка на владејачката Хрватска демократска заедница, претседателското место во советот го доби претседателката на ХНС, Весна Пусиќ.
(Јутарњи лист - 21/02/08;
Вечерњи лист, Javno.com - 20/02/08)
