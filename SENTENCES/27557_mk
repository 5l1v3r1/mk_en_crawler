25/05/2010
ТИРАНА, Албанија -- Министерот за внатрешни работи, Љуљзим Баша, во понеделникот (24-ти мај) го посети јужното село Лазарат, кој е синоним за нелегално производство на дрога.
Баша отиде таму за да ја нагласи посветеноста на владата на борбата против овој феномен.
„Испраќаме силна порака од Лазарат дека работите се менуваат и дека само добри вести ќе се слушаат од овде“, рече Баша.
Селото беше едно од најизолираните локации во Албанија во изминатите две децении и успеа да ги држи властите настрана.
Но, сега Министерството за внатрешни работи отпочна кампања за свест таму, со цел да се прекине со одгледувањето марихуана, изворот на готовина.
Баша истакна дека контролата на производството на нелегална дрога ќе го помогне процесот на визната либерализација во ЕУ.
(Ора њус, Топ ченал, Њус 24 - 24/05/10)
