29/09/2008
МОСКВА, Русија -- Последниот министер за одбрана на поранешна Југославија, Вељко Кадијевиќ, доби руско државјанство, објавија руските медиуми во неделата (28-ми септември).
Кадијевиќ (83), беше министер за одбрана од 1988 до 1992 година.
Тој ја предводеше Југословенската народна армија (ЈНА) за време на воените операции против хрватските градови Вуковар и Дубровник во 1991 година.
ЈНА целосно го уништи Вуковар и ги исели сите негови хрватски жители.
Таа, исто така, ги направи првите масовни гробници од постјугословенските конфликти таму.
Кадијевиќ се соочува со обвиненија за воени злосторства во Хрватска.
Според извештаите на рускиот печат, Кадијевиќ го добил својот пасош на 13-ти август, по претседателскиот декрет.
Рускиот устав забранува екстрадиција на руски државјани во други земји.
(РТС, Б92 - 29/09/08;
Курир, Мондо, Вечерње новости, РТРС, СРНА, Бета - 28/09/08)
