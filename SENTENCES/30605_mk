14/12/2010
СКОПЈЕ, Македонија -- Словенија ги поддржува заложбите на Македонија за пристапување во ЕУ и НАТО и ќе лобира за одредување датум за отпочнување на разговорите за пристапување во ЕУ на престојниот самит на Унијата, вели министерот за надворешни работи, Самуел Жбогар, во писмото до својот македонски колега, Антонио Милошоски, во понеделникот (13-ти декември). 
Тој го пофали напредокот постигнат од страна на Македонија досега и изрази надеж дека решението за долготрајниот спор околу името со Грција ќе биде најдено наскоро. 
Во вторникот Советот за општи работи на ЕУ треба да расправа околу извештаите на ЕК за напредокот на земјите од Западен Балкан пред седницата на Европскиот совет в четврток и в петок. 
(MИА, Макфакс, Сител - 12/12/10)
