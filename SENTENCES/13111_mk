27/09/2005
СОФИЈА, Бугарија -- Премиерот Сергеј Станишев во понеделникот (26-ти септември) изјави дека ЕУ треба да има ист третман кон Бугарија како и кон десетте земји кои минатата година пристапија во Унијата. 
Тој ги истакна напорите за усвојување на легислативата потребна за влез во ЕУ која има за цел подобрување на судството и рационализација на администрацијата. 
Неговата изјава е дадена на само неколку недели пред објавувањето на извештајот на Европската комисија за напредокот на Бугарија и Романија, кој се очекува да биде решавачки фактор за тоа дали двете земји ќе влезат во Унијата во 2007 или 2008 година. 
Во другите вести од понеделникот, специјалниот известувач на Европскиот парламент за Бугарија, Џефри ван Орден, посочи дека извештајот на ЕК би можел да биде мошне критичен. 
(бТВ, Дневник - 27/09/05; Ројтерс, БНТ, БНР - 26/09/05)
