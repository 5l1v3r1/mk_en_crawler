04/02/2010
БРИСЕЛ, Белгија -- Европската комисија (ЕК) во средата (3-ти февруари) го поддржа грчкиот план на штедење, давајќи й на земјата рок до крајот на 2012 година да стекне контрола над својот огромен буџетски дефицит. 
Комисијата рече дека Грција треба да поднесе привремен извештај за напредокот до средината на март. 
Атина вети дека до крајот на 2012 година ќе го намали својот буџетски дефицит од сегашните 13 отсто од БДП на границата што ја одреди ЕУ од 3 отсто. 
„Комисијата препорачува ... 
Грција [да ја зголеми] ефикасноста на јавната администрација, да ги интензивира пензиските и здравствените реформи, да го подобри функционирањето на пазарот на труд и да ја зголеми ефикасноста на системот на договарање на платите“, рече ЕК.
Изгледите за намалување на платите ги поттикнаа грчките царински претставници и даночни службеници, да одржат штрајк во четвртокот. 
Би-Би-Си истакна дека дел од владиниот план зависи од даночните наплати на милијарди евра изгубени во даночното затајување. 
Се подготвуваат и нови штрајкови против мерките на штедење. 
Главниот синдикат ГСЕЕ ќе одржи 24-часовен штрајк на 10-ти февруари. 
(ББС - 04/02/10; АНА-МПА, Ројтерс, ДПА, Дојче веле - 03/02/10)
