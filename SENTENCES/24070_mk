16/04/2009
САРАЕВО, Босна и Херцеговина (БиХ) -- Премиерот Никола Шпириќ во четвртокот (16-ти април) рече дека верува оти Советот на министри треба да се реструктуира заради владата што ќе дојде по изборите во 2010 година. 
Говорејќи по претставувањето на извештајот пред парламентот за владините остварувања во 2008 година, Шпириќ истакна дека секое реструктуирање бара политички консензус и дека тој не може да го иницира или да го реализира самиот. 
Тој истакна дека последниот пат кога се обидел да го стори тоа, злонамерните го обвиниле дека провоцира криза. 
Шпириќ се повлече во ноември 2007 година, изразувајќи несогласување со одлуката на високиот претставник за измена на владиниот и парламентарниот процес на носење одлуки. 
По долготрајните преговори најголемите партии го убедија да го задржи своето место за да се избегнат предвремени избори. 
(Дневни аваз, Независне новине - 16/04/09; AП, Дневни аваз, РТРС, СРНА, Макфакс - 15/04/09)
