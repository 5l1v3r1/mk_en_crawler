19/09/2006
СОФИЈА, Бугарија -- Едномесечната кампања за претседателските избори на 22-ри октомври официјално започна вторникот (19-ти септември), а за позицијата се борат седум кандидати. 
Според анкетите, тројца главни фаворити се актуелниот претседател Георги Парванов, кандидатот на десницата, Неделчо Беронов, и претседателот на коалицијата „Атак“, Волен Сидеров.
Во другите вести, малата националистичка партија ВМРО, партнер на парламентарниот Бугарски народен сојуз, побара од главниот обвинител да ги испита активностите на промакедонската формација, ОМО Илинден-Пирин. 
ВМРО вели дека ОМО Илинден-Пирин „купува“ гласови од населението во сиромашните ромски населби во регионот на Благоевград, во обид да ја зајакне својата петиција за добивање легитимен статус на партија. 
(Дневник, Дарик, Сега, Нова ТВ - 19/09/06; БНР - 18/09/06)
