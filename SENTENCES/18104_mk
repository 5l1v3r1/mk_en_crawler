19/01/2007
ИСТАНБУЛ, Турција -- Хрант Динк, истакнат турско-ерменски новинар кој јавно говореше против убиствата на Ерменците од страна на Отоманската империја, според извори на печатот, е застрелан и убиен во петокот (19-ти јануари). 
Наводно, Динк го напуштал „Агос“ -- весник на ерменски јазик со седиште во Истанбул, чиј уредник беше тој -- кога бил застрелан четири пати од страна на еден тинејџер. 
Динк, кого го нарекуваа „познат коментатор на ерменските работи“, минатата година беше осуден врз основа на обвиненијата за „навреда на турската припадност“, откако пишуваше за забранетата тема на геноцидот врз Ерменците за време на отоманската власт, на почетокот од 20-тиот век. 
Изрекувањето на пресудата во случајот беше одложено. 
Полицијата го испитува убиството. 
(СНН Турк, Гардијан, АКИ)
