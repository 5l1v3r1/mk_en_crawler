05/06/2008
АНКАРА, Турција -- Уставниот суд се очекува в четврток (5-ти јуни) да донесе одлука за амандманите што им дозволуваат на жените да носат шамии на универзитетите.
Иако две третини од турските жени ги покриваат своите глави и анкетите на јавното мислење покажуваат повеќе од 70 отсто поддршка за дозволата да се носат шамии на универзитетите, ова прашање е предмет на дебати веќе со години.
Во февруари владејачката Партија на правдата и развојот (АКП) презеде иницијатива за укинување на забраната за носење шамии врз основа на верските и лични слободи.
Аналитичарите велат дека одлуката на судот во овој случај може да покаже како истиот ќе пресуди и за следниот случај против АКП, во кој партијата се обвинува за поткопување на секуларизмот.
(Хуријет - 05/06/08;
AП - 04/06/08)
