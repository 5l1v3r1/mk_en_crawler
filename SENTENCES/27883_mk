23/11/2010
AНКАРА, Турција -- Премиерот Реџеп Тајип Ердоган во понеделникот (22-ри ноември) рече дека Турција нема да ги отвори своите пристаништа за кипарските бродови и стока, ако ЕУ не го укине своето трговско ембарго кон северен Кипар. 
„Ако има истовремени отворања на пристаништата и аеродромите, тогаш ние ќе бидеме дел од тоа“, им рече Ердоган на новинарите во Анкара. 
„Никој не треба да очекува ништо поразлично“, додаде тој. 
Во исто време, Ердоган ги негираше неодамнешните извештаи на медиумите дека Турција се согласила да й дозволи на Грција да ги прошири своите територијални води во Егејското Море. 
„Нема никаков договор во врска со [прашањето] на 12-те милји. 
Сè уште се во тек разговорите со Грција“, рече Ердоган. 
Грчкиот весник То Вима минатата недела објави дека Атина и Анкара се согласиле да й дозволат на Грција да ги прошири своите територијални води во Егејот од шест на 12 наутички милји. 
(Блумберг, АП - 22/11/10)
