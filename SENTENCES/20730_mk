08/08/2007
ТРЕБИЊЕ, Босна и Херцеговина (БиХ) -- На состанокот со локалните власти во Требиње во вторникот (7-ти август), високиот претставник Мирослав Лајчак рече дека полициските реформи се само техничко прашање, кое непотребно се компликува од политиката и шпекулациите.
Тој, исто така, ги негираше гласините дека реструктуирањето на полицијата ќе значи укинување на полицијата на Република Српска (РС) или на самиот ентитет.
Лајчак постави краен рок до крајот на септември за договор околу блокираните реформи, со цел да се потпише Договорот за стабилизација и асоцијација со ЕУ оваа година.
Исто така во вторникот, Лајчак рече дека забележал подобрување во работата на Министерството за безбедност на ОН и побара од министерот Тарик Садовиќ да обезбеди одржување на напредокот.
Пред неколку недели, Лајчак го повика Садовиќ во неговата канцеларија, во врска со некои контроверзни коментари што тој ги даде за медиумите.
Исто така во вторникот, шефот на управата на пограничната полиција на БиХ, Радиша Самарџија, рече дека пограничната контрола е подобрена во изминативе шест месеци, во голема мера поради подобрената соработка со Министерството за внатрешни работи.
(Дневни аваз, Независне новине - 08/08/07;
веб-страница на ОХР, РТРС, НТВ Хајат - 07/08/07)
