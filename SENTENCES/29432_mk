02/05/2010
ИСТАНБУЛ, Турција -- Илјадници луѓе се собраа на плоштадот Таксим во Истанбул за да го одбележат меѓународниот Ден на трудот во саботата (1-ви мај), за првпат во последниве 33 години. 
Прославите беа забранети од 1977 година, кога вооружени напаѓачи отворија оган кон насобраниот народ таму, убивајќи десетици луѓе. 
Повеќе од 22.000 полицајци беа мобилизирани за да спречат евентуални проблеми овојпат. 
Организаторите -- вклучително синдикатите, политичките партии и невладините организации -- проценуваат дека скоро 300.000 луѓе излегле на протестите, барајќи работа, подобри работни услови и повисоки плати. 
(AФП, Прес ТВ, СНН, Хуријет, Ворлд булетин - 01/05/10)
