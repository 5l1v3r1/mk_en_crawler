27/04/2006
САРАЕВО, Босна и Херцеговина (БиХ) -- Централниот парламент на БиХ во средата (26-ти април) го отфрли клучниот пакет уставни реформи, и покрај договорот помеѓу седумте главни политички партии во земјата за поддршка на измените. 
Легислативата, со која ќе се префрлеа одредени ингеренции од двата ентитата на централната власт, доби поддршка од 26 пратеници во домот од 42 места -- две помалку од потребното двотретинско мнозинство. 
Подоцна во средата, американскиот амбасадор Даглас Мекелхани, чија земја посредуваше во процесот на уставните реформи, како и амбасадорот на Европската комисија, Мајкл Хемфрис, изразија големо разочарување во врска со исходот. 
Меѓународната заедница побара усвојување на реформите навреме за општите избори во октомври. 
(Независне новине, Дневни аваз - 27/04/06; Ројтерс, Фена - 26/04/06)
