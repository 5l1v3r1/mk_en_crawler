19/06/2007
БУКУРЕШТ, Романијa -- Опозициските партии планираат да поднесат четири одделни иницијативи за гласање доверба на малцинската влада на премиерот Калин Попеску Таричеану оваа недела. 
Најголемата опозициска Социјалдемократска партија во понеделникот (18-ти јуни) објави дека ќе поднесе две, во врска со земјоделската и здравствената политика. 
Демократската партија и Либерал-демократската партија имаат намера да ги поднесат другите две.
Исто така во понеделникот, Таричеану ги објави плановите да се консултира со сите партии во парламентот во врска со престојните избори за Европскиот парламент. 
Точниот датум на изборите мора допрва да се избере.
Во другите вести од понеделникот, обвинителите објавија дека поранешниот претседател Јон Илиеску е под истрага за поттикнување кривично дело во 1990-та година, кога рударите дојдоа во Букурешт за да ги запрат студентските протести на Универзитетот Плаза. 
Во немирите загинаа шест лица. 
(Зиуа, Nine o'clock - 19/06/07; Meдиафакс - 18/06/07)
