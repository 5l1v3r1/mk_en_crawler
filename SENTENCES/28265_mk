18/11/2010
ЊУЈОРК, САД -- Генералниот секретар на ОН, Бан Ки-мун, е домаќин на состанокот меѓу кипарскиот претседател Деметрис Христофиас и водачот на кипарските Турци, Дервиш Ероглу, во четврток (18-ти ноември), во рамките на новите напори за зајакнување на тековните разговори за повторно обединување.
Портпаролот на ОН, Фархан Хаќ, рече дека Бан се надева оти двајцата ќе ја покажат „храброста потребна за прекинување на ќор-сокакот во преостанатите суштински прашања“.
Претставникот на ОН во Кипар, Александар Даунер, рече дека Бан би сакал да ги искористи разговорите за да процени колку се подготвени Христофиас и Ероглу за постигнување решение.
Во меѓувреме, шефицата за надворешна политика на ЕУ, Катрин Ештон, во средата рече дека ЕУ и НАТО мора да работат заедно со Кипар и Турција на решавање на конфликтот во врска со поделениот остров, бидејќи тоа им штети на односите меѓу двете организации.
„Двете организации имаат амбиции да сторат повеќе, така што тесно ќе соработуваме со Кипар и Турција на идентификување на евентуалните начини за решавање на клучните причини за загриженост на двете страни“, рече Ештон во писмото до генералниот секретар на НАТО, Андерс Фо Расмузен.
(Фамагуста газете - 18/11/10;
AФП, КНА, ДПА - 17/11/10)
