17/04/2007
ХАГ, Холандија -- Канцеларијата на главната обвинителка на Трибуналот на ОН за воени злосторства, Карла дел Понте, ги негираше обвинувањата дека направила договор со српските власти за задржување на клучните информации за поранешните југословенски војни како доверливи.
Во соопштението од понеделникот (16-ти април) се отфрлаат наводите од писмото, наводно, напишано од Џефри Најс, поранешен главен адвокат во случајот против починатиот Слободан Милошевиќ, и објавено во загребскиот весник Јутарњи лист.
Во писмото се тврди дека на Белград му било дозволено да ги чува како доверливи информациите во врска со улогата на Југославија во конфликтите во Босна и Херцеговина (БиХ) и Хрватска, со што истите стануваат недостапни за Меѓународниот суд на правдата (МСП).
Канцеларијата на Дел Понте тврди дека не е постигнат таков договор со Белград и дека Трибуналот не е вмешан во какво било криење информации за МСП.
(Вечерњи лист, Пословни дневник - 17/04/07;
ХИНА, ХРТ, Бета - 16/04/07)
