17/09/2010
ПРИШТИНА, Косово -- Властите во Приштина велат дека нема да се вклучат во никакви разговори со Белград без посредување на Соединетите Држави.
Една недела откако Генералното собрание на ОН усвои резолуција што ги отвора вратите за разговори, сé уште не е одреден форматот или временската рамка на евентуалните разговори.
Резолуцијата предвидува ЕУ да има главна улога во олеснувањето на разговорите.
Вицепремиерот Хајредин Куци во четвртокот (16-ти септември) рече дека улогата на Соединетите Држави во сите процеси поврзани со Косово е незаменлива.
Опозициските претставници, исто така, ја поддржаа улогата на Вашингтон во разговорите со Белград.
Властите, сепак, потврдија дека разговорите нема да го вклучуваат статусот или територијата, туку техничките прашања од взаемен интерес.
(Кохавижн, РТК, ТВ 21, Телеграфи - 16/09/10)
