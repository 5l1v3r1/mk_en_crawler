30/08/2006
СОФИЈА, Бугарија -- Комесарот за проширување на ЕУ, Оли Рен, се очекува да пристигне во Бугарија во петок (1-ви септември), што ќе биде неговата последна ваква посета пред Европската комисија (ЕК) да го објави својот мониторинг извештај на 26-ти септември.
Министерот за надворешни работи, Ивајло Калфин, рече дека Рен ќе ја направи последната проценка за напредокот на Бугарија во процесот на пристап.
Во вторникот Калфин рече дека властите мора да го убедат Рен дека Софија ќе ги исполни сите обврски за членството во ЕУ до крајот на годинава.
Во претходниот извештај на ЕК беа наведени земјоделството, судството и искористувањето на фондовите на ЕУ како области за кои постои загриженост.
Бугарскиот претседател Георги Парванов, кој во вторникот ја посети Норвешка, рече дека е апсолутно реално да се очекува Бугарија да пристапи во ЕУ на 1-ви јануари 2007 година, според планираното.
(News.bg, бТВ, Дарик, Медиапул - 29/08/06)
