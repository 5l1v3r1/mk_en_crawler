10/11/2004
САРАЕВО, Босна и Херцеговина (БиХ) -- Претседателството на БиХ и партнерите во владината коалиција ја потврдија својата поддршка за премиерот Аднан Терзиќ во вторникот (9-ти ноември), спречувајќи евентуално избивање на владина криза.
Според договорот постигнат за време на разговорите, се очекува в среда трипартитното претседателство формално да ја одбие оставката на Терзиќ.
Тој минатата недела формално ја понуди својата оставка, по усвојувањето на легислативата од страна на Парламентот за данокот ДДВ, различна од нацрт-законот поддржан од Владата.
Во другите вести од вторникот, високиот претставник Педи Ешдаун замина за САД, каде што ќе се состане со американски официјални претставници, со официјални претставници на ОН, како и со претставници на меѓународните финансиски институции.
Неговата канцеларија објави дека разговорите ќе се фокусираат на напорите за евро-атланска интеграција и особено на кандидатурата за членство во програмата Партнерство за мир.
(Независне новине, Дневни аваз - 10/11/04;
ПБС БиХ, Извори на ОХР, Pincom.info - 09/11/04)
