05/04/2007
САРАЕВО, Босна и Херцеговина (БиХ) -- Американскиот помошник државен секретар Даниел Фрајд ја потврди посветеноста на неговата земја на стабилноста во БиХ и поддршката за нејзината иднина во Европа и во НАТО, по пристигнувањето во дводневна посета во средата (4-ти април). 
Тој во Сараево се состана со членовите на трипартитното претседателство, владата и парламентарните претставници, повикувајќи ги водачите да ги надминат политичките разлики и да ја придвижат земјата напред, наместо да ги блокираат клучните реформи поврзани со уставот и полицискиот сектор. 
Тој, исто така, повика на итно апсење на преостанатите бегалци што ги бара Трибуналот на ОН во Хаг за воени злосторства, инсистирајќи на тоа дека ова поглавје мора да се затвори. 
Фрајд следно ќе отпатува за Бања Лука, на разговори со официјалните претставници на босанските Срби. 
(Дневни аваз, Независне новинe - 05/04/07; РТРС - 04/04/07)
