27/12/2006
Од Игор Јовановиќ за Southeast European Times во Белград – 27/12/06
„Гаспром“ планира да изгради гасовод долг 400 км низ Србија, кој ќе се протега од границата со Бугарија до границата со Хрватска. 
Беше потпишан меморандум од страна на генералниот менаџер на оваа руска фирма, Александар Медведев, заедно со српскиот министер за енергија и рударство Радомир Наумов и генералниот менаџер на „Србијагас“ Милош Миланковиќ.
Гасоводот ќе пренесува руски природен гас од Турција до северна Италија преку Бугарија, Србија и Хрватска. 
Неговиот капацитет ќе достигне до 20 милијарди кубни метри гас годишно. 
Според владините калкулации, гасоводот ќе носи приходи од 200 милиони американски долари, кои ќе се делат помеѓу Србија и „Гаспром“. 
Изградбата чини 1 милијарда американски долари.
Српскиот премиер Воислав Коштуница рече дека проектот е важен не само затоа што претставува голема инвестиција, туку исто така поради потенцијалот за обезбедени резерви на гас во Србија. 
Министерот за економија Предраг Бубало додаде дека изградбата на гасоводот ќе придонесе за енергијата, како и за општата безбедност на земјата, додека пак претседателот Борси Тадиќ истакна дека многу е важно српската индустрија да се ориентира кон природен гас, бидејќи природниот гас е поефтин. 
Ова, рече тој, ќе ги направи српските производи поконкурентни на европскиот пазар.
Рускиот амбасадор во Белград Александар Алексиев рече дека потпишувањето на меморандумот за гасовод ќе помогне Србија и Русија да ги решат економските прашања кои ја попречија подобренаат билатерална соработка. 
„Русија е главен трговски партнер на Србија, а годнава трговијата ќе надмине 2 милијарди американски долари“, рече Алексиев.
Во Србиај има околу 190 000 потрошувачи на природен гас. 
Но, само 1000 од нив се индустриски капацитети, кои користат природе гас претежно за греење. 
Според проценките има околу 250 000 потенцијални нови корисници. 
Моментално Србија исполнува 14 отсто од побарувачката за природен гас, а до 2020-та година тој дел ќе се зголеми на 20 отсто.
