24/07/2005
САРАЕВО, Босна и Херцеговина (БиХ) -- Високиот претставник на меѓународната заедница за БиХ, Педи Ешдаун, и босанскиот премиер Аднан Терзиќ повикаа на нови разговори кои имаат за цел деблокирање на клучните полициски реформи во земјата, објави во петокот (22-ри јули) канцеларијата на Ешдаун.
Тие ги повикаа сите партии кои учествуваа во претходните преговори во Влашич да присуствуваат на новиот состанок закажан за вторник во Сараево.
Разговорите ќе се фокусираат на постигнување на договор за чекорите што треба да се преземат за да се осигури реализација на клучните полициски реформи.
Реструктуирањето на полицискиот систем на БиХ претставува еден од главните услови за ЕУ да започне разговори за Договорот за стабилизација и асоцијација со БиХ.
Иницијативата на Влашич не беше успешна бидејќи властите на босанските Срби одбија да го прифатат реформскиот концепт -- главно поради прецртувањето на границите на полициските региони.
(Независне новине, ПБС БиХ - 23/07/05)
