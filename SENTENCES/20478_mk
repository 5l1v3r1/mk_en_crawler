11/09/2007
СКОПЈЕ, Македонија -- Локален полициски командир и вооружен напаѓач од етничките Албанци загинаа во престрелката во близина на границата со Косово во понеделникот (10-ти септември). 
Инцидентот се случи во селото Ваксинце, каде што во 2001 година започна бунтот на етничките Албанци. 
Престрелката започнала кога неколку мажи отвориле оган врз полициска патрола, по што полицајците возвратиле со оган. 
Еден ранет напаѓач влегол во Косово, каде што бил уапсен и хоспитализиран во Приштина. 
Македонските власти го идентификуваа како Заим Халили, внук на поранешниот герилец кој беше неодамна уапсен, по бегството од затворот во Македонија.
Во понеделникот парламентот одржа вонредна седница на која беше дискутирано за безбедносната ситуација. 
Министерката за внатрешни работи, Гордана Јанкуловска го минимизираше значењето на престрелката, опишувајќи ја како судир на криминалци (Дневник, Вечер, Утрински весник, Ројтерс, АФП, АКИ, УПИ, ББС - 10/09/07; MИА, Макфакс, А1 ТВ - 09/09/07)
