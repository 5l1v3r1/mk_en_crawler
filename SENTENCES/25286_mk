28/09/2009
БЕЛГРАД, Србија -- Дводневната регионална конференција за соработка во борбата против организираниот криминал беше отворена во понеделникот (28-ми септември) во Белград.
Заменик-претседателот на Европската комисија задолжен за правдата, слободата и безбедноста, Жак Баро, ќе учествува на форумот, заедно со министрите за правда и внатрешни работи на балканските земји и претставниците на Италија и Унгарија.
Српскиот министер за внатрешни работи Ивица Дачиќ вели дека состанокот му дава на Белград шанса да се претстави себеси како регионален водач во соработката во областите на внатрешните работи и правдата.
Што се однесува до учеството на Баро, Дачиќ рече дека истото претставува можност Белград да покаже напредок во исполнувањето на условите што ЕУ го постави за укинување на визите за српските граѓани.
(Бета, Танјуг, РТС - 27/09/09)
