04/03/2009
БУКУРЕШТ, Романија -- Долниот дом на парламентот во вторникот (3-ти март) објави пакет амандмани на своите регулативи, кои ги поедноставуваат процедурите за судско гонење на поранешните министри.
Според извештаите на медиумите, судското гонење може да се одобри со просто мнозинство, наместо досега потребното дво-третинско мнозинство.
Во среда членовите ќе гласаат за тоа да се дозволи кривична постапка против поранешниот премиер Адријан Настасе, кој се соочува со обвиненија за злоупотреба на службената должност, уцена и примање мито.
Во другите вести од вторникот, медиумите објавија дека Флоричел Ачим, подофицер на Министерството за одбрана уапсен за предавство и шпионажа, ги признал обвиненијата против него.
Тој рекол дека ги продал доверливите информации бидејќи му требале пари.
Ачим, наводно, му ги продал воените документи класифицирани како државна тајна -- вклучително и документи за воени комуникациски системи и радарски фреквенции, мапи на НАТО и одбранбени планови -- на Маринов Жиколов, бугарски државјанин.
Жиколов, наводно, ги испратил документите во странска држава, можеби Русија, според извештаите на медиумите.
(Meдиафакс, Хотњус, Гардијанул, Зиаре - 03/03/09)
