07/02/2007

Тенисерот Маркос Багдатис од Кипар победи на АТП „Загреб опен“ во неделата (4-ти февруари), поразувајќи го Иван Љубичиќ од Хрватскa со 7:6, 4:6, 6:4. 
Багдатис го порази Љубичиќ трипати досега во својата кариера. 
„Пред финалето не знаев што да очекувам, со оглед на тоа што кога и да го гледам Љубичиќ, тој изгледа како некој кој е тешко да се победи“, изјави Багдатис за новинарите по двоиполчасовниот натпревар.
***
Меѓународната работилница за уметност, музија и креативно пишување се одржа во главниот град на Босна и Херцеговина како дел од Сараевскиот зимски фестивал. 
Истиот привлече млади уметници од целиот евро-медитерански регион.
***
Бугарските музичари и изведувачи снимија песна посветена на петте бугарски медицински сестри осудени на смрт во контроверзниот случај на инфицирање со ХИВ во Либија. 
Песната насловена како „Не сте сами“ ја напиша бугарскиот композитор Стефан Димитров, а текстот е на бугарската легенда на поп-музиката Михаил Белчев.
***
Изложба на бугарски карикатури беше отворена во галеријата „Шипка“ во Софија во вторникот (6-ти февруари). 
Изложбата вклучува преку 300 дела на 35 уметници. 
Според организаторот на настанот, Унијата на бугарските уметници, главните теми се бугарскиот пристап во ЕУ и судскиот процес против петте бугарски медицински сестри во Либија.
***
Цртаниот филм на хрватската мултимедијална уметничка Хелена Булаја <i>Регоч</i> ја освои наградата за најдобар анимиран филм на 13-тиот Меѓународен фестивал за семеен филм во Холивуд, Калифорнија. 
Анимираната сказна, која ја создаде и продуцираше Булаја, е дел од еден поголем проект насловен како „Приказни од античките времиња“.
***
Поранешниот фудбалер на белградскиот клуб „Црвена ѕвезда“ и на „Бенифика“, Зоран Филиповиќ, е избран за тренер на новата црногорска репрезентација, според соопштението на Црногорската фудбалска асоцијација. 
Назначувањето на Филиповиќ беше едногласно одобрено на состанокот на Асоцијацијата во Подгорица. 
Минатиот месец Црна Гора беше примена како членка на европското управно фудбалско тело УЕФА.
***
Изложбата на фотографии насловена како „Романија -- Тука во Европа“ беше отворена минатата недела во универзитетот Палацки во Олумец, Чешка. 
Изложбата, во организација на романската државна новинска агенција Ромпрес како дел од еден поширок проект за промовирање на меѓународниот имиџ на Романија, ќе трае до 22-ри февруари.
***
Изложба на фотографии на турскиот aктер, театарски директор и фотограф Окан Бајулген беше отворена во центарот „Догус пауер“ во Истанбул. 
Бајулген рече дека неговите фотографии ги осликуваат луѓето кои „уживаат и се поврзани со животот“. 
Изложбата ќе трае до 28-ми февруари.
(Разни извори -- 31/01/07-07/02/07)
