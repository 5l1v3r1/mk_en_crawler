19/11/2008
ТИРАНА, Албанија -- Парламентот во вторникот (18-ти ноември) го усвои контроверзниот нацрт-закон за новиот изборен законик, при што 112 од вкупно 140 пратеници го поддржаа.
Владејачката Демократска партија и главната опозициска Социјалистичка партија (СП) се согласија да го изменат изборниот законик во април, но помалите партии во парламентот протестираа поради исклучувањето од изборните комисии со новиот законик.
СП го поздрави усвојувањето на нацрт-законот, но рече дека владата мора да ги заврши и другите реформи за слободни и фер избори.
Во меѓувреме, групата од 12 опозициски пратеници реши да го прекине својот штрајк со глад по гласањето.
Тие го започнаа штрајкот претходно овој месец, протестирајќи поради предложените изборни измени.
(ББС, Топ њус, Алсат, Клан - 19/11/08)
