21/11/2004
СОФИЈА, Бугарија -- Премиерот Симеон Саксобурготски во петокот (19-ти ноември) изјави дека Владата ќе го усвои акциониот план за членство во ЕУ за 2005 година до средината на декември.
Тој додаде дека неодамнешниот документ на Европската комисија (ЕК) за земјата покажа оти Европскиот совет ќе одлучи на својот самит во декември дали Бугарија формално ги заврши разговорите за пристап.
Софија ги затвори сите поглавја за пристап.
Во другите вести од петокот, бугарскиот министер за финансии, Милен Велчев, и претставниците на ЕК потпишаа меморандум за финансирање на бугарско-турски инфраструктурни проекти.
Тие го вклучуваат и патот Е80, кој го поврзува југоисточниот бугарски град Малко Турново со турската граница.
Исто така во петокот, бугарските власти го ослободија со кауција романскиот новинар Георге Бухнич.
Тој беше уапсен минатата недела на бугарско-романската граница за шпионирање.
Тој вели дека спроведувал тајна истрага.
Тој, исто така, ќе мора да остане во Бугарија сé додека случајот не помине низ суд.
(Труд - 20/11/04;
БTA, БНT, Романско радио, АФП - 19/11/04)
