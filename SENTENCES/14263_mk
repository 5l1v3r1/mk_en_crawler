14/02/2006
ПОДГОРИЦА, Србија и Црна Гора -- Претседателот на црногорскиот парламент, Ранко Кривокапиќ, во понеделникот (13-ти февруари) објави дека за 25-ти февруари ја закажал вонредната седница на законодавниот дом, на која ќе се расправа за планираниот референдум за независност. 
Седницата е свикана на барање на владејачката коалиција. 
Подоцна во понеделникот опозицијата ја критикуваше оваа идеја наведувајќи ги како причина тековните политички преговори во врска со условите на референдумот. 
Парламентарната дебата првично беше планирана за 7-ми февруари, но беше одложена на барање на претставникот на ЕУ, Мирослав Лајчак. 
Тој в среда се враќа во Подгорица. 
(Mина, Танјуг - 13/02/06)
