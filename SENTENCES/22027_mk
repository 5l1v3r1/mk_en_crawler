18/05/2008
СОФИЈА, Бугарија -- Според извори на весникот Сега во саботата (17-ти мај), главниот обвинител Борис Велчев официјално ќе побара од парламентот да му го одземе имунитетот на поранешниот министер за внатрешни работи Румен Петков.
Канцеларијата на главниот обвинител сака да поднесе обвинение против Петков за откривање на идентитетот на некој кој и помагал на Државната агенција за безбедност (ДАБ), кривично дело за кое може да се добијат до пет години затвор.
Додека беше на функцијата министер за внатрешни работи, Петков го откри идентитетот на еден поранешен полицаец, кој тајно и помагал на ДАБ, верувајќи дека парламентарната комисија за државна безбедност веќе го знаела неговиот идентитет.
Се покажа дека комисијата не го знаела.
Бидејќи е пратеник во парламентот од владејачката Бугарска социјалистичка партија, Петков има имунитет против него да не биде спроведена истрага.
Велчев мора да поднесе официјално барање до парламентот за одземање на тој имунитет.
(Сега - 17/05/08)
