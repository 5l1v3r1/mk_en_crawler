17/03/2005
САРАЕВО, Босна и Херцеговина (БиХ) -- Дипломатскиот претставник на Русија во БиХ во средата (16-ти март) ја призна можноста дека пред да му се предаде на Трибуналот на ОН пред неколку години еден босански Србин обвинет за воени злосторства со години се криел во Русија под лажно име.
Амбасадорот Александер Гришченко рече дека Гојко Јанковиќ можеби илегално влегол во Русија, со оглед на, како што го нарече, лабавиот визен режим.
Тој, исто така, откри дека највисокиот меѓународен претставник во БиХ, Педи Ешдаун, побарал состанок на кој ќе се разговара за случајот на Јанковиќ.
Ова признание следеше по извештајот во Гардијан, во кој се вели дека е можно неколку обвинети за воени злосторства да се кријат во Русија.
Дневни аваз во четвртокот објави дека еден друг бегалец, Драган Зеленовиќ, бил во Русија и повремено во Белорусија.
(Дневни аваз - 17/03/05;
AП, Фена - 16/03/05)
