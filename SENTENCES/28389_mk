17/09/2010
ТИРАНА, Албанија -- Парламентот усвои две персонални промени во владата, на седницата во четвртокот (16-ти септември) која беше бојкотирана од опозицијата. 
Двете промени вклучуваат членови на помалиот коалициски партнер, Социјалистичкото движење за интеграција (СМИ). 
Вицепремиерот Илир Мета е преместен од функцијата министер за надворешни работи на позицијата министер за економија, телекомуникации и енергија. 
Тој тврди дека сакал да поминува помалку време во странство за да се фокусира на развојот на партијата. 
Едмонд Хаџинасто го замени Мета на позицијата министер за надворешни работи. 
Премиерот Сали Бериша ги предложи измените претходно оваа недела. 
Поради бојкотот на опозицијата, тие беа одобрени од 72 од вкупно 140 пратеници. 
(Балкан веб, Лајмифундит, Топ ченал, Клан, Алсат - 16/09/10)
