04/09/2007
ПОДГОРИЦА, Црна Гора -- Во изјавата од понеделникот (3-ти септември), Европската медиумска организација (СЕЕМО), огранок на Меѓународниот прес институт, изрази загриженост во врска со нападот изминатиот викенд врз црногорскиот новинар Жељко Ивановиќ, главен уредник на весникот „Вијести“.
СЕЕМО ги повика црногорските власти темелно да го испитаат случајот и да ги најдат извршителите.
Ивановиќ беше нападнат во саботата вечер, пред еден ресторан и беше претепан со палки или цевки, од што се здоби со неколку фрактури.
Мило Ѓукановиќ, поранешниот претседател и премиер на земјата, рече дека е можно да подигне судска постапка против Ивановиќ, кој тврди дека Ѓукановиќ стои зад нападот.
(Побједа, Вијести - 04/09/07;
Maкфакс, Б92- 03/09/07)
