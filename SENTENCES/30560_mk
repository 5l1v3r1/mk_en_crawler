11/05/2011
БЕЛГРАД, Србија -- Шефот на Трибуналот на ОН за воени злосторства (МКТЈ) Серж Брамерц во вторникот (10-ти мај) рече дека апсењето на двајцата преостанати бегалци обвинети за воени злосторства -- Ратко Младиќ и Горан Хаџиќ -- останува проблем во соработката на Србија со судот, кој тој ќе го наведе во својот извештај во јуни до Советот за безбедност на ОН.
Брамерц во Белград се состана со Расим Љајиќ, шефот на националниот совет за соработка со Хашкиот трибунал, и обвинителот за воени злосторства, Владимир Вукчевиќ.
Брамерц ја пофали соработката на Белград во доставувањето на бараните документи од своите архиви.
Тој во средата се состана со претседателот Борис Тадиќ и министерот за внатрешни работи, Ивица Дачиќ.
(Радио Слободна Европа, Б92, Танјуг - 10/05/11)
