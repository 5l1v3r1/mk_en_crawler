28/05/2007
ТИРАНА, Албанија -- Опозициската партија Социјалистичко движење за интеграција (СМИ) го поддржа избирањето на претседател со консензус и ќе го поддржи вториот мандат на актуелниот претседател Алфред Мојсиу -- чиј избор во 2002 година беше резултат на политички договор без преседан.
Неговиот мандат истекува на 24-ти јули.
Портпаролот на СМИ, Сокол Дервишај, изминатиот викенд рече дека неговата партија ја поздравува иницијативата на премиерот Сали Бериша за тркалезна маса со опозицијата околу ова прашање, но повика на проширување на дискусиите за да опфатат и политички консенсуз за другите реформи.
Тој додаде дека успешниот дијалог ќе ги стабилизира политичките врски, ќе гарантира подобро управување и на крајот, интеграција на Албанија во НАТО и во ЕУ.
(Шекули, Топ-ченал, Кохајоне, Кориери - 27/05/07)
