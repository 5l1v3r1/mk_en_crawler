12/06/2007
Романскиот премиер Калин Попеску Таричеану во вторникот (12-ти јуни) беше во Брисел, на состаноци со претседателот на Европската комисија, Жозе Мануел Баросо, и претседателот на Европскиот парламент, Ханс-Герт Поетеринг.
Разговорите се фокусираа на политичката ситуација во Романија и постпристапните обврски на земјата кон ЕУ.
ЕК се очекува да го објави својот следен мониторинг извештај за земјата во следните недели.
Словенечкиот министер за надворешни работи, Димитриј Рупел, во средата (6-ти јуни) во Љубљана се состана со својот македонски колега, Антонио Милошоски.
Тој ја потврди поддршката на неговата земја за евроатланските аспирации на Македонија, како и за изгледите за пристап во ЕУ на Западен Балкан генерално.
Истовремено, тој им препорача на властите во Скопје да го забрзаат спроведувањето на потребните реформи.
Претседателот на хрватскиот парламент, Владимир Шекс, кој во вторникот (5-ти јуни) беше во Варшава, рече дека полските власти го увериле во цврстата поддршка на неговата земја за кандидатурата на Хрватска за влез во ЕУ.
Тој рече дека неговиот полски колега, Лудвик Дорн, изразил став дека пристапот на Хрватска не смее да биде загрозен од проблемите во врска со новиот устав на ЕУ.
Албанскиот министер за надворешни работи, Лулзим Баша, во вторникот (5-ти јуни) беше во Подгорица.
Тој се состана со црногорскиот колега Милан Рочен, на разговори околу регионалната соработка, патот до членството во евроатланските институции, како и прашањето на статусот на Косово.
Баша се состана и со црногорскиот претседател Филип Вујановиќ, премиерот Жељко Штурановиќ и министерот за човекови и малцински права, Фуад Нимани.
(Разни извори 5/06/07-12/06/07)
