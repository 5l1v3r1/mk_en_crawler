20/11/2007
Шефот за безбедност на ЕУ, Хавиер Солана, во неделата (18-ти ноември) се состана со Волфганг Ишингер, претставникот на ЕУ во меѓународната тројка преговарачи, на разговори околу подготовките за кругот во вторник од косовските разговори за статусот.
Тие, исто така, разговараа за извештајот за Косово што беше претставен на состанокот на министрите за надворешни работи на ЕУ во понеделникот.
„Ставот на ЕУ е дека преговорите за статусот на Косово мора да одат напред, иако ЕУ-27 се свесни за тешкотиите и за фактот дека досега имаше многу малку напредок“, им рече портпаролот на Солана на новинарите.
Романскиот министер за правда, Тудор Чиуариу, и неговиот италијански колега, Клементе Мастела, го потпишаа првиот договор за соработка помеѓу судските сектори на нивните две земји во неделата (17-ти ноември) во Беневенто, Италија.
Чиуариу рече дека двете земји сакаат да ја интензивираат нивната соработка и да осигурат безбедност за нивните граѓани.
Бугарскиот премиер Сергеј Станишев се состана со својот грузиски колега, Зураб Ногаидели, во четвртокот (15-ти ноември) во Тбилиси.
Тој ја истакна потребата од демократски претседателски избори во Грузија, велејќи дека претседателот на Европската комисија, Жозе Мануел Баросо, му побарал да ја пренесе пораката на ЕУ дека човековите права и слободата на говорот треба да се почитуваат.
Српскиот премиер Воислав Коштуница во вторникот (13-ти ноември) во Будимпешта се состана со својот унгарски колега, Ференц Ѓурчани.
Тој рече дека Србија е подготвена да му даде исклучително висок степен на независност на Косово, но дека никогаш нема да ја прифати неговата независност.
Словенечкиот министер за надворешни работи, Димитриј Рупел, се состана со британскиот министер за надворешни работи, Дејвид Милибенд, и министерот за Европа, Џим Марфи, во вторникот (13-ти ноември) во Лондон, при што во фокусот на разговорите беше Косовo и другите настани во Западен Балкан.
Рупел рече дека напорите за промовирање на европската интеграција на регионот ќе бидат приоритет на претстојното претседателствување на Словенија со ЕУ.
Maкедонскиот претседател Бранко Црвенковски во вторникот (13-ти ноември) се состана со американскиот помошник државен секретар во посета на земјата, Кристофер Хил.
Црвенковски го информираше за активностите што земјата ги презема во однос на спроведувањето на реформите и исполнувањето на критериумите за пристап во НАТО.
Maкедонскиот јавен обвинител, Љупчо Шврговски, во вторникот (13-ти ноември) се состана со својот <b>хрватски</b> колега, Младен Бајиќ, во Скопје.
Тие потпишаа договор за соработка во борбата против криминалот и корупцијата.
(Разни извори 13/11/07-20/11/07)
