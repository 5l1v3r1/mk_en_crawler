24/03/2009
САРАЕВО, Босна и Херцеговина (БиХ) -- Парламентарната уставна комисија во понеделникот (23-ти март) го одобри предлог-амандманот во врска со статусот на областа Брчко.
Според предлогот, правниот статус на областа, како што е дефиниран во обврзувачкиот арбитражен процес кој се одржа од 1996 до 1999 година, ќе биде заштитен со уставот на БиХ, давајќи й на областа пристап до уставниот суд.
Претставничкиот дом се очекува да гласа за амандманот на втората расправа в среда.
Во петокот амбасадорите на управниот одбор на Советот за спроведување на мирот (ПИК), исто така, го поддржаа уставниот амандман за Брчко.
Уставниот суд на БиХ ќе ги решава сите спорови помеѓу ентитетите во државата, во врска со конечниот статус и уредувањето на Брчко.
Решавањето на ова прашање претставува предуслов за трансформирање на Канцеларијата на високиот претставник во Канцеларија на специјалниот претставник на ЕУ.
(Независне новине, Дневни аваз, Инфобрчко - 23/03/09)
