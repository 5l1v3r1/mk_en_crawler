25/04/2007
AТИНА, Грција -- Специјалните служби и полицијата за антитероризам се активираа рано во средата (25-ти април), наводно по информацијата за закана од бомба врз една болница во близина на Американската амбасада во Атина.
Полицијата ја блокираше и ја пребара областа околу амбасадата, откако еден Ирачанец предупреди за планиран терористички напад од страна на шест други Ирачани.
Иако властите извршија рација во неколку станови во Атина и уапсија околу 11 ирачки имигранти за сослушување, не беа пронајдени докази за евентуален терорирстички заговор.
Во јануари, откако проектил ја оштети амбасадата, левичарската терористичка организација Револуционерна борба ја презеде одговорноста.
Во другите вести, полицијата за смирување немири беше ставена во состојба на готовност поради континуираните тензии во грчките затвори.
Затворениците во три затвори започнаа протести поради лошите услови, како и поради наводните тепања на затворениците од страна на чуварите, претходно оваа недела.
(ЕРT, AНА-МПА, Фокус, Антена ТВ - 25/04/07)
