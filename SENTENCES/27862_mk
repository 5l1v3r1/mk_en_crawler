24/08/2010
САРАЕВО, Босна и Херцеговина (БиХ) -- Комитетот за цивилни слободи, правда и домашни работи на Европскиот парламент (ЕП) следната недела ќе расправа околу извештајот со оценка за тоа дали БиХ ги исполни условите потребни за укинување на визниот режим за нејзините граѓани. 
Комитетот ќе се состане на 2-ри септември, изјави во понеделникот (23-ти август) известувачката на ЕП за визната либерализација на Западен Балкан, Тања Фајон, за новинската агенција Фена. 
Таа истакна дека еден од последните клучни услови за визната либерализација сé уште не е исполнет: назначувањето на нов директор на Антикорупциската агенција. 
Минатата недела Советот на министри на БиХ исполни уште едно суштинско барање одобрувајќи го правилникот за државниот директорат за полициска координација. 
(Фена, БХРT - 23/08/10)
