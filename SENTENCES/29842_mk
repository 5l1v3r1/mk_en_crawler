26/01/2011
БЕЛГРАД, Србија -- Судот во Белград во вторникот (25-ти јануари) осуди 14 лица обвинети за смртоносно претепување на француски фудбалски навивач, одредувајќи им затворска казна во траење од вкупно 240 години.
Жртвата, Брајс Татон, беше нападнат од навивачите на Партизан во центарот на Белград на 17-ти септември 2009 година.
Тој почина околу две недели подоцна.
Двајцата мажи, Ѓорѓе Прелиќ и Дејан Пузигача, за кои обвинителите рекоа дека го организирале нападот, добија 35 и 32 години затвор во отсуство, додека обвинетите Љубомир Марковиќ и Иван Грчковиќ беа осудени на по 30 години.
Други деветмина навивачи на Партизан ќе отслужат затворска казна од четири до 14 години.
Владимир Бошковиќ, обвинет за помагање на напаѓачите, доби условна казна од две години.
Обвинителството и семејството на Татон ги поздравија пресудите, додека семејствата на осудените рекоа дека ќе поднесат жалба.
(Бета, Танјуг, РТС, Б92 - 26/01/11)
