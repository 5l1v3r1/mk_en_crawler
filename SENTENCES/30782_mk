11/01/2011
БУКУРЕШТ, Романија -- Властите во понеделникот (10-ти јануари) отпочнаа истрага за откривање кој ги насликал националистичките пораки на ѕидовите на Унгарската амбасада во Букурешт доцна во неделата. 
Министерството за надворешни работи издаде соопштение во кое се осудува инцидентот, и се опишува како изолиран чин на вандализам. 
Унгарскиот амбасадор во Букурешт, Оскар Фузес, го искажа истиот став, велејќи дека пораките не ги одразуваат односите меѓу двете земји. 
Властите не кажаа какви биле пораките, и поголем дел од нив беа избришани рано во понеделникот.
Во другите вести од понеделникот, обвинителите велат дека отвориле кривична истрага против романски член на Европскиот парламент, обвинувајќи го за навреда и фрлање чаша со вода на официјален претставник кој се обидел да му врачи наредба за иселување. 
Корнелиу Вадим Тудор, водач на националистичката партија Голема Романија, наводно, исто така, им се заканил на полицајците. 
Од партијата беше побарано да ја напушти зградата која им се враќа на нејзините сопственици од пред времето на комунизмот. 
(AП, Адеварул, Зиаре, Евениментул зилеи, Реалитатеа, Агерпрес - 10/01/11)
