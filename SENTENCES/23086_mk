03/06/2008
ТИРАНА, Албанија -- Европската комисија ги одреди условите што Албанија мора да ги исполни за договор за ослободување од визниот режим со ЕУ. 
Министерот за надворешни работи, Лулзим Баша, ќе го добие документот што ќе го води процесот во вторник (3-ти јуни) во Брисел. 
Албанија мора да работи на биометрички пасоши за сите свои граѓани, на легислативата за регулирање на движењата на граѓаните надвор од земјата и опремувањето на пограничната полиција и сите погранични официјални претставници. 
Албанија мора, исто така, да воспостави механизми за контрола и анализирање на законската и незаконската миграција, како и организираниот шверц. 
Други стандарди што владата мора да ги исполни се борбата против организираниот криминал, корупцијата и перењето пари. 
Покрај ова, Албанија мора целосно да соработува со меѓународните организации и да ги почитува меѓународните конвенции, кои ќе ја определат брзината на процесот на визна либерализација. 
(Шекули - 03/06/08; ВОА, Балканвеб - 02/06/08)
