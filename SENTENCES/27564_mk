25/05/2010
ТИРАНА, Албанија -- Американскиот амбасадор во Тирана, Џон Витерс, во понеделникот (24-ти мај) рече дека Албанија е во владина криза, а не во политичка.
Албанија се соочува со „проблеми кои се одразуваат на добробитот на народот, и несогласувањата го запреа функционирањето на системот за помош на граѓаните“, рече Витерс на отворената дискусија за медиумите и судството во Тирана.
Тој ја поздрави иницијативата на ЕУ за прекинување на ќор-сокакот, истакнувајќи дека интересите на народот мора да бидат први.
Во меѓувреме, односните партии остануваат цврсто на својот став.
Премиерот Сали Бериша од Демократската партија во понеделникот потврди дека владата ќе продолжи да го почитува законот, што го прави отворањето на гласачките кутии кои се користеа на општите избори во 2009 година, невозможно.
Водачот на опозициската Социјалистичка партија (СП), Еди Рама, рече дека неговата партија нема да прифати друго решение отколку транспарентност на овие избори, за кои СП вели дека биле наместени.
Експерти од Брисел се очекуваат во Тирана оваа недела, заедно со претставници на Венецијанската комисија, да ги проучат начините за решавање на ќор-сокакот.
(Toп ченал, Шекули, ВоА, Клан, Алсат - 24/05/10)
