19/02/2008
БАЊА ЛУКА, Босна и Херцеговина (БиХ) -- Повиците за отцепување во Република Српска (РС) се интензивираа во понеделникот (18-ти март) откако Косово прогласи независност.
Директорот на Здружението на ветерани СПОНА, Бранислав Дукиќ, побара од парламентот на РС да прогласи „самоопределување“ на регионот.
Главната опозициска партија, Српската демократска партија (СДС), исто така, ги повика институциите во РС да им обезбедат на босанските Срби исти права како оние што сега им се даваат на косовските Албанци.
СДС инсистираше на тоа дека референдумот за иднината на РС е најдобриот начин да се испочитува волјата на народот.
Во меѓувреме, лути студенти протестираа во центарот на Бања Лука во понеделникот, фрлајќи камења врз зградата во која се наоѓаат француската и германската дипломатска мисија.
Демонстрантите инститираа на тоа Косово да остане дел од Србија.
Премиерот на РС Милорад Додик -- кој во минатото честопати се закануваше со референдум за отцепување -- рече дека ќе биде тешко да му се објасни на народот „зошто не можат да се примени косовскиот принцип“ во РС.
Но, тој рече дека ќе се придржува на законските средства, залагајќи се правото на самоопределување да биде вклучени во новиот устав на БиХ.
(Независне новине, Дневни аваз - 19/02/08;
РТРС, ПБС, АФП, ДПА - 18/02/08)
