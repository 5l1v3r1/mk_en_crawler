05/10/2004
СОФИЈА, Бугарија -- Премиерот Симеон Саксобурготски ја потврди поддршката на Бугарија за кандидатурата на Хрватска за евро-атланска интеграција, за време на разговорите со претседателот на хрватскиот Парламент, Владимир Шекс, во понеделникот (4-ти октомври). 
Тие се согласија дека билатералните односи се добри, но треба да се зајакнат. 
Во Софија Шекс се состана и со својот бугарски колега, Огњан Герџиков, и со претседателот Георги Парванов.
Во другите вести, Парванов во вторникот ја започна својата четиридневна посета на Ерменија и Азербејџан. 
Во негова придружба е министерот за транспорт и комуникации, Николај Василев, и градоначалниците на неколку бугарски градови.
Во меѓувреме, во тек е четиридневна воено-полициска вежба во три бази во Бугарија. 
Вежбата има за цел зајакнување на координативните напори во случај на криза. 
(Сега, бТВ - 05/10/04; Веб-страница на бугарската Влада, Хина - 04/10/04)
