26/09/2004
АТИНА, Грција -- Владата во саботата (25-ти септември) објави дека ќе започне нова иницијатива за решавање на својот долготраен спор со Македонија во врска со нејзиното име.
„Владата има волја да го промовира дијалогот за основните прашања ...
за да се изнајде решение прифатливо за сите во врска со името“, изјави портпаролот на грчкото Министерство за надворешни работи по состанокот за овој проблем помеѓу грчкиот дипломатски претставник и официјалните претставници на ОН во Њујорк.
Грција ја смета Македонија за дел од своето културно наследство и се спротивставува на употребата на ова име од страна на новата балканска држава.
Македонија беше примена во ОН во 1993 година под името Поранешна југословенска република Македонија како резултат на спротивставувањата на Грција.
(AФП - 25/09/04)
