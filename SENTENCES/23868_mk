19/05/2009
AНКАРА, Турција -- Судот во понеделникот (18-ти мај) одлучи дека претседателот Абдула Ѓул треба да биде суден за случајот на измама во врска со исчезнатите пари на партијата, и покрај неговиот имунитет како шеф на државата.
Наводниот случај на измама датира од крајот на 1990-тите, кога Партијата за благосостојба, претходник на владејачката Партијата на правдата и развојот (АКП), наводно проневерила милиони евра државни пари.
Подоцна Ѓул и другите членови на партијата ја напуштија Партијата за благосостојба, и ја основаа АКП, и во 2007 година тој беше избран за претседател.
Судската одлука од понеделникот ја поништи претходната пресуда на обвинителството во Анкара со која беше отфрлено отворањето судски процес.
Судот ја наведува уставната одредба која овозможува судење на актуелен претседател за кривични дела извршени пред неговиот избор.
Но, во изјава, кабинетот на претседателот истакнува дека според уставот, претседателот може да се суди само за предавство.
(Милијет, Ватан - 19/05/09;
НТВ, новинска агенција Андолу, Хуријет, Ројтерс - 18/05/09)
