06/09/2006
САРАЕВО, Босна и Херцеговина (БиХ) -- Комисијата која го испитува случајот на нелегално доделено државјанство на странци во периодот 1992-2006 година, поништи 120 вакви одлуки, рече во вторникот (5-ти септември) шефот на комисијата, Вјекослав Вуковиќ.
Тој истакна дека се проверуваат околу 1.500 случаи, претежно за луѓе со афро-азиско потекло, кои дојдоа во БиХ да се борат.
Некои од поединците се на црната листа на ОН на осомничени за врски со терористите на Ал каеда.
Во другите вести од вторникот, Центарот за јавна безбедност на Бања Лука, им достави на обвинителите во БиХ обвиненија за воени злосторства против 20 поранешни припадници на 5-тиот и 7-миот корпус на армијата.
Тие се обвинети за злосторства врз цивилите и воените затвореници во општините Бихаќ, Крупа, Босански Петровац, Кључ, Сански Мост, Чазин и Двор на Уни, помеѓу октомври 1994 и декември 1995 година.
Во меѓувреме, Трибуналот на ОН за воени злосторства одлучи да му предаде два случаи на судството во БиХ.
Босанските Срби Митар Рашевиќ и Саво Тодоровиќ ќе одговараат за убиство, прогон, незаконско затворање и мачење на муслиманите во озлогласениот затвор во Фоча во периодот 1992-1994 година.
(Независне новине - 06/09/06;
ПБС БиХ, РТРС, Pincom.info, НТВ Хајат, Ројтерс - 05/09/06)
