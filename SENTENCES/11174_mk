27/12/2004
БАЊА ЛУКА, Босна и Херцеговина (БиХ) -- Главните политички сили во Република Српска (РС) во саботата (25-ти декември) постигнаа договор за решавање на институционалната криза во ентитетот.
Според заедничката изјава на водачите на шестте големи партии, на почетокот од оваа недела ќе се одржат преговори за составување на новиот кабинет на ентитетот, по оставката на владата на премиерот Драган Микеревиќ претходно овој месец.
Со декларацијата, исто така, се гарантира подготвеност од страна на РС за спроведување на сите меѓународни обврски, вклучувајќи ја и соработката со Трибуналот на ОН за воени злосторства.
Канцеларијата на високиот претставник во петокот издаде изјава во која се наведени сите главни настани во БиХ во текот на изминатата година.
Во документот се истакнува дека на последните настани не треба да им се дозволи да „фрлат сенка врз годината во која -- и покрај проблемите -- беше сторено многу“.
(Независне новине - 27/12/04;
НТВ Хајат - 26/12/04;
ПБС БиХ, Фена - 25/12/04)
