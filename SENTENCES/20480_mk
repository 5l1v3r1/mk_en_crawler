14/10/2007
САРАЕВО, Босна и Херцеговина (БиХ) -- Комесарот за проширување на ЕУ, Оли Рен, во петокот (12-ти октомври) потврди дека нема да има Договорт за стабилизација и асоцијација (ДСА) со БиХ ако нема договор за полициските реформи. 
Тој, исто така, ги укори политичките водачи поради непостигнувањето компромис. 
Високиот претставник Мирослав Лајчак в понеделник ќе се обрати на состанокот на министрите за надворешни работи на ЕУ во Луксембург, за да потврди дека оваа година сепак нема да биде потпишан ДСА.
Премиерот на Република Српска, Милорад Додик, го минимизираше значењето на последиците. 
Тој рече дека одлуката за полициското реструктуирање не спаѓа во должностите на високиот претставник, и ги отфрли предупредувањата за изолација за БиХ како единствена балканска земја без официјални односи со ЕУ. 
(Дневни аваз, НТВ Хајат, Независне новине, РТРС, СРНА, Ројтерс, Javno.com - 12/10/07)
