29/01/2009
ПРИШТИНА, Косово -- Високи црногорски претставници побараа од косовските водачи во средата (28-ми јануари) да го признаат статусот на црногорските граѓани и да им дадат исти права како и на другите малцинства. 
За време на посетата на Косово, заменик-претседателот на црногорскиот парламент, Рифат Растодер, рече дека неговиот фокус било прашањето на раселените лица и условите за нивно враќање. 
Истовремено, Растодер истакна дека Црногорците не сметаат оти ова е услов за зајакнување на дипломатските врски помеѓу двете земји. 
Претседателот на косовскиот парламент, Јакуп Красниќи, рече дека институциите во неговата земја ќе вложат максимални напори за да загарантираат дека Црногорците што живеат во Косово ќе уживаат застапеност на следните избори.
Во другите вести, министерот на Косовските безбедносни сили (КБС) Фехми Мујота во средата призна дека имало грешки во изборот на поранешни припадници на Косовскиот заштитен корпус (КЗК) за припадници на КБС. 
Мујота рече дека во соработка до КФОР, КБС ќе ги преиспитаат сите апликации, вклучително и на оние членови на КЗК кои се веќе регрутирани во новите сили. 
(Зери, Коха Диторе, Експрес, Телеграфи, Косова Сот - 29/01/09)
