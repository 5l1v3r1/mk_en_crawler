17/06/2010
AТИНА, Грција -- Иако бројот на нелегалните влезови во Грција падна минатата година во споредба во 2008 година, земјата останува главна порта за нелегалната имиграција во Европа, изјави во средата (16-ти јуни) во Атина, Гил Ариас Фернандез, заменик извршен директор на Агенцијата за европска погранична контрола.
Во 2009 година 48.000 луѓе влегле во Грција нелегално по копно, додека 30.400 влегле во земјата по море, во споредба со 56.000, односно 31.700 во 2008 година.
Бројките сочинуваат 50 отсто од сите нелегални погранични премини во ЕУ во 2008 година и 75 отсто во 2009 година.
Трендот продолжи во првото тримесечје од оваа година, кога 6.600 нелегални имигранти влегоа во земјата по копно и по море, што претставува пад од 7 отсто во споредба со истиот период во 2009 година.
Според Фронтекс, бројките претставуваат 88 отсто од сите нелегални влезови во ЕУ.
Во исто време, бројот на нелегалните имигранти уапсени во Грција минатата година падна за 60 отсто во споредба со 2008 година и сочинува само 13 отсто од сите нелегални имигранти притворени во ЕУ.
Повеќето имигранти се Албанци.
(Катимерини - 17/06/10;
AФП, Ројтерс, АНА-МПA - 16/06/10)
