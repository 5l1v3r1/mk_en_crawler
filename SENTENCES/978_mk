25/01/2008
Министрите за транспорт на Федерацијата на Босна и Херцеговина (ФБиХ) и Република Српскa (РС) се состанаа во Босна и Херцеговина во вторникот (22-ри јануари) на разговори околу воведувањето специјален данок за изградбата и одржувањето на патиштата во двата ентитета. 
Специјална комисија треба да предложи нова патна давачка до 20-ти февруари. 
Данокот би можел да донесе 50 милиони евра дополнителни приходи во Управата за патишта на ФБиХ и 30 милиони евра во Директоратот за патишта на РС.
***
Романскиот леј достигна најниско ниво во последниве три години во вторникот (22-ри јануари), паѓајќи на 3,7619 леи за едно евро. 
Аналитичарите од Кофејс Романија велат дека помеѓу земјите во Југоисточна Европа Романија се соочува со највисок ризик да биде погодена од глобалната финансиска криза.
***
Јануарските пензии во Србијa ќе се зголемат просечно за 11.06 отсто, објави во средата (23-ти јануари) Министерството за труд. 
Сегашниот закон предвидува дека просечната пензија не може да падне под 60 отсто од просечната плата и дека најмалите пензии не можат да бидат под 20 отсто.
***
Хрватскиот премиер Иво Санадер во средата (23-ти јануари) ги обвини локалните производители на храна за неодамнешниот скок на стапката на инфлација во земјата, која порасна на 5,8 отсто за една година во декември од 4,6 отсто претходниот месец, претежно поради високите цени на храната. 
Санадер вели дека производителите одредуваат премногу високи профити.
***
Maкедонскиот премиер Никола Груевски во понеделникот (21-ви јануари) објави дека владата ќе распише меѓународен тендер за реконструкцијата на двата меѓународни аеродроми, во Скопје и Охрид. 
Победникот ќе се обврзе да изгради и карго аеродром во Штип, како алтернатива на Скопскиот аеродром.
(Разни извори – 18/01/08 - 25/01/08)
