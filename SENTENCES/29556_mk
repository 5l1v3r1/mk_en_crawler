01/04/2010
ИСТАНБУЛ, Турција -- Судот во Истанбул во средата (31-ви март) нареди ослободување на деветмина воени офицери уапсени минатиот месец за наводна вмешаност во заговор за соборување на владата на владејачката Партија на правдата и развојот.
Групата, која вклучува тројца адмирали, беше приведена заедно со скоро 70 други активни и пензионирани офицери, како дел од истрагата за т.н. заговор „Чекан“, кој наводно имал за цел поттикнување хаос со поставување бомби во џамиите и музеите.
Армијата негира дека постоел заговор.
(Ројтерс, новинска агенција Анадолу, НТВ - 31/03/10)
