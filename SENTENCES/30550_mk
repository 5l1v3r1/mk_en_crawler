15/12/2010
БУКУРЕШТ, Романија -- Властите во вторникот (14-ти декември) објавија дека пресекле меѓународен синџир на компјутерски криминал, под сомневање дека предизвикал загуби во висина од над 11 милиони евра на бизниси во САД, Велика Британија, Јужна Африка, Италија и Романија.
Обвинителите велат дека синџирот вклучувал околу 50 лица и бил предводен од двајца Романци.
Вкупно 42 лица беа уапсени во операцијата од вторникот, во која беа запленети неколку компјутери и хард-дискови.
Членовите на синџирот, наводно, украле доверливи ВоИП податоци со упад во сервери, а потоа ги користеле податоците за да направат илјадници јавувања на броеви со висока тарифа во странство, добивајќи бонуси за секое јавување.
Рацијата се совпадна со меѓународниот форум за компјутерскиот криминал кој заврши во средата во Букурешт.
(AФП, Hotnews.ro, Евениментул зилеи, Адеварул - 14/12/10)
