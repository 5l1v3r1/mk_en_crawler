27/05/2007
ФОЧА, Босна и Херцеговина (БиХ) -- Босанскиот Србин Радован Станковиќ, осуден на 20 години затвор за воени злосторства, избега од притворот во источниот босански град Фоча, во петокот (25-ти мај). 
Станковиќ успеа да избега додека беше пренесуван од затвор во клиника, каде што требаше да оди на заболекар. 
Соучесниците избегаа заедно со него, што резултираше со потера на полицијата на Република Српска, Државната агенција за истраги и заштита на БиХ и Државната погранична служба. 
Деветмината стражари кои го придружуваа Станковиќ беа отпуштени. 
Обвинет за воените злосторства во Фоча во 1992 година, вклучувајќи и силувања на Бошњачки, Станковиќ беше првиот обвинет чиј случај беше предаден во 2005 година од Трибуналот на ОН на судството во БиХ за процесуирање. 
Обезбедувањето на оние кои сведочеа против него беше засилено.
Во другите вести, експертите за судска медицина во петокот објавија дека откриле две нови масовни гробници во БиХ. 
Во првата, во Соколац, во близина на Сараево, се наоѓаат остатоците на 28 хрватски и муслимански цивили кои беа собрани од страна на српските сили во едно преградие на главниот град. 
Во втората гробница, во близина на Приедор, се наоѓаат телата на шест муслимански затвореници од блискиот српски затвор. 
(Дневни аваз, Независне новине - 27/05/07; Ројтерс, АП, АФП, ПБС БиХ - 25/05/07)
