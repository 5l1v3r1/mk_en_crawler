21/10/2005
(Разни извори – 14/10/05 – 21/10/05)
Од 17-ти до 18-ти октомври во Tирана се одржа албанско-австриски бизнис форум.
Учесниците ги истакнаа енергијата, телекомуникациите, туризмот и инфраструктурата како сектори од најголем интерес за австриските инвеститори во Албанија.
Бугарската влада го направи потесниот избор на шест европски конзорциуми за втората фаза од тендерот за изградба на нов мост на Дунав.
Вкупно 14 кандидати поднесоа понуди за договорот вреден 236 милиони евра, кој е кофинансиран од страна на ЕУ.
Градежното претпријатие мора да се избере до средината на 2006 година, а изградбата треба да започне пред крајот на годината.
Хрватската државна финансиска агенција ФИНА на 18-ти октомври објави дека вкупната висина на даночните приходи на крајот на август изнесуваше 1,43 милијарди евра.
Ова претставува мало зголемување за период од една година од 0,2 отсто, но и намалување за период од една година од 9,1 отсто.
Холандската ИНГ банка е во финалната фаза на разговорите за купување на мaкедонската Поштенска банка, објави премиеро Владо Бучковски.
ИНГ банка планира да купи 66 отсто од акциите на банката од сегашниот сопственик на акциите „Еуростандард“.
Спроведувањето на втората фаза од изградбата на скопската заобиколница започна на 21-ви октомври.
Грчкото претпријатие „Терна“ ги изведува градежните работи на овој 12-километарски дел од патот Оризари-Сарај.
Романската влада и Светската банка разговараат за новиот заем од 200 милиони американски долари од банката наменети за изградба на канализациска мрежа и објекти за прочистување на водата во областите со помалку од 50.000 жители.
Владата планира да приклучии 168 мали области на главната водоводна мрежа во 2006 година и уште 120 села во 2007 година.
Стапката на инфлација во Koсово -- пресметана според Индексот на потрошувачките цени -- достигна 1,3 отсто за период од една година во септември, што е зголемување за 0,5 отсто за период од една година од дефлацијата забележана во август, покажаа податоците на статистичкото биро во покраината.
Ова е првото зголемување за ист период од една до друга година во потрошувачките цени во изминативе 12 месеци.
