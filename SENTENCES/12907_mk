02/03/2005
СКОПЈЕ, Македонија -- По повеќе од шест месеци застој, разговорите помеѓу Српската православна црква (СПЦ) и Македонската православна црква (МПЦ) се очекува да продолжат на крајот од март, информираше портпаролот на МПЦ, владиката Тимотеј.
МПЦ не е признаена од страна на синодите во регионот.
Преговорите беа замрзнати минатата година по расправијата предизвикана поради апсењето на црковни лица во Македонија поставени од страна на СПЦ.
Во вторникот (1-ви март) Тимотеј рече дека најголемите проблеми се поврзани со црковната автономија.
(A1 TВ, Maкафакс, Танјуг - 01/03/05)
