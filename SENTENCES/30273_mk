21/03/2011
СКОПЈЕ, Македонија -- Одреден напредок во врска со барањата на опозицијата за свикување предвремени избори беше постигнат за време на состанокот на водачите во неделата (20-ти март).
На состанокот присуствуваше премиерот Никола Груевски, водач на владејачката ВМРО-ДПМНЕ, неговиот коалициски партнер Али Ахмети, водач на Демократскиот сојуз за интеграција, како и водачот на опозициската СДСМ, Бранко Црвенковски, и Имер Селмани од Нова демократија.
Тие се согласија за составот на избирачките одбори и одредувањето рок од 30 дена за контрола на избирачките списоци.
Тие, исто така, постигнаа консензус во врска со прекројувањето на границите на шестата изборна единица, во северозападиот дел од земјата, поради големиот број гласачи таму.
Сепак, Груевски и понатаму го смета барањето на СДСМ за одмрзнување на банкарските сметки на А1 ТВ за неприфатливо, велејќи дека само судовите можат да одлучуваат по ова прашање.
Црвенковски рече дека опозицијата нема да се врати во парламентот ако не бидат исполнети нејзините барања.
Разговорите ќе продолжат во вторник.
(МИА, Макфакс, Алсат М - 20/03/11)
