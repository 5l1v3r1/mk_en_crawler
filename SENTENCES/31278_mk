02/02/2011
AНКАРА, Турција -- Премиерот Реџеп Тајип Ердоган во вторникот (1-ви февруари) го повика египетскиот претседател Хосни Мубарак да го прекине своето 30-годишно владеење поради масовните протести во Каиро.
„Г-дин Мубарак, сите ние ќе умреме и ќе бидеме прашани што сме оставиле зад себе“, им рече Ердоган на членовите на својата Партија на правдата и развојот (АКП).
„Слушнете го викањето на народот, исклучително човечките барања.
Без двоумење, задоволете ја желбата на луѓето за промена“, рече тој.
Ердоган додаде дека ја откажува посетата на Египет планирана за следната недела, но ќе ја презакаже кога ситуацијата ќе се врати во нормала.
Мубарак рече во телевизискиот говор доцна во вторникот дека нема да се кандидира за уште еден мандат на изборите во септември, но инсистираше на тоа дека треба да остане на функцијата дотогаш.
(Ројтерс, ФТ, Хуријет - 01/02/11)
