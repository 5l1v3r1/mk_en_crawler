26/09/2004
СОФИЈА, Бугарија -- Албанија, Бугарија и Македонија планираат да воспостават заедничка мрежа на воздушна одбрана, како што се вели во договорот постигнат помеѓу нивните министри за одбрана -- Пандели Мајко, Николај Свинаров и Владо Бучковски -- за време на состанокот во петокот (24-ти септември) во Софија.
Според извештаите на локалните медиуми, Бугарија, која е членка на НАТО, ефикасно ќе го прошири својот систем на воздушниот простор на Албанија и Македонија.
Во другите вести од петокот, министрите за надворешни работи на Албанија и Македонија, Кастриот Ислами и Илинка Митрева се состанаа со својот хрватски колега, Миомир Жужул, и со американскиот државен секретар Колин Пауел, во рамките на иницијативата наречена Јадранска повелба.
Тие разговараа за конкретните чекори кои ги направија овие три земји од Југоисточна Европа во процесот на интеграција во ЕУ.
(Труд, Дневник, ХИНА - 25/09/04;
AФП - 24/09/04)
