23/05/2008
БЕЛГРАД, Србија -- Скоро две недели по вонредните избори ниту една партија ниту коалиција го нема потребното мнозинство за формирање нова влада, рече претседателот Борис Тадиќ по состанокот со претставниците на сите политички партии во четвртокот (22-ри мај). 
Разговорите го означија почетокот на официјалните консултации со партиите што освоија пратенички места на изборите на 11-ти мај. 
Тадиќ најпрво се состана со водачите на неговата Демократска партија (ДС), дел од коалицијата „За европска Србија“, која беше прва на изборите, со 38,4 отсто од гласовите, односно 102 од вкупно 250 места во парламентот. 
Потоа, тој се состана со претставниците на Српската радикална партија, која се обидува да формира влада со Српската демократска партија и Српската социјалистичка партија. 
(AФП, Бета, Фонет, Танјуг, Б92 - 22/05/08)
