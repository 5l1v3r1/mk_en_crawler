24/04/2009
АНКАРА, Турција -- Пет лица се полесно повредени во мала експлозија пред интернет-кафе во истанбулската област Бејоглу доцна во четвртокот (23-ти април), објавија медиумите. 
Жртвите се млади: двајца тинејџери и три деца на возраст од четири до девет години. 
Експертите за бомби подоцна најдоа уште една направа оставена на истата улица. 
Никој не ја презеде одговорноста веднаш.
Во другите вести, во средата во Германија започна судењето на двајца Турци и двајца Германци осомничени за тероризам. 
Четворицата, наводно, планирале напади на американски и германски цели во централна Германија, во планот разоткриен од властите во 2007 година. 
Германските обвинители велат дека осомничените планирале напади со автомобил-бомба во пабови, дискотеки и аеродроми во неколку градови, вклучително и Франкфурт, Дортмунд, Дизелдорф, Келн, Штудгард, Минхен и Рамштајн, каде што американската војска има голема воздушна база. 
(AП, Хуријет, НТВ - 24/04/09; Хуријет, Милијет - 23/04/09)
