14/10/2010
AТИНА, Грција -- Портпаролот на Министерството за надворешни работи, Григорис Делавекурас, вели дека Грција ја поздравува престојната посета на турската делегација, за поддршка на нормализацијата на билатералните врски, но во исто време, рече дека Анкара треба да ги поткрепи своите зборови со дела.
Изјавата од средата (13-ти октомври) й претходеше на планираната посета на крајот од следната недела на турскиот премиер Реџеп Тајип Ердоган, за конференција во врска со одржливиот развој во Атина.
Делавекурас, исто така, го критикуваше нарушувањето на грчкиот воздушен простор од страна на осум турски авиони во вторникот.
„Сé додека ова трае, не може да има нормализација на односите“, предупреди тој.
(AФП, АНА-МПA - 13/10/10)
