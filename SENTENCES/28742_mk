12/10/2010
ПРИШТИНА, Косово -- Европската комисија (ЕК) набрзо ќе мора да го отвори процесот на визната либерализација со Приштина, рече во понеделникот (11-ти октомври) известувачот на Европскиот парламент (ЕП) за Косово, Улрике Лунацек.
Влезот во таканаречената бела Шенген листа ќе им овозможи на граѓаните да патуваат во земјите на ЕУ без визи.
Во спротивно, рече Лунацек, Косово ќе остане гето во регионот, сега кога Албанија и Босна и Херцеговина треба наскоро да бидат ослободени од визниот режим.
Во другите вести од понеделникот, Министерството за европска интеграција и Канцеларијата за врски на Европската комисија (ЕКЛО) отпочнаа онлајн платформа која ќе ги направи сите донации на ЕУ транспарентни за јавноста.
Косовскиот министер за европска интеграција, Бесим Беќај, ја опиша платформата како модел за земјите во регионот, кој ќе овозможи координација и управување меѓу донаторите.
Претставниците на ЕКЛО рекоа дека истата ќе й овозможи на јавноста да гледа како се управувани донациите во Косово.
Надзор над платформата ќе врши Министерството за европска интеграција.
(Експрес, Коха Диторе, Косова Сот, Лајм - 12/10/10;
РТК, Кохавизион, Косовалајв - 11/10/10)
