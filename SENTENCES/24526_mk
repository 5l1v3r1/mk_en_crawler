10/06/2009
ПАРИЗ, Франција -- Европскиот суд за човекови права (ЕЦХР) во вторникот (9-ти јуни) донесе пресуда против Турција, во врска со заштитата на една жена од домашно насилство. 
ЕЦХР одлучи дека државата й го одзела на жената „нејзиното право на живот“ со тоа што не го спречила нејзиниот зет од ќерка да ја убие. 
Турција, исто така, ја прекршила Европската конвенција за човекови права која забранува тортура, нехуман третман и дискриминација, според пресудата. 
Случајот беше покренат од страна на ќерката на жртвата Нахиде Опуз, чиј поранешен сопруг, Хусеин Опуз, ја уби нејзината мајка во 2002 година. 
Двете жени биле постојано малтретирани од Опуз и неколкупати здобиле опасни по живот повреди. 
И покрај нивните постојани жалби, властите не им обезбедиле заштита поради „генералната и дискриминаторска судска пасивност“ во Турција, се вели во пресудата. 
(Хуријет - 10/06/09; TРТ, Ројтерс, ББС, СНН - 09/06/09)
