24/08/2008
САРАЕВО, Босна и Херцеговина (БиХ) -- Водачите на шесте водечки политички партии во саботата (23-ти август) се состанаа на разговори за серија клучни прашања, вклучително и уставните реформи, интеграцијата во ЕУ, државниот имот и статусот на округот Брчко. 
Исто така, на состанокот присуствуваше високиот претставник Мирослав Лајчак, кој подоцна коментираше на заедничката прес-конференција: „Денешниот состанок беше повеќе разговор отколку договор“. 
Единствената точка за која учесниците постигнаа значително ниво да согласност беше спроведувањето на Договорот за стабилизација и асоцијација на БиХ со ЕУ. 
Тие се согласија да сторат сé што е неопходно во зацртаните временски рокови за да ги исполнат обврските предвидени во документот. 
(РТРС, СРНА, РТС - 23/08/08)
