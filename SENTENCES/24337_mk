12/03/2009
AТИНА, Грција -- Екстремнистичката група Револуционерна борба во средата (11-ти март) ја презеде одговорноста за двата напади на филијалата на Ситибенк во близина на Атина неодамна. 
Бомба експлодираше во понеделникот пред канцеларијата на Ситибенк во атинското предградие Кифисиа, предизвикувајќи материјална штета, додека повредени немаше. 
Експертите за бомби деактивираа направа пред истата канцеларија на 18-ти февруари. 
Никој не ја презеде одговорноста за тој инцидент веднаш, макар што полицијата се сомневаше во Револуционерна борба.
Во другите вести од средата, претседателот Каролос Папуљас повика околу 50 сезонски работници од Министерството за култура, кои штрајкуваа барајќи постојано вработување и исплата на заостанатите хонорари од неколку месеци, да прекинат со штрајкот. 
Истиот доведе до затворање на музејот Акропол по петти пат во изминатите две недели. 
„Јас целосно ги разбирам барањата на штрајкувачите, но незамисливо е за мене ова свето место, Акрополот, да биде затворено“, рече Папуљас, додавајќи дека има и други начини да се протестира. 
Вкупно околу 670 сезонски работници во министерството, чии договори министерството одбива да ги обнови, поднесоа жалба во судот. 
(AП, Пондики, Њус ин - 11/03/09)
