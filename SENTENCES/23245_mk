31/05/2009
САРАЕВО, Босна и Херцеговина (БиХ) -- Експертите за судска медицина во петокот (29-ти мај) ја завршија ексхумацијата на новооткриената масовна гробница во источна БиХ, објави Институтот за исчезнати лица. 
Тимот откопа 16 тела, за кои се верува дека се остатоци на муслиманските цивили убиени во масакрот во Сребреница во јули 1995 година. 
Телата биле со заврзани раце на грбот со жица, вели Институтот. 
Исто така, во гробот се најдени и одреден број куршуми. 
Масовната гробница беше откриена претходно оваа недела во селото Мршичи, во близина на источниот град Власеница. 
Околу 8.000 мажи и момчиња од босанските муслимани беа убиени во масакрот во Сребреница. 
(AФП, Танјуг, БТА - 29/05/09)
