10/01/2010
ЗАГРЕБ, Хрватска -- Гласачите во недела (10-ти јануари) гласаат на вториот круг од претседателските избори. 
Иво Јосиповиќ од Социјалдемократската партија победи во првиот круг на 27-ми декември, но не успеа да обезбеди поддршка од повеќе од 50 отсто, поради што влезе во втор круг, против Милан Бандиќ, градоначалникот на Загреб. 
Анкетите покажуваат дека Јосиповиќ ќе има лесна победа во недела.
Во меѓувреме, антикорупциската полиција во петокот објави дека го испитува Бандиќ во врска со сомневањата за вмешаност во неколку случаи на мито. 
Полицискиот претставник Вук Ѓуричиќ за Ројтерс изјави дека фактот што Бандиќ е под истрага, не значи и дека ќе биде обвинет. 
(ББС, АФП - 10/01/10; Ројтерс - 08/01/10)
