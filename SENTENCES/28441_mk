16/11/2010
НИКОЗИЈА, Кипар -- Водачот на кипарските Турци, Дервиш Ероглу, во понеделникот (15-ти ноември) изрази надеж дека состанокот в четврток во Њујорк со кипарскиот претседател Деметрис Христофиас ќе им даде поттик на разговори за повторно обединување на островот. 
Состанокот беше инициран од генералниот секретар на ОН, Бан Ки-мун. 
Во исто време, Ероглу предупреди дека „преговорите за имотното прашање влегоа во ќор-сокак“ кој тој рече дека треба да биде прекинат. 
Ероглу говореше на 27-годишнината од формирањето на Турската Република Северен Кипар, која е признаена само од Турција.
Говорејќи за турското присуство на островот, тој рече дека „турската армија е во Кипар за да го спречи ширењето на инвазијата на Грција и кипарските Грци на целиот остров, и истребувањето на кипарските Турци“.
„На Кипар нема окупирана земја“, додаде тој.
Неговата изјава предизвика остра реакција од грчката страна. 
Владиниот портпарол Стефанос Стефану рече дека истата покажува „оти турската страна нема добра волја и не е убедлива оти сака решение“. 
Тој додаде: „Турција нелегално го нападна Кипар во 1974 година и нелегално окупира 73 отсто од Република Кипар“. 
(Ројтерс, КНА - 15/11/10)
