04/05/2011
СОФИЈА, Бугарија -- Портпаролката на Министерството за надворешни работи, Весела Чернева, во вторникот (3-ти мај) потврди дека 13 бугарски амбасадори се повлечени -- во очекување на нивно разрешување -- поради нивната вклученост во тајните служби од времето на комунизмот. 
Други 22 амбасадори и постојани претставници ќе бидат повлечени на 1-ви јуни, додаде Чернева. 
Владата одлучи да ги повлече сите амбасадори кои работеле за тајната служба од времето на комунизмот, откако анкетната комисија во декември ги објави имињата на 192 дипломати со претходна вклученост. 
Претседателот Георги Парванов инсистира на тоа дека секој случај треба да се разгледа одделно. 
(Новините, bTV, Dnes.bg, Cross.bg - 03/05/11)
