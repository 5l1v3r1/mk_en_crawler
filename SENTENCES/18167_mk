18/01/2007
БРИСЕЛ, Белгија -- Високиот претставник во Босна и Херцеговина (БиХ), Кристијан Шварц-Шилинг, и шефот за безбедност на ЕУ, Хавиер Солана, во средата (17-ти јануари) го осудија обидот за поврзување на иднината на Република Српска (РС) во БиХ со прашањето на статусот на Косово.
По разговорите со Солана, како и со комесарот за проширување на ЕУ, Оли Рен, во Брисел, Шварц-Шилинг рече дека ЕУ е незадоволна од коментарите што доаѓаат од Белград, а кои сугерираат дека исходот од прашањето на статусот на Косово ќе има влијание и врз РС.
Тој потврди дека БиХ е суверена држава, чиј територијален интегритет е загарантиран со Дејтонскиот мировен договор и рече дека Србија, како потписничка од Дејтон, мора да ги почитува своите меѓународни обврски.
(Независне новинe - 18/01/07;
извори на ОХР, ПБС БиХ - 17/01/07)
