15/11/2005
ПРИШТИНА, Косово, Србија и Црна Гора -- Косовскиот претседател Ибрахим Ругова му рече на чешкиот премиер во посета на Приштина, Јиржи Пароубек, дека би сакал поранешниот чешки претседател Вацлав Хавел да посредува на претстојните разговори за идниот статус на покраината. 
Пароубек се наоѓа во четиридневна посета на Западен Балкан за да разговара, меѓу другото, и околу евентуалното учество на Чешка во косовскиот процес.
Во Белград во понеделникот српската влада и парламентарните партии започнаа разговори за текстот на нацрт-резолуцијата за Косово. 
Документот мора да биде одобрен од страна на парламентот оваа недела. 
Во вторник (15-ти ноември) владата треба да ги одобри принципите на преговарачката платформа и членовите на преговарачкиот тим. 
(ЦТК, Prague Daily Monitor - 15/11/05; АФП, Танјуг, РТС, Бета - 14/11/05)
