29/01/2008
МОСКВА, Русија -- Владата подготви пакет мерки кои ќе се спроведат во случај Косово еднострано да прогласи независност, изјави во понеделникот (28-ми јануари) рускиот претставник во последните разговори за статусот на Косово, Александар Ботсан-Карченко.
Тој беше цитиран од страна на Ројтерс како ги предупредува САД и ЕУ дека признавањето на независноста би можело да води до хуманитарна катастрофа во покраината.
Исто така во понеделникот, генералниот секретар на ОН, Бан Ки-Мун ја посети Словачка, членката на ЕУ која изрази цврсто противење на независноста на Косово.
Бан рече дека, во принцип, идниот статус на Косово е прашање на ЕУ и дека Унијата никогаш нема да има главна одговорност за тоа.
Тој, сепак, додаде дека ОН внимателно ќе ги следат настаните.
(Блиц - 29/01/08;
РТК, РФЕ, Телеграфи, Танјуг, Косовалајв балканвеб, Ројтерс, Ксинхуа - 28/01/08)
