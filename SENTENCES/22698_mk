07/04/2008
МОСТАР, Босна и Херцеговина (БиХ) -- Високиот претставник Мирослав Лајчак рече дека не размислува да ги искористи Бонските надлежности -- кои му овозможуваат директно носење на закони -- за да го наметне клучниот пакет полициски реформи. 
Тој инсистираше на тоа дека е време политичарите во БиХ да ја сфатат важноста на полициските реформи, клучен услов за потпишувањето на Договорот за стабилизација и асоцијација со ЕУ. 
„БиХ не може да се здружи со ЕУ преку Бонските надлежности“, изјави Лајчак за новинарите во саботата (5-ти април), за време на посетата на 11-тиот Меѓународен економски саем во Мостар. 
Без поддршка за кој било од трите предлози што ги претставија членовите на владејачката коалиција, парламентот минатата недела одлучи да го одложи гласањето за клучните нацрт-закони за полициските реформи, давајќи повеќе време за консултации и компромис. 
(РТРС, Фена, НТВ Хајат - 05/04/08)
