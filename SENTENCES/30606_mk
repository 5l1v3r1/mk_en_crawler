14/12/2010
ТИРАНА, Албанија -- Претседателот Бамир Топи во понеделникот (13-ти декември) потпиша декрет со кој го одобрува државниот буџет на земјата за 2011 година, ставајќи крај на шпекулациите во врска со можниот преглед. 
Најголемата опозициска Социјалистичка партија (СП) инсистираше во изминативе две недели на преиспитување на буџетот со цел да се пренасочат средства за справување со вонредната ситуација што произлезе од поплавите во северна Албанија. 
Сепак, нивните барања не беа задоволени. 
Буџетот има за цел главно да ги поддржи секторите како што се образованието, земјоделството, здравството и инфраструктурата. 
Истиот опфаќа и мало зголемување на платите и пензиите. 
Парламентот го усвои буџетот на 2-ти декември, само со гласовите на владејачката коалиција. 
(Балкан веб, Ора њус, Топ њус, Алсат - 13/12/10)
