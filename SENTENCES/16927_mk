04/09/2006
ЗАГРЕБ, Хрватска -- Најголемата опозициска Социјалдемократска партија (СДП) изминатиот викенд одржа самит на кој се разработуваа планови за парламентарните избори следната година. 
Во изјавата за новинарите во неделата (3-ти септември) водачот на СДП, Ивица Рачан, рече дека состанокот резултирал со назначување на изборниот персонал и координаторите на кампањата. 
Тој додаде дека фокусот ќе биде ставен на тоа што ќе стори СДП за обезбедување на подобар животен стандард и за зајакнување на напорите против криминалот и корупцијата, а не само на напаѓање на актуелната власт на Хрватската демократска заедница. 
(Вечерњи лист - 04/09/06; ХИНА, ХРТ, Index.hr - 03/09/06)
