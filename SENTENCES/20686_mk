08/11/2007
БАЊА ЛУКА, Босна и Херцеговина (БиХ) -- Еден маж кој ги обвини властите на Република Српска за корупција, загина кога неговиот автомобил експлодираше во средата (7-ни ноември). 
Милан Вукелиќ, вработен во управата за планирање на градот, ги обвини своите шефови дека земале мито и дека полицијата му се заканувала. 
Полицијата одби да коментира за обвинувањата, но откри дека го испитува бомбашкиот напад на друг автомобил во сопственост на жртвата и подметнувањето пожар во домот на неговата мајка. 
Две лица беа сериозно повредени кога автомобилот на Вукелиќ експлодираше на главната улица на Бања Лука, во близина на зградата на Министерството за внатрешни работи. 
(AФП, Фена, Бета, Б92, Студио Б - 07/11/07)
