30/11/2007
MAДРИД, Шпанија -- САД и ЕУ во четвртокот (29-ти ноември) го повикаа ОБСЕ да ја продолжи својата мисија во Косово.
На годишниот самит на ОБСЕ во Мадрид, португалскиот министер за надворешни работи, Луис Амадо, чија земја претседава со ЕУ, рече дека ОБСЕ треба да ја обнови својата мисија во Косово за уште една година, без оглед на резултатот од преговорите за статусот на Косово и настаните кои е можно да следат по крајниот рок на 10-ти декември.
САД и ЕУ, исто така, изразија длабока загриженост поради објавата на Русија дека ќе се повлече следниот месец од Спогодбата за конвенционалните сили во Европа, која го ограничува распоредувањето на тенкови, авиони и друго тешко вооружување низ целиот континтент.
(Блиц, Данас - 30/11/07;
РТК, РФЕ, Телеграфи, Танјуг, Б92, РТС, АФП - 29/11/07)
