13/03/2011
БЕЛГРАД, Србија -- Поранешниот премиер и водач на Демократската партија на Србија (ДСС) Воислав Коштуница во саботата (12-ти март) ги критикуваше плановите за негово сослушување, во врска со политичката ситуација во времето кога еден од неговите претходници, Зоран Ѓинѓиќ, беше убиен.
Локалните медиуми објавија дека тој ќе биде сослушан за да се утврди дали атентатот на Ѓинѓиќ од 2003 година значел политички прогон.
„Немам никаква врска со политичката позадина на убиството на Зоран Ѓинѓиќ, ниту пак ДСС има некаква врска“, рече Коштуница, кој беше премиер од 2003 до 2008 година.
Тој вели дека обвинението е „злоупотребено“ за да се спроведе политичка кампања против ДСС.
(Taнјуг, Независне новине, Радио Слободна Европа, РТС - 12/03/11;
Б92 - 11/03/11)
