28/03/2010
БЕЛГРАД, Србија -- Меѓународниот суд на правдата (МСП) ќе го даде своето мислење за законитоста на независноста на Косово на крајот од годинава, објави во неделата (28-ми март) дневниот весник Политика, цитирајќи дипломатски извори во Брисел.
Пресудата се очекува во ноември, наместо во мај или јуни, објави весникот, додавајќи дека меѓународната заедница очекува дотогаш Србија да го уапси поранешниот командант на босанските Срби Ратко Младиќ.
Според Политика, неговото апсење може да влијае на позицијата на Србија.
Рочиштата во хашкиот МСП се одржаа во декември.
(Политика, Б92, Фонет - 28/03/10)
