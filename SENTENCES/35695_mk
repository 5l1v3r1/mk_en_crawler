06/04/2004
БЕЛГРАД, Србија и Црна Гора -- Борис Тадиќ, водачот на Демократската партија (ДС), во понеделникот (5-ти април) изјави дека владејачката коалиција нема да ја поддржи неговата кандидатура за претседател. 
По состанокот со премиерот Воислав Коштуница -- претседател на Демократската партија на Србија -- и заменик-премиерот Мироsуб Лабус, Тадиќ рече дека демократската коалиција, без ДС, најверојатно ќе поддржи некој надворешен кандидат. 
Досега се регистирани тројца кандидати за изборите на 13-ти јуни: Тадиќ, заменик-претседателот на Српската радикална партија Томислав Николиќ и водачот на Српската рурална партија, Маријан Ристичевиќ.
Во другите вести, пензионираниот армиски генерал, Владимир Лазаревиќ, во понеделникот одби да му се предаде на Трибуналот на ОН во Хаг за воени злосторства. 
Како еден од четворицата офицери обвинети минатата година, тој ги предводеше српските војници во Косово во 1999 година. 
(Б92, Танјуг, ББС - 05/04/04)
