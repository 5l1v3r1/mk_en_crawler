26/07/2007
БЕЛГРАД, Србија -- Премиерот Воислав Коштуница планира да испрати писмо оваа недела до генералниот секретар на ОН Бан Ки-Мун, во кое ќе побара од сите српски граѓани обвинети од страна на Трибуналот на ОН за воени злосторства да добијат дозвола за отслужување на нивните затворски казни во Србија. 
Властите се надеваат дека промената би можела да ги поттикне бегалците од висок профил да се предадат.
Во меѓувреме, српскиот обвинител за воени злосторства, Владимир Вукчевиќ, во средата (25-ти јули) потврди дека Илија Јуришиќ, осомничениот кој е затворен во Србија во врска со случајот „Тузлански колони“ од 1992 година, нема да й биде предаден на Босна и Херцеговина (БиХ). 
Вукчевиќ рече дека Јуришиќ, кој се соочува со десет години затвор ако биде осуден, беше уапсен на српска територија и ќе ги одлежи затворските казни таму ако биде прогласен за виновен, дури и ако злосторствата се извршени во БиХ. 
Србија смета дека овој случај е еден од најсериозните воени злосторства против Југословенската народна армија во текот на конфликтот во 1990-тите. 
(Вечерњи новости, Танјуг, Бета, УПР, Б92 - 25/07/07)
