15/04/2009
ПРИШТИНА, Косово -- Претседателот на парламентот, Јакуп Красниќи, вели дека косовските институции -- а не мисијата ЕУЛЕКС -- мора да ја испитаат евентуалната вмешаност на Ослободителната војска на Косово (ОВК) во воените злосторства.
„Убеден сум дека резултатот од истрагите ќе биде позитивен за Косово и ОВК, со оглед на тоа што поголем дел од она што беше неодамна кажано е неосновано и ние сме убедени дека нашиот пат е правичен“, рече Красниќи во вторникот (14-ти април).
Шефот на ЕУЛЕКС, Ив де Кермабон, потврди претходно дека ЕУЛЕКС е подготвен да ги разгледа извештаите дека ОВК ги шверцувала органите на српските затвореници чувани во албанските затвори пред една деценија.
Премиерот Хашим Тачи ги критикуваше ваквите извештаи како клевета.
(Зери, Коха Диторе, Лајм - 15/04/09;
Кохавижн, Косовалајв - 14/04/09)
