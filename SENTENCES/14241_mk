13/01/2006
АНКАРА, Турција -- Високиот системски координатор на ОН за птичјиот и човечкиот грип, д-р Дејвид Набаро, во четвртокот (12-ти јануари) изјави дека турската влада ги следи случаите на птичјиот грип и ги презема неопходните мерки за заштита на населението.
Тој ја отфрли загриженоста во врска со способноста на Турција да ја запре појавата на птичјиот грип и можноста за негово ширење во останатите земји на Европа.
Светската здравствена организација, во меѓувреме, предупреди дека турскиот вид на птичјиот грип Х5Н1 можеби претставува мутација на вирусот и е можно да е поспособен за зараза на луѓе.
Во другите вести од четвртокот, турскиот министер за правда, Ќемил Чичек, рече дека ќе побара од апелациониот суд да го преиспита ослободувањето на Мехмет Али Агџа, човекот кој го рани папата Јован Павле Втори во 1981 година.
Агџа во четвртокот беше ослободен од затвор по одлежани повеќе од 25 години во Италија и Турција за заговорот против папата и претходното убиство на еден турски новинар.
Чичек објасни дека владата сака да биде сигурна дека не се направени никакви грешки во овој случај.
(Turkishpress.com, Блумберг, Заман - 13/01/06;
Форбс, Фајненшал тајмс, АП - 12/01/06)
