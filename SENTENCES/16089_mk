17/07/2006
СКОПЈЕ, Македонија -- Македонската влада ќе ја плати одбраната на поранешниот министер за внатрешни работи Љубе Бошковски во Трибуналот на ОН за воени злосторства, според договорот потпишан помеѓу владата во заминување и адвокатката на Бошковски, Једина Рашидовиќ, во петокот (14-ти јули).
Министерството за правда вели дека владата го одобрила ова уште пред неколку месеци, но одлучила да го потпише договорот по парламентарните избори на 5-ти јули.
Бошковски и поранешниот припадник на безбедносните сили Јохан Тарчуловски го чекаат судскиот процес за злосторствата што наводно ги извршиле против етничките Албанци во Љуботен за време на меѓуетничкиот конфликт во 2001 година.
(Вечер, Вест, Утрински весник - 15/07/06;
Телма ТВ - 14/07/06)
