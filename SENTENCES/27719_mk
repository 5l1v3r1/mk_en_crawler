26/08/2010
ВАШИНГТОН, САД -- Американските обвинители подигнаа обвинение против Алмир Рапо, поранешен албански владин претставник, за серија кривични дела извршени во Њујорк.
Канцеларијата на генералниот обвинител во вторникот (24-ти август) објави дека Рапо и неговиот соработник, Флориан Веши, се обвинети за убиство, изнуда, подметнување пожар, киднапирање и рекетирање.
Албанската полиција го уапси Рапо на почетокот од јули во Американската амбасада.
Според извештаите, тој беше висок административен помошник на министерот за надворешни работи, Илир Мета.
Веши, од друга страна, беше уапсен во понеделникот од ФБИ и полицијата на Њујорк.
Двајцата се дел од поголема група од 16 лица кои се обвинети за убиствата на две лица, киднапирање и шверц на 680 килограми марихуана.
(ВоА, Топ ченал, Ора њус - 25/08/10;
AП - 24/08/10)
