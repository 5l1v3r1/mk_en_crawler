18/04/2010
САРАЕВО, Босна и Херцеговина (БиХ) -- Високиот претставник Валентин Инзко во саботата (17-ти април) рече дека процесот на визната либерализација на БиХ во ЕУ е можно да се одложи за три до четири месеци, надвор од летната временска рамка.
„Некои се надеваа, вклучително и јас, дека ова ќе се случи на 1-ви јули, на почетокот од летните одмори“, изјави Инзко за „Дојче Веле“.
Тој рече дека постои одреден степен на измореност во европските држави и институции во врска со недостатокот на напредок во реформите.
Тој додаде дека некои европски официјални претставници и експерти веруваат оти во месеците пред октомвриските претседателски и парламентарни избори, не може да се очекува значаен напредок, во поглед на спроведувањето на реформите.
(РТРС, МИА - 17/04/10)
