28/10/2010
БРИСЕЛ, Белгија -- Шефицата за надворешна политика на ЕУ, Кетрин Ештон, во средата (27-ми октомври) ги повика политичарите од Босна и Херцеговина (БиХ) да изготват нова стратегија за развој на земјата.
Во своето обраќање пред Комитетот за надворешни работи на Европскиот парламент (ЕП), Ештон истакна дека стапката на невработеност во БиХ е 39 отсто и дека на целата нова генерација млади луѓе им треба помош, работни места и иднина.
Таа истакна дека ЕУ и Соединетите Држави се согласиле да ја поддржат секоја остварлива стратегија која ќе ги забрза интеграцијата и реформите на БиХ во ЕУ.
Претходно, Ештон ги повика политичарите во БиХ брзо да ги формираат новите институции, по општите и претседателските избори на 3-ти октомври, за да ги спроведат клучните реформи.
(РТРС, Срна, sarajevo-x.com - 27/10/10)
