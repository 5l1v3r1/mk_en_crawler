05/06/2009
ПРИШТИНА, Косово -- Одборот на гувернери на Светската банка испрати официјална потврда дека Косово е најновиот член на оваа финансиска институција, објавија локалните медиуми во четвртокот (4-ти јуни). 
Премиерот Хашим Тачи го опиша ова како успех за Косово, неговите институции и неговите граѓани. 
Претходно во април Косово беше покането да пристапи и во ММФ. 
Претседателот Фатмир Сејдиу рече дека овие членства ќе обезбедат нови можности за развој и ќе му помогнат на Косово да се справи со предизвиците кои произлегуваат од светската економска криза.
Во другите вести од четвртокот, на петтиот обид, парламентот го избра Сами Куртеши за нов народен правобранител на земјата, по четирите претходни неуспешни обиди. 
Канцеларијата на народниот правобранител не функционираше целосно откако Марек Новицки, назначен од меѓународната заедница, ја напушти функцијата пред четири години. 
(Коха Диторе, Зери, Косова Сот - 05/06/09; Кохавижн, РТК, Телеграфи, Клан Косова - 04/06/09)
