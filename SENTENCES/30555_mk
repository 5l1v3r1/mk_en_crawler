15/12/2010
САРАЕВО, Босна и Херцеговина (БиХ) -- Апелациската комисија на Судот на БиХ во вторникот (14-ти декември) ја потврди пресудата за воени злосторства изречена против Бранимир Главаш. 
Во јули Хрватска го осуди поранешниот член на парламентот на осум години затвор за воени злосторства врз српските цивили за време на конфликтот во периодот 1991-1995 година. 
Главаш, кој избега во соседна БиХ за да избегне затвор, беше уапсен од босанските власти во септември, откако локалниот суд ја потврди пресудата. 
Тој поднесе жалба на првостепената одлука на босанскиот суд. 
Апелациската комисија рече дека времето поминато во притвор во Хрватска и БиХ ќе му биде пресметано во казната. 
(РТРС, Срна, Радио Слободна Европа, Хина, tportal.hr - 14/12/10)
