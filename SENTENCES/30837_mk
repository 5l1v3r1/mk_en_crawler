10/01/2011
БРИСЕЛ, Белгија -- Грција не може сама да се справи со приливот на илегални имигранти што влегуваат во земјата преку границата со Турција, се вели во извештајот цитиран од локалните медиуми во неделата (9-ти јануари) на агенцијата за европска погранична безбедност ФРОНТЕКС.
Според документот, рекордни 31.000 имигранти, претежно од Авганистан и Алжир, било забележано дека се обидуваат да влезат во Грција од Турција меѓу јануари и септември 2010 година.
Овој број може да биде многу поголем, се предупредува во истиот.
Обемот на проблемот ја поттикна Грција да побара помош пред неколку месеци.
Како одговор на тоа, ФРОНТЕКС распореди тим за брза интервенција.
Во другите вести од неделата, полицијата уапси група од 15 авганистански имигранти, кои сакале да се качат на два приватни авиони што летале за Италија.
Шестмина осомничени шверцери беа, исто така, уапсени, вклучително и еден британски државјанин и Мароканка кои работеле во патничка агенција во Милано.
Полицијата вели дека таа имала лажни документи за Авганистанците и им наплаќала по 1.000 евра.
(AНА-МПА, Катимерини, ДПA - 09/01/11)
