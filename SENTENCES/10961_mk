29/04/2005
ЗАГРЕБ, Хрватска -- По неколкумесечно драстично намалување, поддршката за влезот во ЕУ овој месец започна да се зголемува, како што покажа новата анкета објавена во петокот (29-ти април) во „Вечерњи лист“.
Истражувањето, спроведено од агенцијата Метрон Вектура, покажува дека 49,8 отсто од испитаниците рекле оти би го поддржале влезот во ЕУ на референдум, за разлика од 47,8 отсто од крајот на март и рекордно малиот процент од 43,8 отсто во средината на март.
Тоа е периодот кога ЕУ одлучи да ги одложи закажаните преговори поради нецелосната соработка со Трибуналот на ОН за воени злосторства во Хаг.
Според весникот, поддршката моментно е во пораст поради надежите што се појавија со формирањето на новата комисија за проценка на ЕУ.
(Вечерњи лист - 29/04/05)
