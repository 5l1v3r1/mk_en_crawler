09/09/2010
ЗАГРЕБ, Хрватска -- Полицијата во средата (8-ми септември) уапси четворица поранешни хрватски војници осомничени дека извршиле воени злосторства врз српските воени затвореници и цивили за време на конфликтот во периодот 1991-1995 година.
Злосторствата, наводно, се случиле во воениот затвор Кулине во Шибеник во 1992 година.
Кривичната постапка беше започната како резултат на подобрената соработка меѓу хрватските и српските полициски служби, објавија локалните медиуми.
(ХРТ, РТС, АП - 08/09/10)
