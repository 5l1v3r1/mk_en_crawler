01/07/2007
ЊУЈОРК, САД -- Советот за безбедност на ОН во петокот (29-ти јуни) официјално го потврди и го поздрави назначувањето на словачкиот дипломат Мирослав Лајчак за нов висок претставник и специјален претставник на ЕУ за Босна и Херцеговина.
Тој беше одобрен од управниот одбор на Советот за спроведување на мирот минатиот месец.
Во интервјуто за сараевскиот весник „Дневни аваз“ изминатиот викенд, Лајчак ги наведе уставните и полициските реформи како два главни приоритети, предупредувајќи дека нивното спроведување повеќе не треба да се одложува.
Лајчак, исто така, рече дека е загрижен поради влошувањето на политичката ситуација во БиХ и предупреди дека нема да толерира какви било опструкции за време на неговиот мандат.
(РТРС, Срна - 30/06/07;
веб-страница на ОН - 29/06/07)
