06/03/2007
СКОПЈЕ, Македонија -- Политичарите мора да ги остават настрана несогласувањата и да се обединат околу реформите што ќе доведат до членство во НАТО, рече Даниел Фрајд, американски помошник државен секретар за европски и евроазиски прашања, во интервјуто за „Гласот на Америка“ во понеделникот (5-ти март). 
Тој истакна дека Македонија нема уште многу време да ги докаже своите способности за членство, со оглед на тоа што следниот самит на НАТО е за околу една година.
Во другите вести од понеделникот, водачот на најголемата партија на етничките Албанци, Демократската унија за интеграција (ДУИ), Али Ахмети, рече дека ја прифаќа поканата да се состане со премиерот Никола Груевски оваа недела. 
Претставници на меѓународната заедница, исто така, ќе учествуваат на разговорите, чија цел ќе биде продолжување на дијалогот помеѓу владејачката коалиција и опозицијата. 
(Вечер - 06/03/07; Maкфакс, А1 ТВ - 07/03/07)
