04/08/2010
AНКАРА, Турција -- Клучниот состанок на Врховниот воен совет (ЈАС) завршува во среда (4-ти август), по четири дена дискусии зад затворени врати за армиските унапредувања и разрешувања.
Воените власти беа цитирани минатата недела дека армијата одлучила да унапреди 11 генерали и адмирали обвинети за вмешаност во плановите за соборување на владата.
Мажите се дел од групата од 102 пензионирани и активни офицери, против кои беа издадени налози за апсење во врска со наводниот државен удар.
Одлуката за унапредувањата се очекува да биде наскоро обелоденета и да биде поднесена до претседателот Абдула Ѓул за ратификација.
Новите назначувања ќе влезат во сила по објавувањето во службен весник што се очекува на 1-ви септември.
Во другите вести, еден војник загина, а двајца други беа повредени во вооружен напад во регионот Орду во северна Турција во вторникот.
Локалните медиуми велат дека терористите од забранетата Курдистанска работничка партија (ПКК) стојат зад нападот.
Војниците патролирале во областа меѓу градовите Акус и Салман, кога напаѓачите отвориле оган врз нив од автомобил.
(Радикал, Хуријет, Милијет, Чумхуријет, Заман - 04/08/10;
НТВ, Ксинхуа, Хуријет - 03/08/10)
