17/03/2005
СКОПЈЕ, Македонија -- Државната изборна комисија (ДИК) доцна во вторникот (15-ти март) потврди дека на 27-ми март ќе има втор круг од трката за градоначалник на Скопје помеѓу актуелниот градоначалник Ристо Пенов од владејачката коалиција „За Македонија заедно“ и неговиот против-кандидат Трифун Костовски, независен кандидат поддржан од опозицијата. 
Претседателот на ДИК, Стево Пендаровски, рече дека ниту еден кандидат не победил во првиот круг од изборите во неделата. 
Опозицијата, која инсистира на тоа дека Костовски освоил повеќе од 50 отсто од гласовите во првиот круг, се закани дека ќе организира протести. 
Владејачката коалиција, пак, ја обвини опозицијата дека се обидува да манипулира со изборните резултати, а ДИК дека работи нетранспарентно и бавно.
Во другите вести, Министерството за внатрешни работи во средата објави дека поранешниот шеф на безбедноста, Јохан Тарчуловски, е екстрадиран во Хаг. 
Тој и поранешниот министер за внатрешни работи, Љубе Бошковски, се обвинети за воени злосторства во врска со конфликтот во 2001 година. 
(A1 TВ, Макфакс, НТВ Хајат - 16/03/05)
