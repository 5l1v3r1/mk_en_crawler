26/11/2007
СОФИЈА, Бугарија -- Најмалку 2.413 војници во Бугарија кои отслужуваат воен рок беа ослободени од обврската во неделата (25-ти ноември), со што беше ставен крај на задолжителниот воен рок. 
Почнувајќи од 1-ви декември, бугарската армија ќе биде целосно професионална и ќе брои помеѓу 31.000 и 39.000 војници. 
Распуштањето на војниците, кое се случи еден месец порано од закажаното според предлогот на министерот за одбрана, Веселин Близнаков, беше одбележано со церемонии во Софија и четири други големи градови. 
(Софиска новинска агенција, Ројтера, Б92, БТВ, Монитор, БНТ - 25/11/07)
