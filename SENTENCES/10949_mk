29/04/2005
БУКУРЕШТ, Романија -- Владата во четвртокот (28-ми април) објави дека тројцата романски државјани што се држат како заложници во Ирак се сé уште живи, еден ден по истекот на рокот што го поставија киднаперите.
Триесетидвегодишната новинарка на „Прима ТВ“ Мари Жан Јон, 30-годишниот камерман Сорин Мискоци и 37-годишниот новинар на „Романија либера“ Овидиу Оханескиан, беа киднапирани на 28-ми март.
Властите во Букурешт побараа од киднаперите да го продолжат нивниот краен рок и стапија во контакт со Здружението на муслимански духовници, група на муслимани Суни во Ирак, за да им помогнат во ослободувањето на тројцата заложници.
(Ројтерс - 28/04/05)
