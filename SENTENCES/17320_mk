27/04/2007
БЕЛГРАД, Србија -- Претставниците на мисијата за утврдување на фактите на ОН (УНСК) во четвртокот (26-ти април) остварија разговори со српските претставници за прашањето на статусот на Косово. 
Премиерот Воислав Коштуница го образложи предлогот на Белград за надгледувана автономија во рамките на Србија. 
По состанокот, шефот на мисијата УНСК, белгискиот амбасадор во ОН, Јохан Вербеке, рече дека и покрај тоа што српските власти изразиле подготвеност за решавање на косовското прашање, и Коштуница и претседателот Борис Тадиќ и понатаму ја отфрлаат независноста на Косово и планот предложен од претставникот на ОН Марти Ахтисари.
Исто така во четвртокот, повеќе од 10.000 српски бегалци се собраа на административната граница помеѓу централна Србија и Косово за да ја покажат својата желба за враќање на Косово. 
Вербеке рече дека мисијата на Советот за безбедност нема да го посети митингот поради временските ограничувања и некои логистички неможности. 
Мисијата во петок се упати за Приштина, каде што треба да се состане со косовските власти, претставниците на меѓународната заедница и етничките Срби. 
(Блиц, Данас, Политика - 27/04/07; Бета, Танјуг, Б92, РИА Новости, УПИ, РФЕ, РТК, Телеграфи, АП, Ројтерс, УПИ - 26/04/07)
