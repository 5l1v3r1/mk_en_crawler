18/01/2012
Босна и Херцеговина (БиХ) е вклучена во списокот на 10 најдобри дестинации за авантуристички туризам за 2012 година, составен од списанието „Нешанал џиографик“.
Земјата, единствената од Балканот што успеа да се рангира, ја препорачуваат бидејќи нуди одлични можности за планински велосипедизам.
На 11.
јануари, грчкиот Министер за животна средина, енергетика и климатски промени, Џорџ Папаконстантину рече дека постои можност Грција и Кипар да направат спогодба за спојување на нивните електрични мрежи.
Владата во Атина „ќе ги разгледа финансиските и техничките аспекти за спојување на Кипар и Крит со цел спојување на Крит со континентална Грција“ во обид да се подигне безбедноста и да се зголеми снабдувањето, рече тој.
Во вторникот (17.
јануари), претпријатието за испитување на нафта и гас „Сан леон енерџи“, од Даблин, што поседува 75 отсто од блокот кај Драч крај албанскиот брег, рече дека последните тридимензионални податоци откриле големи предели со нафта и гас во областа.
Според процените, Драч можеби има количество од над 1 милијарда барели еквивалентна нафта во докажаните системи за нафта.
„Сан леоне“ издаде повик за понуди за удел во нејзината албанска лиценца.
Во средата (11.
јануари), Централната банка предвиде дека хрватската економија најверојатно ќе забележи пад од 0,2 отсто во 2012 година.
Истовремено, банката предвиде и дека економијата би требало повторно да забележи раст во 2013 година.
Во меѓувреме, во понеделникот (17.
јануари), само неколку дена пред референдумот во Загреб за влез во ЕУ, Иво Јосиповиќ рече дека влезот во Унијата, планиран за јули 2013 година, се очекува да ја придвижи економија на земјата што се наоѓа во стагнација.
Во вторникот (17.
јануари), илјадници демонстранти и штрајкувачи против мерките за штедење ја парализираа Атина во моментот кога претставниците на ЕУ и на ММФ пристигнаа за разговорите што се дел од напорите за усвојување на пакетот за спасување од 130 милијарди евра.
Во меѓувреме, во понеделникот, приватните кредитори, што се клучен дел од меѓународните напори за спасување на земјата, предупредија дека властите мора веднаш да најдат начин да го надминат прекинот во разговорите за план за делумен отпис на долгот на земјата.
Во петокот (13.
јануари), агенцијата за рангирање „Стандард енд Пурс“ го намали кредитниот рејтинг на Кипар за два степена, од БББ на ББ+, наведувајќи ги како причина длабоките политички, финансиски и монетарни проблеми во еврозоната и влијанието што се чувствува во кипарскиот финансиски систем од ослабената грчка економија.
Кипарскиот министер за финансии, Кикис Казамиас, ја критикуваше одлуката на агенцијата како „произволна и неоснована“.
Во четвртокот, (12.
јануари), македонскиот министер за економија, Валон Сарачини, се сретна со својот турски колега, Зафер Чаглајан, како и со претставници на Стопанската комора на Истанбул и со Турското здружение за индустрија и за бизнис (ТУСИАД) за да разговараат за начини за поттикнување на економските односи помеѓу двете земји.
Сарачини ги претстави тековните проекти и реформи на својата Влада чија цел е да ја направат земјата попривлечна за инвеститорите.
Илјадници Бугари се собраа во неколку големи градови во саботата (14.
јануари) против плановите на Владата да дозволи дупчење за гас од шкрилци во една од најплодните области во североисточниот дел на земјата.
Демонстрантите бараат одложување на т.н. процес на „хидраулично разбивање“, а аргументите се дека тој би можел да ја затруе подводната вода, да предизвика земјотреси и да предизвика сериозни здравствени проблеми кај луѓето.
Владата ѝ даде дозвола за спроведување на тестови за гас од шкрилци на компанијата за енергетика од САД „Шеврон“ во јуни, со надеж дека така ќе се намали големата зависност на Бугарија од руските дотури.
Во четвртокот (12.
јануари), српската Влада усвои пакет мерки чија цел е поттикнување на финансиите на земјата.
Министерот за економија и за регионален развој, Небојша Ќириќ, најави програма од 30 милиони долари како заем за поддршка на економијата преку Фондот за развој на земјата.
(Разни извори - 11.01.2012 - 18.01.2012)
