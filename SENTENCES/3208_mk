06/04/2006
Од Џејми Л.Вуд за Southeast European Times во Штутгарт – 06/04/06
Четвртиот состанок на началниците на одбраната (НО) од Албанија, Хрватска и Македонија се одржа во понеделникот (3-ти април) во седиштето на американската Европска команда (ЕУКОМ) во Штутгарт, Германија. 
Заедно со САД, овие земји се потписнички на Американско-јадранската повелба.
Повелбата првично му ја предложија претседателите на трите земји-аспирантки за НАТО на тогашниот американски државен секретар Колин Пауел на самитот на Алијансата во Прага во 2002 година. 
Оттогаш, групата - позната и како А3 - се состанува на секои шест месеци. 
На состанокот оваа недела присуствуваа делегации од Босна и Херцеговина и Србија и Црна Гора, како набљудувачи на процесот А3.
За време на состанокот, НО и директоратите на ЕУКОМ беа информирани за „Лекциите научени во мировните операции“ како и за напредокот кон целите на Партнерството во НАТО од страна на секоја земја од А3. 
ЕУКОМ, од своја страна, ги информираше за американската перспектива во врска со водството и надлежностите на подофицерите (ПО), како и за текот на регионалната обука Заедничка комбинирана вежба (ЗКВ) планирана за ова лето.
Според иницијативата од минатиот состанок во Македонија, каде што трите земји изразија интерес за развојот на своите вештини, ЗКВ претставува можност ЕУКОМ да ја претвори билатералната вежба во регионален настан. 
Оваа еднократна вежба нема да има даде на земјите од А3 конкретно комбинирано Друштво на специјалните сили, туку ќе ги истакне пречките кои земјите мора да ги надминат во имплементацијата на една таква сила.
Претставниците на земјите потпишаа заедничка изјава на крајот од конференцијата, во која се истакнува посветеноста на земјите на зајакнувањето на нивните индивидуални и кооперативни напори за интензивирање и забрзување на домашните реформи што ја унапредуваат безбедноста, благосостојбата и стабилноста во регионот.
„ЕУКОМ учествуваше на три претходни состаноци на НО. 
Нивното гостување во Штутгарт има две големи бенефици. 
Прво, се покажа нашата посветеност на регионот и, второ, темите за кои се разговараше му дадоа на персоналот на ЕУКОМ целосна слика за постигнувањата и преостанатите барања на овие земји-аспирантки за НАТО“, рече мајор Јордан Томас, офицер на Меѓународните политичко-воени прашања на ЕКЈ5.
Следниот состанок е планиран за октомври во Хрватска.
