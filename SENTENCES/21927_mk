23/07/2008
БЕРЛИН, Германија -- Полицијата уапси 47-годишен турски државјанин осомничен дека го водел германскиот огранок на терористичката Курдистанска работничка партија (ПКК) до минатиот месец, објавија сојузните обвинители во вторникот (22-ри јули). 
Уапсениот, идентификуван како Хусеин А., беше уапсен во западниот град Детмолд во понеделникот. 
Тој, наводно, ја предводел подземната германска организација на ПКК минатата година, според новинската агенција ДПА. 
Германија ја забрани ПКК во 1993 година. 
Минатиот месец германските власти ја забранија прокурдската телевизија „Рој“. 
Полицијата вели дека ПКК планирала атентат врз германскиот министер за внатрешни работи, Волфганг Шебле, за неговата улога во забраната. 
(РТТЊус, Прес ТВ - 23/07/08, Дојче Веле, ДПА, Ројтерс, Ксинхуа - 22/07/08)
