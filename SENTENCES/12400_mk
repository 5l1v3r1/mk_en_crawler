07/07/2005
МИТРОВИЦА, Косово, Србија и Црна Гора -- Локалниот претставник на косовските Срби, Оливер Ивановиќ, кој ја предводи Српската листа за Косово, во средата (6-ти јули) изјави дека избраните српски пратеници ќе одлучат следната недела дали конечно ќе ги заземат своите места во парламентот на 23-ти јули. 
Тој додаде дека секој од осуммината членови на Српската листа за Косово ќе донесе индивидуална одлука. 
Белград повикува на бојкот на косовските институции, додека меѓународната заедница вели дека учеството претставува единствениот начин да се загарантира заштита на интересите на српското малцинство.
Во другите вести, шефот на УНМИК, Сорен Јесен-Петерсен, в четврток ќе ја посети Москва на разговори со рускиот министер за надворешни работи, Сергеј Лавров. 
Состанокот претставува дел од редовните консултации со членовите на меѓународната Контакт група за Косово. 
(Бета, Б92, РТС - 06/07/05)
