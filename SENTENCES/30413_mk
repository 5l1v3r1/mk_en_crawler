17/12/2010
ТИРАНА, Албанија -- Граѓанското општество -- група невладини организации -- сака да почне дебата за тоа како треба да се бира претседателот и структурата на парламентот. 
Иницијативата Граѓански форум 2010, предводена од поранешните претседатели Алфред Мојсиу и Реџеп Мејдани, го обелодени двегодишниот план и целите во четвртокот (16-ти декември). 
„На Албанија й треба шеф на уставната држава избран од граѓаните и почитуван како симбол на единството на народот“, рече Мојсиу. 
Во моментов, албанските претседатели се избираат од парламентот. 
Друга иницијатива за која ќе се дискутира е создавањето парламентарен систем поделен во два дома, наместо сегашниот еднодомен систем. 
Граѓанскиот форум 2010 се надева дека новиот формат ќе помогне да се надмине политичкиот ќор-сокак и ќе спречи негово повторување во иднина. 
(Teлеграфи, Ора њус, Клан, Алсат - 16/12/10)
