16/12/2007
AНКАРА, Турција -- Премиерот Реџеп Тајип Ердоган во саботата (15-ти декември) рече дека неговата земја ќе продолжи со напорите за пристап во ЕУ, и покрај тоа што европските водачи не покажаа целосна поддршка за аспирациите на Анкара на нивниот состанок во Брисел во петокот. 
„Не сум загрижен за нашиот европски процес“, рече Ердоган. 
Турското Министерство за надворешни работи во изјавата од петокот соопшти дека неспоменувањето директно на целта за пристап на Турција од страна на ЕУ-27 не го менува фактот што Анкара води преговори за полноправни членство. 
Министерството ги критикуваше членките на ЕУ што се обидуваат да ја поткопаат политичката и законската позиција на Турција во врска со членството.
Во меѓувреме, австрискиот канцелар Алфред Гусенбауер во саботата во интервјуто за весникот „Стандард“ изјави дека има премногу илузии за изгледите на Турција за влез во ЕУ. 
Австрија ќе го поддржи привилегираниот договор за партнерство со Анкара, наместо полноправното членство, рече тој. 
(AФП, Стандард, Казинформ, Турски дневни вести, новинска агенција Анадолу - 15/12/07)
