15/06/2010
ВАШИНГТОН, САД -- Босна и Херцеговина (БиХ) целосно ги исполнува минималните стандарди за елиминирање на трговијата со луѓе, според Извештајот за трговијата со луѓе за 2010 година, објавен од американскиот Стејт департмент во понеделникот (14-ти јуни). 
Документот ги проценува напорите на 177 земји за борба против овој криминал. 
Истиот ги рангира земјите во три категории според нивните резултати во борбата против шверцот, при што најниско рангираните се во групата 3. 
За првпат досега БиХ, долгогодишна земја од групата 3, се искачи во групата 1. 
Хрватска, исто така, влезе во највисоката група, но доби совет да ги зајакне напорите за идентификување на жртвите на шверцот помеѓу ранливите заедници, како и да ги зајакне партнерствата со невладините организации.
Албанија, Бугарија, Кипар, Грција, Косово, Македонија, Црна Гора, Србија, Романија и Турција се во групата 2 како изворна, транзитна и целна земја за трговијата со луѓе и присилната работа. 
(Кохавижн, ВоА, РТК, Телеграфи, Шекули, Топ ченал, веб-страница на американскиот Стејт департмент, Медиафакс, Медиапул, Радио Слободна Европа, Фена, ХИНА, Макфакс - 14/06/10)
