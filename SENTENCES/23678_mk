26/01/2009
AНКАРА, Турција -- Единаесет алпинисти загинаа, а еден беше повреден на планината Зигана во турската црноморска провинција Гумушане во неделата (25-ти јануари). 
Спасувачите пронајдоа шестмина преживеани, а едно лице однесоа во болница. 
Властите ја прекинаа потрагата по други преживеани доцна во неделата, бидејќи постоеше опасност од нова лавина, рече гувернерот на Гумушане Енвер Салихоглу. 
Околу 50 спасувачи, вклучително и воен персонал, учествуваа во потрагата. 
Планинарите биле дел од групата од 15 до 20 луѓе кои се качувале на висина од 2.200 метри кога снегот се урнал врз нив, објавија локалните медиуми. 
Тие биле членови на планински клуб од блиската провинција Трабзон, кои учествувале на снежниот фестивал викендот на планината Зигана. 
(Mилијет, Сабах, Радикал - 26/01/09; новинска агенција Анадолу, Хуријет, новинска агенција Доган, СНН Турк, НТВ, АФП, Риа Новости - 25/01/09)
