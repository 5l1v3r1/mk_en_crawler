29/10/2009
БУКУРЕШТ, Романија -- Околу 500 земјоделци протестираа во средата (28-ми октомври) пред зградата на претседателството во Букурешт, барајќи ги ветените субвенции. 
Тие тврдат дека владата не им ги исплатила нивните 10 евра субвенција по овца или коза, и им исплатила само 35 отсто од субвенциите за кравите. 
Претходно истиот ден, земјоделците протестираа пред министерствата за финансии и земјоделство. 
Тие се обидоа да го пробијат полицискиот кордон и да влезат во зградата на Министерството за финансии, но беа запрени од стотиците жандарми испратени на местото. 
Претседателот Трајан Башеску се состана со делегација на земјоделците попладнето, иако претходно одби да се состане. 
Претставниците на синдикатите рекоа дека ќе инсистираат на тоа да ги добијат своите пари пред претседателските избори на 22-ри ноември. 
(Котидианул, Зиуа - 29/10/09; AП, Макфакс - 28/10/09)
