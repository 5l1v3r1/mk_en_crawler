15/06/2009
ПРИШТИНА, Косово -- Десетмина членови на косовскиот парламент официјално побараа разговори околу предлогот за преместување на главниот град од Приштина во Призрен.
Тие тврдат дека Призрен има голема важност за Албанците и заради тоа повеќе одговара да биде главен град.
Во другите вести, повеќе од половина косовски средношколци паднаа на завршниот испит, објавија локалните медиуми во саботата.
Повеќе од 14.000 ученици, или 54,1 отсто од вкупниот број ученици кои полагаа, не успеаја да положат.
Комисијата на Министерството за образование, надлежна за испитите, објави дека резултатите се слични како минатогодишните.
Истата, сепак, тврди дека не треба да се намалат критериумите, и покрај негативните резултати.
(Косова Сот, Експрес, РТВ 21, Кохавижн - 13/06/09)
