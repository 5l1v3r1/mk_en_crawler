01/09/2008
AНКАРА, Турција -- Министерот за надворешни работи, Али Бабаџан, й го претстави на Грузија турскиот предлог за формирање група за соработка на кавкаските земји, во обид за стабилизација на регионот по конфликтот помеѓу Русија и Грузија. 
Бабаџан ги објасни деталите на предлогот за време на состанокот во неделата (31-ви август) со грузиската колешка, Ека Ткешелашвили, која беше во официјална посета на Турција.
Бабаџан рече дека предложената група ќе ја вклучува Турција, Русија, Грузија, Азербејџан и Ерменија. 
Ткешелашвили рече дека Грузија ќе го разгледа евентуалното влегување во групата откако руските сили ќе ја напуштат нејзината земја. 
Во согласност со напорите на Турција за промовирање на мирот, турска делегација ќе ја посети Ерменија за да го пренесе предлогот за кавкаски сојуз, рече Бабаџан на заедничка прес-конференција. 
Тој планира да разговара околу ова прашање со својот руски колега, Сергеј Лавров, кој во вторник ќе ја посети Турција. 
(Јени Сафак - 01/09/08; Хуријет, Заман, новинска агенција Анадолу - 31/08/08)
