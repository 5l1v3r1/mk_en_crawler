01/09/2006
ЗАГРЕБ, Хрватска -- Судскиот процес против пензионираниот генерал Анте Готовина најверојатно нема да започне пред 2008 година, објави во петокот (1-ви септември) весникот „Вечерњи лист“, цитирајќи извори од Хаг. 
Кон крајот на следната недела Готовина ќе се појави пред судиите на Трибуналот на ОН за воени злосторства на прелиминарно сослушување во врска со неговата здравствена состојба. 
Судот, исто така, се очекува да донесе пресуда во врска со евентуалното спојување на неговиот судски процес со оние на двајцата други генерали, Иван Чермак и Младен Маркач, потег кој адвокатите на Готовина се обидуваат да го блокираат. 
Сите тројца генерали се обвинети за злосторства против човештвото, наводно извршени во српскиот регион Краина во летото и есента 1995 година. 
(Вечерњи лист - 01/09/06)
