15/11/2004
БУКУРЕШТ, Романија -- Премиерот Адријан Настасе во неделата (14-ти ноември) рече дека Романија би можела да ги повлече своите војници од Ирак во средината од 2005 година, ако ситуацијата таму се подобри. 
„Се надеваме дека изборите во јануари ќе доведат до постепено нормализирање на ситуацијата во Ирак, и ако биде така романските војници би можело да бидат повлечени во јуни“, рече тој. 
Романија моментно учествува со 750 војници во меѓународната коалиција.
Во другите вести, францускиот претседател Жак Ширак во едно интервју од крајот на минатата недела рече дека Бугарија и Романија би можеле истовремено да влезат во ЕУ -- во 2007 година, според планираното -- и покрај некои одложувања во процесот на преговорите за пристап на Букурешт. 
Ширак истакна дека одложувањата треба да се надминат. 
(Ромпрес, Девет часот - 15/11/04; AФП, Медиафакс - 14/11/04)
