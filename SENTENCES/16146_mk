14/08/2006
САРАЕВО, Босна и Херцеговина (БиХ) -- Министерот за безбедност Бариша Чолак вели дека напорите за ревидирање на случаите на државјанство нелегално доделено на странци во периодот од 1992 до 2006 година се движат во вистинската насока. 
Во интервјуто објавено во понеделникот (14-ти август) во Дневни аваз, Чолак ја пофали работата на специјалната комисија задолжена за ревизиите и рече дека очекува истата да ја заврши својата задача до крајот на оваа година. 
Истовремено, тој рече дека ако биде потребно ќе се даде и продолжување, со оглед на тоа што владата на БиХ ги смета случаите на сомнителни натурализирани државјани за врвен приоритет. 
Повеќето случаи се однесуваат на оние кои влегле во БиХ за време на конфликтите во 1990-тите.
Во другите вести, Бранко Петриќ, претседателот на Централната изборна комисија на БиХ, побара од општинските власти да ги достават податоците во врска со централниот избирачки список до директоратот на Системот за заштита на личната идентификација на граѓаните што е можно побргу. 
Во интервјуто за понеделничкото издание на „Независне новине“ Петриќ истакна дека крајниот рок е во четврток. 
Општите избори се на 1-ви октомври. 
(Независне новине, Дневни аваз - 14/08/06)
