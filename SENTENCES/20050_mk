17/01/2008
САРАЕВО, Босна и Херцеговина (БиХ) -- Полицијата во Република Српска (РС) во средата (16-ти јануари) објави дека сослушала 25 лица минатата година, осомничени за помагање на бегалецот обвинет за воени злосторства, Радован Караџиќ, да ја избегне правдата.
Во извештајот испратен до Трибуналот на Хаг за воени злосторства, официјалните претставници велат дека осомничените биле сослушани помеѓу јули и септември 2007 година.
Целта била да се изврши притисок врз осомничените поддржувачи, идентификувани како луѓе од сите социјални категории во РС, Србија и Црна Гора.
Поранешниот член на претседателството на БиХ, Мирко Шаровиќ, беше помеѓу сослушаните.
(Балканинсајт, НТВ Хајат, СРНА, РТРС, Дневни аваз, Фена - 16/01/08)
