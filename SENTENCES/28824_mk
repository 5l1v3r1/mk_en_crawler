11/06/2010
БРИСЕЛ, Белгија -- НАТО нема да почне со планираната втора фаза од намалувањето на својата мировна мисија откако ќе биде комлетирана првата фаза, рече во четвртокот (10-ти јуни) генералниот-секретар Андерс Фо-Расмузен, во Брисел.
Тој рече на состанокот на министрите за одбрана на НАТО дека Алијансата „нема да преземе никакви чекори кои би ја донеле во ризик безбедноста на Косово“.
НАТО го намали бројот на војниците во Косово од околу 14.000 на 10.000 во јануари.
Во другите вести од четвртокот, германскиот парламент го одобри продолжувањето на мандатот на германските војници во КФОР за уште една година.
Сепак, претходно имаше широка дебата, за време на која пратениците ја критикуваа косовската влада за непривлекување странски инвестиции, поради слабото владеење на законот.
Вкупно 1.500 германски војници се вклучени во обуката на персоналот на Косовските безбедносни сили, иако половина од нив треба да го напуштат Косово до крајот на годинава.
(Коха Диторе, Зери, Епока е Ре, Косова Сот - 11/06/10)
