10/10/2007
Данскиот престолонаследник, принцот Фредерик, и неговата сопруга, принцезата Мери, во понеделникот (8-ти октомври) допатуваа во дводневна посета на Романијa. 
Фредерик се состана со претседателот Трајан Башеску во палатата Контрочени во Букурешт, и го посети Музејот на уметнички колекции. 
Кралскиот пар го посети средовековниот град Сибиу.
***
Осмото издание на меѓународниот фестивал на камерна музика „Косовски камерфест“ беше отворено во Приштина во четвртокот (4-ти октомври) и ќе трае до крајот на октомври. 
Музичари од целиот свет ќе настапат на фестивалот.
***
Четиринаесет театарски дружини од седум земји учествуваат на меѓународниот фестивал на мали театарски сцени „Јоаким интерфест“, кој беше отворен во Крагуевац, Србија, во неделата (7-ми октомври). 
На фестивалот учествуваат трупи од Босна и Херцеговина, Македонија, Романија, Русија, Србија, Словачка и Шпанија.
***
Фестивалот на книгата „Денови на Скендер Куленовиќ“, ќе се одржи во Босански Петровац, Босна и Херцеговинa (БиХ), од 15-ти до 18-ти октомври. 
Вкупно 17 босански поети ќе се натпреваруваат за литературната награда што ќе биде доделена на настанот.
***
Tурските aрхеолози открија античка гробница за време на ископувањата во провинцијата Дијарбакир во саботата (6-ти октомври). 
Во гробницата биле пронајдени тела на двајца млади заљубени, закопани заедно во прегратка. 
Според археолозите, гробницата стара 8.000 години е најстарата од ваков вид откриена досега.
(Разни извори – 03/10/07-10/10/07)
