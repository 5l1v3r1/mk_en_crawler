22/10/2010
СОФИЈА, Бугарија -- Премиерот Бојко Борисов и неговиот руски колега, Владимир Путин, постигнаа неформален договор за формирање заедничко претпријатие за проектот за гасоводот Јужен тек, до 15-ти ноември, објави владата во соопштението за печатот од четвртокот (21-ви октомври).
Заедничкото претпријатие ќе ги води градежните работи на бугарска територија, се согласија двајцата водачи во телефонскиот разговор.
Според сегашните проценки, изградбата на гасоводот треба да започне во 2013 година, а треба да почне да функционира од 2015 година.
Јужен тек ќе биде алтернатива на украинскиот правец за рускиот дотур на гас за Италија и Австрија.
Договорот меѓу двајцата премиери го потврди учеството на Бугарија во проектот.
Меморандум за намери потпишан од Романија и Гаспром на 13-ти октомври, покрена шпекулации за можно вклучување и на Бугарија.
(Еурактив - 22/10/10;
Стандард, РИА Новости, Новините, Фокус - 21/10/10)
