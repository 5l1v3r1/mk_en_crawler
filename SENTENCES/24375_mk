12/07/2009
ПРИШТИНА, Косово -- Косовското Министерство за надворешни работи во саботата (11-ти јули) објави дека Доминиканската република е 62-рата земја која го призна Косово за независна држава.
Доминиканската република им честиташе на косовските власти „за воспоставувањето институции кои овозможија народот да има суверена и меѓународно признаена држава“, соопшти министерството.
Во другите вести, полицајците на ЕУЛЕКС и локалната полиција пронајдоа осум тела закопани во масовна гробница во областа на Кметовце во источно Косово, објавија медиумите во петокот.
Експертите за судска медицина сметаат дека телата се остатоци од жртвите од војната во Косово во 1999 година, чиј идентитет ќе биде познат по форензичката анализа.
(Њу Косова репорт, Косово тајмс, Б92, Бета, Макфакс - 11/07/09;
Б92, Макфакс, АП, ДПА - 10/07/09)
