16/05/2007
БРИСЕЛ, Белгија -- Португалија, која ќе го преземе ротирачкото претседателство на ЕУ во текот на следните недели, ќе продолжи да работи за интеграцијата на Турција во ЕУ, рече во вторникот (15-ти мај) португалскиот министер за надворешни работи, Луис Амадо.
Наведувајќи ги приоритетите на португалското претседателство, Амадо рече дека неговата земја ќе се обиде да ја зајакна соработката помеѓу ЕУ, Африка и Медитеранот.
Тој рече дека е свесен оти ќе има противење, особено во врска со Турција, но додаде „јас сум за проширување на Турција;
ние имаме обврска и ќе биде тешко да не ја исполниме ваквата обврска“.
Амадо рече дека друг голем предизвик ќе биде очекуваното решение за финалниот статус на Косово.
(Вечерњи лист - 16/05/07;
AП, Танјуг, Макфакс - 15/05/07)
