09/10/2006
БРИСЕЛ, Белгија -- Втората, билатерална фаза од проверката на ЕУ на хармонизацијата на хрватската легислатива со онаа на ЕУ во рамките на поглавјето од аквисот за регионалната политика, заврши во петокот (6-ти октомври) во Брисел.
За време на дводневните разговори, хрватските преговарачи ја информираа Европската комисија (ЕК) за чекорите кои Загреб ги презеде со цел да ги усогласи домашните закони и институции со релевантните стандарди на ЕУ.
Говорејќи во пресрет на хрватскиот Ден на независноста, 8-ми октомври, претседателот Стипе Месиќ рече дека главната задача со која се соочуваат политичарите е завршувањето на разговорите за членство со ЕУ и усвојувањето на стандардите на ЕУ.
(Вјесник - 07/10/06;
ХРT - 06/10/06)
