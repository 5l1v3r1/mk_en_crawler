01/02/2011
TИРАНА, Албанија -- Новинарите и организациите за човекови права во понеделникот (31-ви јануари) го осудија насилството врз новинарите кои го покриваа насилниот антивладин митинг што се одржа на 21-ви јануари.
Медиумската организација за Јужна и Источна Европа (СЕЕМО) рече дека членовите на Националната гарда повеќе пати ги нападнале новинарите.
„Ваквите напади се неприфатливи, а особено е загрижувачки тоа што доаѓаат од Националната гарда, која треба да функционира како заштитник на регулативите и редот во општеството“, рече генералниот секретар на СЕЕМО, Оливер Вујовиќ.
СЕЕМО, исто така, ги повика властите да преземат законски дејства против одговорните.
(Балкан веб, Њус 24, Топ ченал, Алсат, Вижн + - 31/01/11)
