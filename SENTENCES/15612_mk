24/07/2006
СКОПЈЕ, Македонија -- ВМРО-ДПМНЕ, која победи на парламентарните избори на 5-ти јули во Македонија, рече дека е можно да не ги продолжи разговорите со Демократската унија за интеграција (ДУИ) на етничките Албанци, ако партијата не се воздржи од негативната реторика.
Се работи за изјавата на ДУИ за „последиците“ до кои ќе дојде ако не биде поканета да влезе во владата.
ВМРО-ДПМНЕ ги осуди ваквите изјави и рече дека нема да се залага за коалициски договор по секоја цена.
Според извештаите на медиумите, пак, разговорите помеѓу ВМРО-ДПМНЕ и нејзините потенцијални партнери за поделбата на местата во владата се очекува да бидат финализирани во вторник.
Демократската партија на Албанците и Новата социјалдемократска партија се очекува да бидат партнери во идната коалициска влада.
(Вечер, МРТ - 24/07/06;
A1 TВ - 23/07/06;
Дневник, Вест - 22/07/06)
