14/06/2010
ЛУКСЕМБУРГ, Луксембург -- Министрите за надворешни работи на ЕУ се собраа во понеделникот (14-ти јуни) на разговори за различни теми, вклучително и ситуацијата во Западен Балкан. 
На состанокот ќе присуствува главниот обвинител на Хашкиот трибунал, Серж Брамерц, кој ќе ги информира дипломатите за соработката на земјите во регионот. 
Белград очекува дека откако ќе ја слушнат оценката на Брамерц, министрите ќе дадат зелено светло за отпочнување на ратификацијата на Договорот за стабилизација и асоцијација со Србија. 
Српската делегација на состанокот ја предводеше вицепремиерот за европски интеграции Божидар Ѓелиќ. 
Министрите, исто така, се очекува да ја потврдат перспективата во ЕУ на Западен Балкан. 
(РТС, Б92, Бета, Танјуг - 14/06/10)
