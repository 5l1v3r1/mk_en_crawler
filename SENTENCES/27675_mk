28/04/2010
ЗАГРЕБ, Хрватска -- За време на затворената седница во вторникот (27-ми април) владата ги одобри амандманите на уставот и ги достави до парламентот за усвојување. 
Расправата ќе започне во среда. 
Амандманите, одобрени од парламентарната уставна комисија минатата недела, вклучуваат прашања поврзани со малцинствата, борбата против криминалот и комплетирањето на преговорите за пристапување на Хрватска во ЕУ. 
Измените поврзани со гласањето на иселениците, нешто за што владејачката коалиција и опозицијата не можеа да се согласат за време на нивните преговори, беа изоставени. 
Усвојувањето на кој било амандман бара дво-третинско парламентарно мнозинство. 
(ХРТ, Нова ТВ, ХИНА, Јутарњи лист - 27/04/10)
