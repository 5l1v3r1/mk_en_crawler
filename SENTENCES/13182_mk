30/11/2005
САРАЕВО, Босна и Херцеговина (БиХ) -- Отворајќи ја конференцијата насловена како „Дејтон - десет години подоцна“ словенечкиот министер за надворешни работи и претседавач на ОБСЕ, Димитриј Рупел, во вторникот (29-ти ноември) рече дека подготвувањето за интеграцијата во ЕУ ќе биде најголемиот предизвик со кој ќе се соочат БиХ и меѓународните власти во блиска иднина.
Тој рече дека отпочнувањето на преговорите за Договорот за стабилизација и асоцијација претставува нов почеток за БиХ, додавајќи дека процесот на европска интеграција е долг и бара носење на тешки политички одлуки.
Во другите вести од вторникот, првиот контингент на босанската единица за отстранување на мини се врати од Ирак.
Лошото време го принуди вториот контингент да го одложи своето заминување за Ирак до среда.
Исто така во вторникот, бригадниот генерал Винченцо Копола беше назначен за нов шеф на Полициската мисија на Европската унија.
Тој ќе го замени шефот во заминување Кевин Карти во јануари.
(Дневни аваз, Независне новине - 30/11/05;
ПБС БиХ, Фена, РТРС, веб-страница на ЕУПМ - 29/11/05;
веб-страница на ЕУПМ - 28/11/05)
