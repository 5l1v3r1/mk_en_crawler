10/02/2005
(АФП, Агенција Анадолу, Кипарска новинска агенција - 09/02/05)
Изразувајќи уверување дека дијалогот и меѓусебното разбирање можат да помогнат да се стави крај на поделбата на Кипар која трае повеќе од 30 години, водачот на најголемата опозициска партија на кипарските Грци побара од Анкара и Никозија да работат поинтензивно на остарувањето на таа цел.
На почетокот од историската посета на Турција во средата (9-ти февруари) Никос Анастасијадес, кој ја предводи Партијата за народен собир (ДИСЈ), исто така, изрази поддршка за кандидатурата на Анкара за влез во ЕУ.
Неодамнешните напори за постигнување решение врз основа на мировниот план спонзориран од ОН, минатиот април завршија со неуспех, кога кипарските Грци со огромно мнозинство го отфрлија договорот за референдум.
ДИСЈ беше единствената политичка сила на кипарските Грци што го поддржа планот за повторно обединување.
И покрај тоа што мнозинството кипарски Турци гласаа за поддршка на овој план, единствено делот на островот со кој управуваат кипарските Грци влегоа во ЕУ на 1-ви мај.
„Европа беше успешна во премостувањето на разликите и лечењето на раните од минатото ...
Кипар не може да биде исклучоk од тоа.
Крајно време е да се затвори трауматското и болно поглавје еднаш засекогаш“, рече Анастасијадес во својот говор во универзитетот Забанчи во средата во Истанбул.
Одбивањето на планот на ОН од страна на кипарските Грци не ја опфати целата опозиција, рече тој.
Делегација на ДИСЈ се наоѓа во Турција, на покана на Партијата на правдата и развојот (АКП) на премиерот Реџеп Тајип Ердоган.
Анастасијадес, наводно првиот водач на кипарските Грци кој ја посетил земјата, в четвртокот во Анкара ќе се состане со министерот за надворешни работи, Абдула Ѓул, и други официјални претставници на АКП, додека во сабота во Истанбул ќе се состане со Ердоган.
Состанокот со грчкиот православен патријарх Бартоломеј I е закажан за в недела.
Пред своите разговори со турските официјални претставници Анастасијадес рече дека безбедносните прашања -- вклучувајќи го и „постоењето на воени единици во Кипар, правото за интервенција на трета земја и враќањето на имигрантите“ -- биле причината за тоа што кипарските Грци гласаа „не“ на минатогодишниот референдум.
„Кипарското прашање е преоптоварено со многу болка и недоверба, со случаи на насилство и омраза.
Но, минатото им припаѓа на историчарите ...
Јас сум навистина убеден дека можеме заедно да ја придобиеме иднината преку нов концепт со кој сите добиваат“, АФП ја цитира неговата изјава во средата.
Во декември, ЕУ даде зелено светло за започнување на разговорите за пристап на Турција на 3-ти октомври, под услов таа да се согласи за продолжување на договорот за пристап од 1963 година со Европскиот економски совет -- претходник на ЕУ -- во кој би биле вклучени и сите сегашни земји-членки, меѓу кои и државата на кипарските Грци, која Анкара не ја признава.
„Подготвени сме за разговори со кипарските Грци и нема да се повлечеме од дијалогот ако тоа може да придонесе за решение“, рече Ѓул во средата.
Во меѓувреме, во средата во Никозија беше цитирана изјавата на поранешниот британски дипломатски претставник за Кипар, лорд Дејвид Хенеј, дека тој не гледа остварлива алтернатива на планот на ОН.
Изборот, рече тој, е помеѓу тој план „со некои измени“ или никакво решение.
„Се надевам дека никој од двете страни на островот нема да се одлучи за тоа да нема решение“, рече тој.
