03/11/2004
(Разни извори -- 27/10/04 – 03/11/04)
Во белградскиот Центар за културна деконтаминација на 2-ри ноември беше отворена изложбата на графичкиот дизајнер Нунет Поповиќ „Зоран Ѓинѓиќ, модерна Србија“. 
Изложбата, која е посветена на починатиот премиер и на демократските реформи во Србија, ќе трае до 19-ти март.
***
Четириесетичетвртиот меѓународен театарски фестивал МЕСС беше затворен во Босна и Херцеговина (БиХ) на 31-ви октомври. 
Шеесет театарски групи од 14 земји учествуваа на двонеделниот настан. 
Наградата за најдобра претстава ја доби унгарскиот театар Катон Џозеф Синхаз.
***
Двократниот добитник на олимпискиот медал бугаринот Јордан Јовчев ја освои наградата „Маж на годината“ на списанието Клуб М, поразувајќи ги претседателот Георги Парванов и министерот за финансии, Милен Велчев. 
На овогодинешниот натпревар учествуваанад 7.000 гласачи.
***
По успешните турнеи низ Велика Британија, Франција, Шпанија и САД, македонскиот пијанист Симон Трпчевски ќе одржи концерт во Скопје на 9-ти ноември. 
Трпчевски рече дека планира турнеја низ Русија во блиска иднина.
***
Седмиот фестивал на документарниот филм Астра заврши на 30-ти октомври во романскиот град Сибиу. 
Беа прикажани над 54 документарни филмови од Романија и од странство. 
Гран прито го доби филмот на италијанскиот режисер Џорџо Гардини „Dhobighat".
***
Следната година 3.000 бугарски училишта ќе добијат вкупно 40.000 компјутери, како дел од проектот спонзориран од страна на УНДП, објави на 1-ви ноември заменик-премиерот Николај Василев. 
Овој потег има за цел проширување на употребата на модерните комуникациски технологии и Интернетот во образовниот сектор на земјата.
***
Во рамките на Деновите на црногорската култура во Хрватска на 30-ти октомври се одржа изложба на книги, филмови и поезија на црногорски автори. 
Настанот беше организиран од страна на претставниците на црногорската заедница во соработка со хрватското Министерство за култура.
***
Седмиот Меѓународен саем на книгата во Тирана беше отворен во Конгресната палата на 2-ри ноември. 
На саемот, помеѓу другите, учествуваа и издавачки куќи од Албанија, Грција, Македонија и Црна Гора.
