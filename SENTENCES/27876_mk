23/11/2010
ПРИШТИНА, Косово -- Меѓународниот институт за балкански студии (ИФИМЕС) со седиште во Љубљана, објави студија во која го предвидува исходот од предвремените избори на 12-ти декември и според која, Демократската партија на Косово (ПДК) на премиерот Хашим Тачи ќе победи.
Според ИФИМЕС, противниците на ПДК се ослабнати, објавија косовските медиуми во понеделникот (22-ри ноември).
Сојузот за иднината на Косово, на пример, го чувствува отсуството на водачот Рамуш Харадинај, кој го очекува повторното судење за воени злосторства во Хаг.
Што се однесува до Демократската лига на Косово, ИФИМЕС заклучува дека водачот Иса Мустафа направил две статешки грешки:
не извршил суштински промени во партиското раководство и не го задржал синот на поранешниот водач Ибрахим Ругова, Уке Ругова, во партијата.
Две нови политички групи -- Ветевендосје и Фрима е Ре-ФЕР (партија Нов дух) -- ќе имаат клучна улога во формирањето на следната влада, предвидува ИФИМЕС.
(РТК, ТВ 21, Телеграфи, Koha.Net - 22/11/10)
