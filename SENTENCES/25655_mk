21/08/2009
ЊУЈОРК, САД -- Зоран Јолевски, македонскиот претставник во разговорите околу името со Грција, во четвртокот (20-ти август) го претстави одговорот на својата земја на последниот предлог на посредникот на ОН Метју Нимиц, за решавање на долготрајниот спор. 
Иако не беа откриени детали, Јолевски за новинарите во Њујорк подоцна изјави: „Македонија останува активна во разговорите и очекува решение прифатливо за двете страни, кое ќе го зачува идентитетот, достоинството и интегритетот на македонските граѓани“.
Неколку дена претходно, грчкиот претставник во разговорите, Адамантиос Василакис, го информираше Нимиц за одговорот на својата земја на предлогот. 
Василакис ги негираше медиумските шпекулации дека Грција го отфрлила предлогот, истакнувајќи дека разговорите се во клучна фаза и дека Атина учествува конструктивно. 
Тој на Нимиц му рече дека Грција инсистира на компромисно решение за името, кое ќе може да се користи во меѓународната комуникација, а не само во билатералните односи. 
(Maкфакс, А1, МИА, МРТ - 20/08/09)
