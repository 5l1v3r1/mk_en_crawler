09/06/2010
TИРАНА, Албанија -- Романскиот претседател Трајан Башеску ги повика албанските власти во вторникот (8-ми јуни) да ги признаат Ароманците како национално малцинство во Албанија. 
„Ароманците докажаа дека се лојални албански граѓани и го покажаа ова низ историјата“, рече Башеску по состанокот со својот колега Бамир Топи во Тирана. 
Ароманците, или Власите, сочинуваат околу 1 отсто од албанското население и се моментно признаени како јазик или културно малцинство.
Башеску и Топи, исто така, разговараа за Косово, при што Башеску потврди дека неговата земја не ја признава декларацијата за независност на Косово од 2008 година, бидејќи истата не е во согласност со резолуциите на ОН и меѓународното право. 
Топи, од друга страна, предвиде дека „Косово наскоро ќе добие нови признавања“. 
(Toп ченал, Шекули, Ора њус, Топ њус - 08/06/10)
