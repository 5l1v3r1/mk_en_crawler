21/04/2009
ЗАГРЕБ, Хрватска -- Министерот за надворешни работи, Гордан Јандроковиќ, во понеделникот (20-ти април) објави дека Хрватска го поднела својот одговор на предлогот на комесарот за проширување на ЕУ, Оли Рен за решавање на пограничниот конфликт на земјата со Словенија. 
Во минатото Загреб инсистираше на разгледување на спорот одделно од процесот на ЕУ интеграција. 
Предлогот на Рен, поднесен на крајот на минатиот месец, наводно, вклучува формирање ад хок комисија за посредување, која ќе ја сочинуваат претставници на Европската комисија, еден хрватски и еден словенечки претставник. 
Позицијата на Хрватска ќе биде разгледана в среда, кога Рен повторно ќе се состане со хрватскиот и словенечкиот министер за надворешни работи. 
(ХИНА, Пословни дневник, 24 Сата, ХРТ - 20/04/09)
