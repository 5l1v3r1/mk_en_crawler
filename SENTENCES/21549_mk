25/05/2008
БУКУРЕШТ, Романија -- Романскиот претседател Трајан Башеску во петокот (23-ти мај) побара од политичките партии за време на отворањето на социјалниот и економскиот форум да се однесуваат одговорно во врска со економската политика за да може Романија да го усвои еврото во 2014 година.
Помеѓу областите што бараат подобрување, тој ја посочи продуктивноста, енергетската ефикасност, правната транспарентност, сигурноста на пензиите и помошта за ранливите граѓани.
Башеску, исто така, ги советуваше официјалните претставници да го модернизираат системот на јавната администрација за да привлечат поголема поддршка од Европската комисија и да ги модернизираат железниците за да ги охрабрат инвестициите во сите сектори.
(Hotnews.ro - 24/05/08;
Ромпрес - 23/05/08)
