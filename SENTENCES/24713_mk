04/03/2009
СТРАЗБУР, Франција -- Европскиот суд за човекови права (ЕЦХР) во вторникот (3-ти март) пресуди дека Турција ги прекршила имотните права на Грчката православна црква на егејскиот остров Бозкаада.
Судот објави дека турските власти незаконски ја спречиле грчката православна фондација, која е вистински сопственик на црквата Кимизис Теодоку, да го регистрира својот имот.
Судиите й наредија на Турција да й плати на фондацијата 105.000 евра надоместок.
ЕУ постојано ја повикува турската влада да им го врати одземениот имот на малцинствата и да ги прошири нивните верски и културни слободи како дел од реформите потребни за станување членка на ЕУ.
Во другите вести од вторникот, претпријатието „Туркиш ерлајнс“ објави дека е подготвено веднаш да им исплати надоместок на патниците или семејствата на патниците што беа во авионот кој се урна во близина на амстердамскиот аеродром Шхипхол минатата среда.
Претпријатието нуди првична исплата на 50.000 евра на семејствата на загинатите.
Истото понуди исплаќање 10.000 евра на хоспитализираните повеќе од три дена и 5.000 евра на сите други патници.
(Хуријет, новинска агенција Анадолу, НТВ, Ројтерс, In.news, ДПA - 03/03/09)
