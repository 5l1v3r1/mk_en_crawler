03/11/2009
НИКОЗИЈА, Кипар -- Претседателот Деметрис Христофиас и водачот на кипарските Турци Мехмет Али Талат имаа двочасовен состанок во понеделникот (2-ри ноември), како продолжение на разговорите за повторно обединување на поделениот остров. 
Специјалниот советник на генералниот секретар на ОН Бан Ки-Мун за Кипар, Александар Даунер, рече дека фокусот бил ставен на имотот, кој ќе биде тема повторно кога ќе се состанат в четврток.
Исто така, Христофиас во понеделникот се состана со поранешниот генерален секретар на ОН, Бутрос Бутрос-Гали, кој беше во приватна посета на Кипар. 
Бутрос-Гали изрази уверување дека ќе има решение на долготрајниот проблем во врска со островот, и истакна дека минатите неуспеси не треба да го прекинуваат процесот. 
„Не постои нешто како последна шанса“, рече тој. 
(Фамагуста газете - 03/11/09; новинска агенција Анадолу, Ксинхуа - 02/11/09)
