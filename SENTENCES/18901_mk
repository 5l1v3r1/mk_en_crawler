05/06/2007
ПОДГОРИЦА, Црна Гора -- Народниот правобранител Сефко Црновршанин во понеделникот (4-ти јуни) го претстави својот извештај за човекови права, во кој се заклучува дека состојбата останала незадоволителна минатата година.
Тој заклучи дека и покрај напредокот од 2005 година, кршења се регистрирани на сите нивоа, во скоро сите области од општеството.
Црновршанин наведува постојана слабост во работата на државната администрација во 2006, слаба примена на регулативите, како и примери во кои државни службеници малтретираат поединци од јавноста.
Според извештајот, 495 жалби се поднесени до канцеларијата на народниот правобранител во 2006 година.
Во другите вести од понеделникот, црногорскиот Апелационен суд ја отфрли ослободителната пресуда што ја изрече Високиот суд во 2003 година, за 15 луѓе обвинети за вмешаност во трговија со дрога, проституција и нелегална трговија со злато.
Апелациониот суд повика на нов судски процес.
(Вијести - 05/06/07;
РТЦГ - 04/06/07)
