20/05/2005
ТИРАНА, Албанија -- Претседателот Алфред Мојсиу во четвртокот (19-ти мај) им додели признанија на деветте американски војници што загинаа во авионската несреќа во Албанија на 31-ви март.
Доделувајќи им постхумано Медал на благодарност, тој го наведе нивниот „возвишен чин на положување на своите животи во служба на воената соработка помеѓу Албанија и САД“.
Транспортниот авион Ц-130, кој превезуваше девет лица, се сруши во планините на јужна Албанија за време на заедничка ноќна воена вежба.
(Албански вести - 20/05/05;
AП - 19/05/05)
