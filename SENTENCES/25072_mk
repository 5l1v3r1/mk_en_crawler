30/10/2009
MOГАДИШУ, Сомалија -- Пиратите во четвртокот (29-ти октомври) објавија дека се согласиле со откупот за грчкиот брод киднапиран во мај, и планираат наскоро да го ослободат бродот и неговиот 24-член екипаж.
„Се согласивме да го прифатиме откупот од 3,5 милиони американски долари.
Ги чекаме тие пари“, рече во телефонскиот разговор за Ројтерс пиратот идентификуван само како Хасан.
Тој додаде дека тој и неговите соучесници планираат да го остават бродот во рок од 48 часа.
Ариана, бродот кој транспортираше околу 35.000 тони соја, беше киднапиран рано на 2-ри мај, југозападно од Сејшелите, на пат од Бразил за Блискиот Исток, со 24 Украинци на него.
Бродот, кој пловеше под знамето на Малта, е во сопственост на претпријатие регистрирано во Грција, „Ол оушнс шипинг“.
(Ројтерс - 29/10/09)
