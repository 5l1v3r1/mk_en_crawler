15/04/2011
Онлајн продавницата Ибеј ќе купи 93 отсто од уделот во турскиот онлајн пазар Гитигидијор според договорот објавен во вторникот (12-ти април). 
Истата досега имаше малцински удел во турското претпријатие од 2007 година. 
Условите од договорот не беа откриени.
***
Грција доби 1,625 милијарди евра од продажбата на шестмесечните записи во вторникот (12-ти април). 
Постапката привлече голема побарувачка, особено помеѓу странските инвеститори. 
Тоа беше една од сериите аукции според грчкиот договор за заем од 110 милијарди евра со ММФ и ЕУ.
***
Агенцијата за приватизација на Кoсoво ги објави имињата на претпријатијата кои беа продадени на 49-тиот бран на приватизација, кој собра даночни приходи од 9,5 милиони евра. 
Претпријатие кое највисоко се продаде беше претпријатието за производство на метал во Призрен, кое беше продадено за 3,9 милиони евра. 
Досега 636 претпријатија се продадени во процесот на приватизација во Косово, за вкупно 540 милиони евра.
***
Трговецот со метал, Елтрејд компани, го доби четвртиот тендер за бугарската постојка за производство на челик, Кремиковци, јавија локалните медиуми во вторникот (12-ти април). 
Елтрејд беше единствениот наддавач и ја понуди минимало бараната цена од 160 милиони евра. 
Елтрејд е новоформирано претпријатие во областа на трговијата со метали.
***
Српскатa влада ќе му остави рок до 3-ти мај на Телеком Австрија за да ја подобри понудата за 51 отсто од Телеком Србија, соопштија од Министерството за финансии во вторникот (12-ти април). 
Телеком Австрија даде понуда од 950 милиони евра во готово за уделот и инвестирање 450 милиони во текот на следните три години.
***
Европската банка за обнова и развој (ЕБРД) одобри заем од 107 милиони евра за Македонија, за изградба на 28-километарската делница од Коридорот 10, објави министерот за финансии на Македонија, Зоран Ставрески, во средата (13-ти април). 
Средствата ќе бидат искористени за автопатот Демир Капија - Смоквица.
(Разни извори -- 08/04/11-15/04/11)
