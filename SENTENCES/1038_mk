17/12/2007
Романските претплатници на мобилната телефонија разговараа 9,7 милијарди минути на своите мобилни телефони во првите шест месеци од 2007 година, објави романската комисија за телекомуникации АНРЦТИ.
Ова е зголемување од 24 отсто за период од една година.
Просечен Романец поминува еден час и 23 минути на мобилен телефон секој месец, според податоците на АНРЦТИ.
Просечната температура во Грција ќе се зголеми за 2 до 5 степени целзиусови до 2100 година, предвидуваат грчките научници.
Според Христос Јанакопулос од Националната опсерваторија на Атина, зимите ќе бидат покуси, што ќе резултира со заштеда на електричната енергија.
Сепак, овие заштеди ќе бидат компензирани со енергетската побарувачка во текот на подолгите лета.
Работниците во фабриката за обработка на вар во близина на градот Денизли, Tурција, откопаа човечки остатоци стари 500.000 години.
Откритието е од особен интерес за научниците поради белезите на коските за кои се смета дека се најстар доказ за туберколозата.
Најголемиот производител на опрема за телекомуникации, Ериксон, во понеделникот (10-ти декември) објави дека потпишал договор за изградба на инфраструктура за седум „дигитални градови“ во Грција.
Претпријатието ќе ги предаде комплексните решенија и ќе биде главен систем интегратор за опремата, која ќе биде интегрирана во различни општини.
Србијa ќе започне со регистрирање веб-страници на нов домен .rs, наместо стариот .yu, почнувајќи од јануари 2008 година, објави во вторникот (11-ти декември) Агенцијата за регистрирање национални домени на Србија, на конференцијата во Белград.
Тој додаде дека приоритет за регистрирање со новиот домен ќе имаат оние што веќе имаат адреси .yu.
Регистрирањето ќе чини од 20 до 25 евра.
(Разни извори – 10/12/07-17/12/07)
