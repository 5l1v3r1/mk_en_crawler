16/03/2009
ПРИШТИНА, Косово -- Движењето Ветевендосје (Самоопределување) во неделата (15-ти март) предложи апсење на сите српски функционери во Косово кои се дел од паралелните структури со кои управува Белград.
Ветевендосје предлага поднесување тужба против оние српски функционери кои се обвинети за поттикнување насилство и кршење на косовските закони.
Движењето, исто така, ги споменува имињата на српските функционери и општински градоначалници кои беа назначени по српските избори во Косово минатиот мај, и кои косовската влада и УНМИК ги прогласи за нелегални.
Според Ветевендосје, српските функционери во Косово, кои добиваат помош од Белград, имаат за 50 отсто повисоки плати од функционерите во српската влада.
Во другите вести од неделата, Центарот за хуманитарно право (ХЛЦ) за Косово ја критикуваше одлуката на судиите на ЕУЛЕКС за ослободување на етничкиот Албанец Флорим Ејупи како избрзана.
Ејупи доби максимална затворска казна од 40 години во врска со нападот на автобус во февруари 2001 година во близина на Подуево, при кој загинаа 10 Срби, а 11 беа повредени.
Тој го доби ослободувањето од судиите на ЕУЛЕКС минатата недела, откако помина пет години во притвор.
Според ХЛЦ, одлуката е „несфатлива од судска гледна точка“.
(Зери, Лајм, Косова Сот, Коха Диторе, Експрес - 16/03/09)
