20/06/2005
БРИОНИ, Хрватска -- Говорејќи на годишниот прием за странските дипломати во саботата (18-ти јуни), претседателот Стипе Месиќ рече дека неговата земја е во голема мера подготвена за членство во ЕУ.
Неговата изјава доаѓа во време на зголемена загриженост на југоисточно-европските земји дека внатрешните несогласувања во ЕУ би можеле да влијаат врз темпото на процесот на проширување.
Претходно оваа година ЕУ го одложи започнувањето на разговорите за пристап со Хрватска поради неапсењето и неекстрадирањето на обвинетиот за воени злосторства Анте Готовина.
Во другите вести, хрватска делегација предводена од министерот за финансии, Иван Шукер, во неделата отпатува за Вашингтон за да му го претстави на ММФ планот за ставање под контрола на буџетскиот дефицит на земјата.
Загреб ја усвои одлуката за намалување на субвенциите и трошоците со која би се заштедиле околу 166 милиони американски долари.
Оваа иницијатива беше покрената откако ММФ побара од Хрватска да го намали својот буџетски дефицит на 3,7 отсто, како што е дефинирано во договорот за заем.
(ХРТ, ХИНА, Ројтерс - 19/06/05;
ХИНА - 17/06/05
