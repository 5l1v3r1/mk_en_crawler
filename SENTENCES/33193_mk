15/06/2003
ТИРАНА, Албанија -- Министерот за надворешни работи Илир Мета и шпанскиот државен секретар Рамон де Мигуел во петокот (13-ти јуни) потпишаа договор за програма за соработка, за поддршка на Албанија во Процесот на стабилизација и асоцијација на ЕУ. 
Документот предвидува поддршка во врска со прашаoата кои се однесуваат на јавната администрација, образованието, здравствената заштита и животната средина.
Исто така во петокот, албанскиот министер за транспорт Спартак Поци потпиша договор со бугарскиот колега Пламен Петров, за комерцијална поморска навигација. 
Двете земји се согласија да обезбедат взаемен пристап на пристаништата, на сидриштата и на карго опремата.
Во саботата Албанија и Романија потпишаа меморандум за економска соработка. 
Документот предвидува размена на експерти и искуство поврзани со напорите за интеграција во ЕУ. 
(Ромпрес - 14/06/03; БТА, АТА - 13/06/03)
