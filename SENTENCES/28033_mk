22/04/2010
AНКАРА, Турција -- Портпаролот на Министерството за надворешни работи, Бурак Озугергин, во четвртокот (22-ри април) изјави дека Анкара ја анализира изјавата на парламентарното мнозинство на Ерменија, во која беше посочено дека прашањето на нормализирањето на врските со Турција треба да биде тргнато од агендата на институцијата додека Турција не се согласи да преговара без предуслови и во разумна временска рамка. 
Во заедничката изјава, членовите на владејачката коалиција -- Републиканската партија на Ерменија, Оринатс Јеркир и Просперитетна Ерменија -- рекоа дека ја сметаат позицијата на Турција околу ова прашање за „неприфатлива“.
„Ја оценуваме содржината на оваа [ерменска] изјава и што значи таа“ правно и политички, рече Озугергин. 
Два протоколи за воспоставување дипломатски врски и повторно отворање на границата меѓу двете држави беа потпишани во октомври. 
Сепак, нивната ратификација од страна на парламентите се одолговлече поради т.н. 
прашање на ерменскиот „генодиц“ и поддршката на Турција за Азербејџан во нејзиниот спор со Ерменија за регионот на Нагорно-Карабах. 
(Хуријет, АФП, АРКА - 22/04/10)
