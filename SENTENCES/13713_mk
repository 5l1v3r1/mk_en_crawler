21/10/2005
ИСЛАМАБАД, Пакистан -- Турскиот премиер Реџеп Тајип Ердоган рече дека неговата земја ќе обезбеди помош во вредност од 150 милиони американски долари за регионите во Пакистан уништени при земјотресот претходно овој месец.
Ердоган во четвртокот (20-ти октомври) пристигна во Исламабад, на разговори со својот пакистански колега, Шаукат Азиз.
Тој в петок ќе отпатува во погодените области, во придружба на градежни експерти од Турција, кои ќе помогнат долгорочно во реконструкцијата.
ОН објавија итен апел за дополнителна помош поради наближувањето на зимата, која претставува закана за 3,3 милиони лица кои останаа без домови.
Рано во петокот силен земјотрес го потресе турскиот град Измир.
Едно лице почина од срцев удар, а намалку 15 други беа повредени при скокање од зградите.
(TurkishPress.com, Pakistan Dawn, PakTribune.com, Форбс, Ројтерс, АП, АФП - 21/10/05)
