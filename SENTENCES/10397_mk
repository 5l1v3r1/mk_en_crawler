22/10/2004
БРИСЕЛ, Белгија -- Министерскиот совет на ЕУ побара од земјите-кандидатки за Унијата -- Романија, Бугарија и Хрватска -- да ги замрзнат финансиите на обвинетите од Трибуналот на ОН за воени злосторства, Радован Караџиќ, Ратко Младиќ и Анте Готовина. 
Советот го упати истото барање и до членовите на Процесот на стабилизација и асоцијација и кандидатите: Албанија, Босна и Херцеговина (БиХ), Македонија и Србија и Црна Гора, како и до земјите на ЕФТА: Исланд, Лихтенштајн и Норвешка. 
Потегот од четвртокот (21-ви октомври) има за цел да го помогне апсењето на тројцата најбарани обвинети од страна на Трибуналот. 
Властите во БиХ, Србија и Црна Гора и Хрватска рекоа дека ќе го почитуваат барањето. 
(ФЕНА, ХИНА, Pincom.info, Макфакс - 21/10/04)
