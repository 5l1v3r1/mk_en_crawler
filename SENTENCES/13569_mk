19/02/2006
САРАЕВО, Босна и Херцеговина (БиХ) -- Американската влада ги повика водачите на БиХ да продолжат со процесот на уставни реформи и да ги интензивираат преговорите за постигнување консензус.
Во изјавата што ја објави Американската амбасада во Сараево во петокот (17-ти февруари) се повикуваат водачите на осумте најголеми партии во БиХ да го исполнат своето ветување за договор во врска со реструктуирањето на државните институции -- вклучувајќи го и трипартитното претседателство -- до крајот на март.
Исто така во петокот, холандскиот дипломат Питер Бас-Бекер официјално ја презеде должноста на заменик висок претставник во БиХ.
Мандатот на неговиот претходник, Мартин Нејс, заврши претходно овој месец.
Во саботата, пак, босанскиот филм „Грбавица“, во режија на Јасмила Жбаниќ, ја освои престижната награда Златна мечка на 56-тиот Берлински филмски фестивал.
Филмот ја обработува темата на последиците од масовните силувања за време на опсадата на Сараево.
(Дневни аваз, ББС - 18/02/06;
Фена, извори на ОХР, ПБС БиХ - 17/02/06)
