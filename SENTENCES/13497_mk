27/03/2006
ТИРАНА, Албанија -- Премиерот Сали Бериша доби писмо од претседателот на Европската комисија (ЕК), Жозе Мануел Баросо, во кое се истакнуваат очекувањата на ЕУ за „конструктивен политички консензус“ во врска со реформите и агендата за интеграција во ЕУ. 
Според владиното соопштение за печатот од саботата (25-ти март) Баросо потврдил дека ЕК побарала од Советот на ЕУ официјално да го одобри Договорот за стабилизација и асоцијација со Тирана. 
Истовремено, тој истакна дека од земјата ќе се очекува да покаже напредок во спроведувањето со години, пред да се придвижи кон членството во ЕУ. 
Тој ги наведе како приоритети борбата против корупцијата, зајакнувањето на административниот капацитет и слободата на медиумите. 
(Албански вести - 27/03/06; веб-страница на албанската влада - 25/03/06)
