05/10/2007
ВАШИНГТОН, САД -- Френк Визнер, американскиот специјален претставник за Косово, во четвртокот (4-ти октомври) рече дека финалниот статус на покраината по сé изгледа дека нема да биде одреден оваа година, бидејќи времето истекува.
Единствен цврст датум во овој момент е крајниот рок 10-ти декември, до која косовската тројка треба да го поднесе својот извештај во врска со преговорите помеѓу Белград и Приштина до генералниот секретар на ОН, Бан Ки-Мун.
„Не би ја исфрлил опцијата дека ќе мора да има некои разговори во ОН“, рече Визнер, посочувајќи дека процесот може да влезе и во 2008 година.
Во четвртокот во Париз, комесарот за проширување на ЕУ, Оли Рен, ја критикуваше Русија дека се заканува да стави вето на потегот на Советот за безбедност на ОН за доделување независност на Косово.
„Ги повикуваме нашите партнери во меѓународната заедница да заземат одговорна позиција во полза на решение преку преговори“, рече Рен во говорот пред француските студенти.
(Taнјуг, Б92, РТС, Бета, Телеграфи, РТК, Балканвеб - 04/10/07)
