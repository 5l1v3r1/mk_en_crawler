10/06/2007
ТИРАНА, Албанија -- Американскиот претседател Џорџ В. 
Буш во неделата (10-ти јуни) пристигна во Тирана, каде што илјадници граѓани го дочекаа со воодушевување на главниот плоштад од главниот град. 
За време на еднодневната посета, прва на Албанија на еден американски претседател, Буш треба да го добие највисокото одликување на земјата и една улица ќе го добие неговото име. 
Тој, веќе оствари разговори со албанскиот колега Алфред Мојсиу и премиерот Сали Бериша и треба да учествува на состанокот на високо ниво на земјите од американско-јадранската повелба подоцна во текот на денот.
Како што се очекува, Буш дојде со порака во врска со соседно Косово. 
На заедничката прес-конференција со Бериша, Буш рече дека „одредена независност“ мора да биде целта на каков било план за нови разговори околу статусот. 
„Ние мора да одиме напред“, се цитира неговата изјава во печатот. 
„Подобро порано, одошто подоцна, но вие ќе мора кажете: „Што е доста, доста е. 
Косово е независно.“ Тој, исто така, ја повика Албанија да даде придонес во одржувањето на мирот и стабилноста во покраината. 
Во саботата, пред неговото пристигнување, Буш го повика Советот за безбедност на ОН да одреди краен рок за усвојување на решение.
Буш следно патува за Софија, негова последна посета од осумдневната европска турнеја. 
(Ројтерс, АФП, РТК, Фокус, ВОА Њус, ББС - 10/06/07; Aлбански вести, Вечерњи лист, Вечер, Б92 - 09/06/07)
