19/05/2009
ЉУБЉАНА, Словенија -- Претседателот Данило Турк во понеделникот (18-ти мај) се состана со македонскиот колега во посета на земјата Ѓорге Иванов, при што го увери дека Словенија ќе продолжи со поддршката на заложбите на Македонија за пристапување во ЕУ и НАТО. 
За време на нивните разговори во Љубљана, Турк, исто така, изрази поддршка за напорите на посредникот на ОН Метју Нимиц за решавање на долготрајниот спор околу името на Македонија со Грција. 
Иванов, кој само што ја презеде функцијата, рече дека очекува преговорите да се интензивираат по изборите за Европскиот парламент во Грција следниот месец. 
„Нашата желба е да најдеме разумен компромис кој нема да им наштети на македонските државни интереси“, изјави Иванов за новинарите. 
(МИА, А1, МРТ, СТА, БТА, Ројтерс - 18/05/09)
