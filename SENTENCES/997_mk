21/01/2008
Еден лаптоп на дете (ОЛПЦ), непрофитно здужение со седиште во Кембриџ, Масачусетс, минатата недела објави дека ќе започне проект во Бугарија.
ОЛПЦ ќе започне со консултации со локалните невладини организации и училишта и има за цел да ги опреми своите први училници до крајот на годинава.
Тим турски и други европски лекари создадоа систем на медицинска помош наречен Сафир, кој ги следи виталните знаци на пациентите, ги поврзува со медицинската историја на пациентите и обезбедува најнови насоки за медицинска грижа.
Лекарите се надеваат дека системот побрзо ќе ги стабилизира пациентите во критична состојба и ќе помогне за нивно пренесување во обичните одделенија.
Околу 83 отсто од целиот софтвер што се користи во Црна Гора е нелегален, објави директорот на канцеларијата на Мајкрософт Црна Гора, Оливер Обрадовиќ на 14-ти јануари.
Според Обрадовиќ, државата губи помеѓу 3,45 и 4 милиони евра годишно поради користењето на нелегални компјутерски програми.
Меѓународниот производител на здравствена технологија „Керстрим хелт“ во вторникот (15-ти јануари) објави дека ќе обезбеди радиографски решенија, печатарски системи и професионални услуги за проектот финансиран од ЕУ помеѓу Италија и Aлбанијa.
Целта на проектот е да го подобри туморското скенирање и дијагностицирање за албанските жени.
Истражувачи од Грција, Шпанија и Мексико открија дека бремените жени кои јадат медитеранска храна може да го заштитат своето дете од астма и алергии.
Студијата следела 468 мајки во текот на бременоста, како и нивните деца по раѓањето.
Тие откриле дека јадењето зеленчук, риба и зрнеста храна може позитивно да влијае на здравјето на детето, додека јадењето месо се чини дека создава повисок ризик.
(Разни извори – 14/01/08-21/01/08)
