06/06/2012
Грција е на претпоследно место во најновиот Светски годишник за конкурентноста за 2012 година, објавен во четвртокот (31. 
мај) од институтот за менаџмент ИМД со седиште во Швајцарија. 
Државата е на 58. 
место на списокот составен од 59. 
земји. 
Од регионот се вклучени и други земји: Турција - на 38. 
место, Романија - на 53. 
место, Бугарија - на 54. 
и Хрватска - на 57. 
место. 
Годишникот мери колку се успешни земјите во управувањето на своите економски и човечки ресурси за зголемување на својот просперитет.
***
Во понеделникот (4. 
јуни) Централната банка на Србија објави дека продала 18,5 милиони евра во напорот да се „олесни преголемата секојдневна нестабилност“ на курсот на размена на еврото и на локалната валута. 
Неодамна динарот доживеа неколку нагли падови под притисоците предизвикани од експанзивната фискална политика и зголемениот дефицит на буџетот и на тековните сметки.
***
Во понеделникот (4. 
јуни) и во вторникот, Истанбул беше домаќин на 42. 
годишен Светски економски форум. 
Овој пат, првпат на овој форум се разговараше за проблемите со кои се соочуваат неколку региони во Европа, во Северна Африка и во Евроазија. 
Настанот, чија тема беше „Премостување на регионите кои се во процес на трансформација“, привлече повеќе од 1 000 учесници од 70 земји.
***
Во понеделникот (4. 
јуни), започна најголемиот саем за поморски превоз во Атина. 
Петдневниот настан „Посидонија“ што се одржува секои две години привлече рекорден број изложувачи - 1 870, од 87 земји и се очекува да привлече повеќе од 17 000 посетители.
***
Европската комисија (ЕК) препорача Бугарија да се тргне од списокот земји на кои им претстојат санкции поради преголемиот дефицит на буџетот, гласи цитираната изјава на претседателот на ЕК Хосе Мануел Баросо од 30. 
мај. 
Таканаречената постапка за преголем дефицит на ЕУ важи за земјите-членки со дефицити над 3% БДП. 
Бугарија ќе може да ја намали разликата во буџетот на 2,1% БДП минатата година, од 3,8% во 2010.
***
Во понеделникот (4. 
јуни), романскиот премиер Виктор Понта објави дека планираниот автопат што ќе ги поврзува Турција и Бугарија, ќе ја вклучи и Романија и со тоа ја прифати поканата на неговиот колега Борис Борисов да му се приклучат на проектот. 
Бугарија, Турција и Катар се договорија минатиот месец да спроведат проект од 777 милиони евра кој ќе биде спроведен под јавно-приватно партнерство.
***
Во петокот (1. 
јуни) Уставниот суд на Турција го одби барањето на главната опозициска Партија на републиканците за забрана на закон со кој се дозволува изградба на нуклеарна постројка во јужната провинција Мерсин. 
Постројката е заеднички проект на Турција и на Русија, ќе има четири реактори и капацитет од 4,8 gW. 
Нејзината изградба на турскиот брег на Средоземното Море треба да започне во средината на 2014 година.
***
Во саботата (2. 
јуни), македонската влада претстави пакет 12 економски и социјални мерки кои вклучуваат четири чија цел е да се креираат помеѓу 6 000 и 8 000 нови работни места. 
Останатите мерки се наменети за поддршка на бизниси, семејства кои се изложени на ризик, земјоделци и лица што работат во транспортниот сектор. 
Владата планира да стави на страна 13 милиони евра за да ги исполни мерките.
(Разни извори - 30.05.2012 - 06.06.2012)
