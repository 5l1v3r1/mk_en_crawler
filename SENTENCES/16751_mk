09/05/2006
БРИСЕЛ, Белгија -- НАТО војниците во Косово ќе го бранат решението за Косово што ќе биде признаено од ОН, изјави во понеделникот (8-ми мај) за новинарите генералниот секретар на Алијансата.
Јап де Хоп Шефер рече дека силите на НАТО ќе преземат дејства против секој оној кој ќе го наруши мирот и ќе се спротивстави на спроведувањето на решението за конечниот статус на покраината.
Тој додаде дека претставникот Марти Ахтисари и неговиот тим преговарачи од ОН ќе одлучат кога безбедносната улога на НАТО во Косово ќе биде предмет на разговори помеѓу српските преговарачи и преговарачите од етничките Албанци.
Ахтисари ја посети Софија во понеделникот, во рамките на својата регионална турнеја поврзана со процесот на решавање на статусот.
За време на разговорите со бугарскиот премиер Сергеј Станишев и министерот за надворешни работи, Ивајло Калфин, Ахтисари рече дека се надева оти прашањето ќе биде решено до крајот на годинава.
(Политика - 09/05/06;
Танјуг, Бета, УПИ, БНР, веб-страница на бугарската влада - 08/05/06)
