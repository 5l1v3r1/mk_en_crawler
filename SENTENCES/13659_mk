22/01/2006
САРАЕВО, Босна и Херцеговина (БиХ) -- Командантот на штабот на НАТО во БиХ, американскиот бригаден генерал Луис Вебер, изјави дека обвинетите за воени злосторства Радован Караџиќ и Ратко Младиќ, најверојатно, не се во БиХ.
Во интервјуто објавено во саботата (21-ви јануари) во сараевскиот весник „Ослобоѓење“ Вебер вели дека тој е скоро сигурен дека бегалците се на друго место.
Тој додаде дека НАТО континуирано работи на решавањето на ова прашање.
Во петокот српскиот министер за правда, Зоран Стојковиќ, рече дека Белград ќе ги покани инспекторите на ОН да им се придружат на локалните власти во потрагата по Младиќ.
Главната обвинителка на ОН, Карла дел Понте, во четвртокот повторно искажа уверување дека Младиќ се наоѓа во Србија.
(Ослобоѓење, РТРС - 21/01/06;
AП - 20/01/06)
