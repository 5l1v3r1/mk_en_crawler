13/12/2005
САРАЕВО, Босна и Херцеговина (БиХ) -- Високиот претставник на Меѓународната заедница Педи Ешдаун во понеделникот (12-ти декември) испрати писмо до премиерот на БиХ Аднан Терзиќ во врска со пренесувањето на нови ингеренции на домашните власти во областа на административните назначувања.
Следната година, на пример, релевантните комисии во БиХ ќе спроведат процес на проверка на кандидатите за министерските позиции на државно ниво.
Исто така во понеделникот, романскиот премиер Калин Попеску Таричеану ја изрази целосната поддршка на неговата земја во врска со аспирациите на БиХ за членство во ЕУ.
За време на посетата на Сараево и разговорите со Терзиќ, Таричеану рече дека Букурешт е подготвен да помогне со експертиза и совет.
(Дневни аваз, Девет часот - 13/12/05;
Фена, ПБС БиХ - 12/12/05)
