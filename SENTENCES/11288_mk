25/03/2005
БЕЛГРАД, Србија и Црна Гора -- Локалните медиуми во четвртокот (24-ти март) го цитираа шефот за безбедност на ЕУ, Хавиер Солана, дека Демократската партија (ДС) треба да й се придружи на српската Влада. 
Солана се состана со српскиот премиер, Воислав Коштуница, и со претседателот, Борис Тадиќ, во Брисел претходно оваа недела, повикувајќи ги да ја прифатат партијата на Тадиќ во Владата. 
Според некои извештаи, во тек се прелиминарни разговори, меѓутоа нема никакви детали.
Исто така во четвртокот, Коштуница изрази оптимизам во врска со изгледите за добивање позитивна физибилити студија од ЕУ за процесот на стабилизација и асоцијација. 
Тој предвиде дека најголемата пречка - соработката во врска со воените злосторства - ќе биде решена. 
(Б92, Данас, РТС - 24/03/05)
