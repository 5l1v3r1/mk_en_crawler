15/05/2009
TИРАНА, Албанија -- И покрај одредената резервираност претходно, Централната изборна комисија (ЦЕЦ) во четвртокот (14-ти мај) ја одобри Канцеларијата за демократски институции на ОБСЕ и човекови права (ОДИХР), со нејзините 39 набљудувачи, кои ќе ги следат општите избори на 28-ми јуни. 
Претходно оваа недела владејачката коалиција го отфрли назначувањето на шефот на мисијата на ОДИХР, Одри Гловер, Но, ОБСЕ интервенираше поддржувајќи ја набљудувачката мисија и објаснувајќи дека владата нема улога во ваквите назначувања. 
Европската комисија ја потсети Албанија дека ваквите ставови не помагаат за нејзиниот процес на интеграција во ЕУ.
Во другите вести од четвртокот, владата го објави назначувањето на Виктор Гуни за нов министер за труд, социјални работи и еднакви права. 
Претседателот Бамир Топи го издаде декретот брзо, откако партијата Сојуз за човекови права (ХРУП) на поранешниот министер Анастас Дуро, потпиша предизборен коалициски договор со опозициската Социјалистичка партија. 
Партијата на грчкото малцинство ХРУП е партнер во владата со владејачката Демократска партија. 
(ББС, Шекули, Ора њус, Топ њус, Телеграфи, Топ ченал, Балкан веб - 15/05/09)
