22/01/2008
СОФИЈА, Бугарија -- Владата во понеделникот (21-ви јануари) започна официјална кампања насловена како „Сакам светлина“, со цел градење основа за повторно отворање на двата оддели на нуклеарката Козлодуј. 
Тие беа затворени на крајот од 2006 година како предуслов за пристапот во ЕУ. 
Бугарските и странските експерти во понеделникот посочија дека одделите треба да бидат повторно отворени без експлицитна дозвола од ЕУ, со оглед на тоа што се безбедни и нема недостаток на електрична енергија. 
Претседателот на Светското нуклеарно здужение, Џон Рич, ја повика Бугарија да ги информира европските институции за повторното отворање, наместо да бара дозвола. 
Но, премиерот Сергеј Станишев во понеделникот беше поумерен, отфрлајќи ја можноста за еднострано дејство. 
(Сега, Монитор - 22/01/08; Нетинфо, Dir.bg - 21/01/08)
