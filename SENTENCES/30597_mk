16/02/2011
БУКУРЕШТ, Романија -- Стилот на владата мора да се промени за да се зајакне довербата на јавноста во владата, рече претседателот Трајан Басеску по состанокот со членовите на парламентот од поголемата владејачка Либерал-демократска партија (ПДЛ) во вторникот (15-ти февруари).
Басеску вели дека во изминативе три дена разговарал со претставниците на групите во владејачката коалиција, во врска со мерките за враќање на довербата во владата и владејачките партии.
Тој ги отфрли шпекулациите за можна смена на премиерот Емил Боц.
Телевизискиот канал Антена 3 објави дека Басеску сакал да го замени Боц, но се повлекол кога се спротивставила владејачката коалиција.
(Зиаре, Гандул, Евениментул зилеи, Романија либера - 16/02/11;
Aнтена 3 - 15/02/11)
