11/11/2010
НИКОЗИЈА, Кипар -- Кипарските политичари, вклучително и претседателот Деметрис Христофиас, добија заканувачки писма, објавија во средата (10-ти ноември) безбедносни извори и локалните медиуми. 
Според извештаите, писмата биле идентични и содржеле кујнски нож. 
Според безбедносните извори, се чини оти истите биле фокусирани на несогласувањата во врска со политиката во тековните разговори за повторно обединување. 
Полицискиот портпарол Михалис Кацунотос ги минимизираше заканите, велејќи дека тие претставуваат мал ризик. 
Тој додаде дека писмата, потпишани од лице кое се нарекува себеси Херкулес, биле испратени на почетокот од октомври. 
(Ројтерс, Симерини - 10/11/10)
