10/05/2006
ХАГ, Холандија -- Судиите во случајот во кој Босна и Херцеговина ја тужи Србија и Црна Гора за геноцид во Меѓународниот суд на правдата (МСП) започнаа со разгледувањето во вторникот (9-ти мај), откако ги сослушаа аргументите на двете земји. 
Експертите сметаат дека ова е еден од најсложените случаи на судот, кој би можел да има реперкусии со години. 
Ова е, исто така, и прв случај во кој цела една земја се тужи за геноцид. 
Судиите мора најпрво да одлучат дали имаат надлежност да решаваат по случајот, со оглед на тоа што Србија и Црна Гора тврди дека не била членка на ОН кога се случиле злосторствата. 
Ако МСП одлучи да продолжи со случајот, можно е да поминат месеци додека биде донесена пресудата. 
Хрватска, исто така поднесе тужба за геноцид против Србија и Црна Гора, која сé уште не е разгледана. 
(AП, АФП - 09/05/06)
