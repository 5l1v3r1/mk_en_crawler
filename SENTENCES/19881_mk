20/08/2007
РИМ, Италија -- Италијанската екстремистичка група која се нарекува себеси Вооружена група за етничко чистење, ја презеде одговорноста за нападот врз романските државјани со ромско потекло во Ливорно на 11-ти август, при кој во пожарот загинаа четири деца. 
Во писмото до весникот „Ил Тирено“, цитирано од романските медиуми во понеделникот (20-ти август), групата -- претходно непозната за властите -- вели дека нејзината цел е да ја исчисти Италија од сите Роми. 
Истата предупреди за посериозни напади ако тие не ја напуштат земјата за неколку недели.
Hotnews.ro објави дека ова не е првиот инцидент против ромскиот народ во Италија. 
Минатиот декември неколку илегални кампови со романски Роми беа запалени. 
(Hotnews.ro, Евениментул зилеи, Гандул, Котидианул - 20/08/07)
