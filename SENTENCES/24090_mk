16/01/2009
AТИНА, Грција -- Околу 500 полицајци излегоа на улиците на Атина во четвртокот (15-ти јануари), протестирајќи поради серијата насилни напади врз колегите низ целата земја во текот на изминатите неколку недели. 
Демонстрациите ги поддржаа и пратениците од владејачката (Нова демократија), главната опозициска партија (ПАСОК) и Радикалната левичарска партија. 
Неколкунеделното спорадично насилство уследи по убиството на 6-ти декември на 15-годишно момче од страна на полицаец.
Исто така во четвртокот, повеќе од 2.000 средношколци и студенти протестираа во центарот на Атина против полициското насилство и владините планирани реформи во образованието, вклучително и намалувањето на трошоците. 
Демонстрантите се собраа пред Атинскиот универзитет, по што продолжија до зградата на парламентот. 
(AНА-МПА, Нафтемборики, In.news, AФП, АП, Макфакс - 15/01/09)
