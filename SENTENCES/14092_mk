16/09/2005
БУКУРЕШТ, Романија -- Новата министерка на земјата за интеграција во ЕУ, Анка Бојаџиу, даде изјава за локалните медиуми во четвртокот (15-ти септември) во врска со нејзината прва посета на Брисел. 
За време на состанокот со комесарот за проширување на ЕУ, Оли Рен, и генералниот директор на Директоратот за проширување, генерал Фабрицио Барбасо, на Бојаџиу й беше кажано дека следи тежок период за Романија, како што изјави таа. 
Властите во ЕУ јасно ставиле до знаење дека ако земјата не ги спроведе неопходните реформи ЕК би можела да препорача одложување на процесот на пристапување во својот извештај за напредокот закажан за април 2006 година.
Исто така во четвртокот, премиерот Калин Попеску-Таричеану потпиша одлука за смена на осум државни секретари чие работење во врска со интеграциите во ЕУ беше незадоволително. 
Тој најави и други персонални промени.
Во другите вести, во Букурешт се одржува дводневен меѓународен семинар за трговија со луѓе во Југоисточна Европа. 
На семинарот учествува ОБСЕ, како и претставници на невладини организации и јавни институции од Албанија, Бугарија, Босна и Херцеговина, Хрватска, Македонија, Романија и Србија и Црна Гора. 
(Ромпрес - 15/09/05)
