18/11/2009
СКОПЈЕ, Македонија -- ЕУ е оптимист во врска со шансите за компромис помеѓу Македонија и Грција околу нивниот долготраен спор за името, дури и пред состанокот на министрите за надворешни работи на ЕУ, на 7-ми декември, изјави во вторникот (17-ти ноември) шведскиот министер за надворешни работи, Карл Билт. 
Билт, чија земја моментно претседава со ЕУ, рече дека е во постојан контакт со своите колеги во двете земји и дека двете влади сакаат да постигнат напредок.
Исто така во вторникот, посредникот на ОН во спорот околу името, Метју Нимиц, рече дека ќе свика нов круг разговори „ако и кога“ ќе смета дека таквиот состанок ќе биде од полза. 
(MИА, А1, Макфакс, Сител, Алсат, АНА-МПА - 17/11/09)
