12/05/2005
САРАЕВО, Босна и Херцеговина (БиХ) -- Полициската мисија на ЕУ (ЕУПМ) во БиХ и премиерот на БиХ Аднан Терзиќ во средата (11-ти мај) објавија одделни одговори на тврдењето на шефот на полицијата на Република Српска Драгомир Андан дека извршителите на нападите во Мадрид во март 2004 година е можно да биле обучувани во БиХ.
Андан рече дека разузнавачките информации покажуваат дека странските исламистички борци, кои учествуваа во конфликтот во БиХ, се поврзани со последователниот меѓународен тероризам.
ЕУПМ изрази изненаденост поради изјавата на Андан, истакнувајќи дека очекувала од Андан веднаш да достави сигурни информации во врска со ова прашање наместо јавно да ги обелоденува на прес-конференција.
Во одделен одговор Терзиќ демантираше дека судот на БиХ и обвинителството покренале истрага во врска со наводите на Андан.
(Фена, ПБС БиХ, НТВ Хајат, РТРС - 11/05/05)
