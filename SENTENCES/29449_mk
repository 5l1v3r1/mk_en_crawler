02/11/2010
AТИНА, Грција -- Експлозија ја потресе Швајцарската амбасада во Атина во вторник (2-ри ноември), но во прв момент немаше извештаи за евентуални жртви.
Претходно истиот ден, Бугарската амбасада ја извести полицијата за сомнителен пакет што го прими, која ја испрати единица за бомби во зградата.
Инцидентите доаѓаат еден ден откако четири пакети со експлозиви беа запленети во Атина.
Еден од нив адресиран до Мексиканската амбасада, експлодираше во рацете на еден вработен, кој беше хоспитализиран со изгореници.
Двајца Грци, на возраст меѓу 22 и 24 години беа уапсени во близина на местото на настанот во центарот на Атина.
Полицијата вели дека мажите биле вооружени и маскирани.
Три експлозивни бомби беа пронајдени во друга служба за достава и во ранците на осомничените.
Пакетите беа адресирани до амбасадите на Холандија, Белгија и до францускиот претседател Николас Саркози.
(ББС, АФП - 02/11/10;
AП, СНН, ББС, АНА-МПA - 01/11/10)
