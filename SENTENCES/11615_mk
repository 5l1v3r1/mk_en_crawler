21/07/2005
БЕЛГРАД, Србија и Црна Гора -- Министерството за одбрана на Србија и Црна Гора во средата (20-ти јули) издаде соопштение во кое се негираат тврдењата на поранешниот шеф на српската безбедност, Горан Петровиќ, кој вели дека сојузната армија можеби сé уште го штити главниот обвинет за воени злосторства, Ратко Младиќ.
Министерството објави дека ниту еден активен член на сојузната армија не бил во контакт со Младиќ или со некој друг осомничен од стапувањето на сила на законот за соработка со Хашкиот трибунал во април 2002 година.
Во неколкуте интервјуа оваа недела Петровиќ инсистираше на тоа дека полковникот Драгомир Крстовиќ, од Генералштабот на војската на Србија и Црна Гора, е задолжен за безбедноста на Младиќ од крајот на 2002 година и, најверојатно, сé уште ја има таа задача.
(Независне новине - 21/07/05;
РТС, Танјуг, Б92, Блиц - 20/07/05)
