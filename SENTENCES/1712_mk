30/05/2012
Во четвртокот (24. 
мај), потпретседателот на Конфедерацијата на бизнисмени и на индустријалисти на Турција - ТУСКОН Ахмет Цигер изјави за Танјуг дека турските бизнисмени се заинтересирани да инвестираат во Србија, особено во областа на градежништвото. 
Следната недела ТУСКОН ќе одржи настан наречен Светски трговски мост што ќе собере на едно место над 3.000 локални и странски бизниси - инженерството, градежништвото, мебел и текстил, од 140 земји.
***
Во понеделникот (28. 
мај), четири од водечките грчки банки добија инјекција од 18 милијарди евра за извлекување од кризата од европскиот инструмент за финансиска стабилност. 
Националната банка на Грција, Алфа банка, Еуробанк и Пираеус банк ќе ги искористат средствата за обновување на капиталот.
***
Од земјите во регионот, Кипар се рангираше највисоко во Глобалниот извештај за олеснување на трговијата, издаден од Светскиот економски форум на 23. 
мај. 
Иако има паднато 6 позиции во споредба со претходниот извештај во 2010 година, земјата се котира високо - на 37. 
место. 
Црна Гора беше рангирана како 39., Хрватска како 46., Албанија како 49., Македонија како 61., додека Турција беше рангирана како 62. 
Грција беше рангирана како 67., а по неа следеа Романија како 69. 
и Србија како 71. 
Бугарија беше рангирана како 74., додека Босна и Херцеговина како 80. 
Глобалниот извештај за олеснување на трговијата мери 132 економии и нивните потребни атрибути за олеснување на трговијата.
***
Во понеделникот (28. 
мај), на состанокот во Подгорица, црногорскиот премиер Игор Лукшиќ и Министерот за надворешни работи на БиХ Златко Лагумџија рекоа дека Црна Гора и Босна и Херцеговина (БиХ) имаат голем потенцијал за економска соработка. 
Двајцата претставници истакнаа дека има можност за воспоставување на воздушна врска помеѓу Бања Лука и Тиват, како и можности за регионална соработка за изградба на јадранско-јонскиот автопат и понатамошна реконструкција на патот Плужине - Фоча.
***
Во петок (1. 
јуни), патарините во Хрватска  ќе се зголемат за 15 отсто. 
Иако износот ќе биде повисок, возачите ќе можат да купат нови електронски уреди за плаќање на патарина по симболична цена од 0,15 евра, со кои ќе можат да добијат 25 отсто попуст на патарините ако депонираат однапред 65 евра.
***
Во петокот (25. 
мај), постојаниот претставник на ММФ за Турција рече дека квотата на Турција во ММФ ќе се зголеми четири пати, со што земјата ќе стане една од најголемите економии во фондот. 
Во четвртокот, турскиот парламент одобри предлог за зголемување на учеството на земјата во финансиските ресурси на ММФ од 0,61 отсто до 0,98 отсто. 
Измените ќе почнат да важат откако ќе бидат прифатени од страна на ММФ.
***
Во вторникот (29. 
мај), „Фајненшел тајмс“ извести дека Грција, заедно со Италија и со Шпанија, се соочува со криза со маслиновото масло. 
Цената на производот се намали и досегна ниво кое е најниско во последните 10 години поради намалената локална потрошувачка предизвикана од економската криза. 
Трите земји покриваат 70 отсто од глобалното производство на маслиново масло.
(Разни извори - 23.05.2012 - 29.05.2012)
