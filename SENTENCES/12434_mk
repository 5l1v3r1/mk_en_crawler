09/03/2005
ЗАГРЕБ, Хрватска -- Во извештајот на главната обвинителка на ОН, Карла дел Понте, се заклучува дека не е постигнат понатамошен напредок во соработката на Хрватска со Трибуналот на ОН за воени злосторства, како што се вели во отвореното писмо што Дел Понте го достави до Европскиот парламент во вторникот (8-ми март). 
Во писмото Дел Понте вели дека не добила нови информации што би ја промениле нејзината претходна оценка за соработката на Загреб. 
Таа, исто така, го потврди своето уверување дека бегалецот Анте Готовина и понатаму е на дофат на Загреб. 
Водачите на ЕУ постојано велат дека оценката на Дел Понте ќе има главна улога во одлуката на Унијата за тоа дали да започне разговори за пристапување со Хрватска на 17-ти март. 
(ХИНА, ХРТ, Ројтерс - 08/03/05)
