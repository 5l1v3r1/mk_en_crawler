04/09/2007
ПРИШТИНА, Косово, Србија -- Новиот командант на КФОР, францускиот генерал Ксавиер Бу де Марнак, во понеделникот (3-ти септември) се состана со косовскиот претседател Фатмир Сејдиу, премиерот Агим Чеку и претседателот на парламентот Коле Бериша.
Де Мархак потврди дека овој период на дефинирање на конечниот статус на Косово ќе донесе нови безбедносни предизвици, но истакна дека КФОР и другите безбедносни сили се подготвени да одговорат на каква било ситуација.
Тој додаде дека КФОР е подготвен да обезбеди мирно организирање и спроведување на општите избори во покраината на 17-ти ноември.
Во другите вести од понеделникот, Чеку ја повика ЕУ да усвои „подинамичен пристап кон независноста на Косово или нејзиното признавање“.
Статусот на Косово треба да биде „веднаш решен“ рече тој, додавајќи дека неговата влада е подготвена да прогласи независност унилатерално, ако тоа биде потребно.
(Teлеграфи, РТК, Балканвеб, Косовалајв, Танјуг, Ројтерс, АП, ДПА, АФП - 03/09/07
