30/07/2009
TИРАНА, Албанија -- Владата во средата (29-ти јули) го одобри акциониот план за интеграција во ЕУ, кој ќе биде испратен до Европската комисија (ЕК), која ќе го проценува напредокот на Албанија. 
Нарекувајќи ја интеграцијата во ЕУ главен приоритет, премиерот Сали Бериша потврди дека напредокот, најверојатно, се движи во вистинскиот правец. 
„Добро ни оди издавањето на биометричките пасоши, но има некои други аспекти на кои, исто така, работиме“, рече Бериша, додавајќи дека тим експерти на ЕК се очекува да ја посети земјата во октомври. 
Албанија мора допрва да формира крајбрежна стража за својата поморска граница, и да изготви мерки за конфискување на имотот на членовите на организираниот криминал. 
(Toп ченал, Балкан веб, Шекули, ББС - 29/07/09)
