26/11/2010
ПРИШТИНА, Косовo -- Косово доби одобрение од канцеларијата за статистика на ЕУ, ЕУРОСТАТ, да почне со попис на населението и домаќинствата во април 2011 година, објавија медиумите во петокот (26-ти ноември).
Во Приштина, претставникот на ЕУРОСТАТ Питер Евераерс рече дека Косово е подготвено да спроведе попис на пролет „заснован на највисоките меѓународни стандарди“.
Тој додаде дека иако некои технички прашања остануваат, главните точки се веќе разрешени.
Евараерс рече дека очекува косовските Срби да учествуваат во процесот, бидејќи тој е повеќе технички, отколку политички.
Ова е првиот попис што се одржа во Косово во последиве 30 години.
(Зери, Експрес, Коха Диторе, Телеграфи - 26/11/10)
