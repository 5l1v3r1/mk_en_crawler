28/07/2009
ЗАГРЕБ, Хрватска -- Парламентарната комисија за надворешна политика во понеделникот (27-ми јули) едногласно одлучи да предложи претседателот Стипе Месиќ да го смени Невен Јурица од позицијата шеф на хрватската мисија во ОН. 
Јурица побара тој да биде ослободен од должностите од здравствени причини. 
Министерството за надворешни работи и европска интеграција ја зајакна контролата над трошоците на мисијата во ОН на крајот на јуни, откако беа откриени нерегуларности. 
Медиумите шпекулираа дека Јурица ќе биде отстранет од својата позиција поради финансиски злоупотреби во висина од неколку стотици илјади евра. 
(ХРТ, ХИНА, Дневник, Јавно - 27/07/09)
