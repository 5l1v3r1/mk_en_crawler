03/02/2008
СОФИЈА, Бугарија -- Министерот за внатрешни работи, Румен Петков, вели дека Бугарија планира да инвестира околу 161 милиони евра во текот на следните две години за да ги исполни барањата за влез во Шенген зоната.
На прес-конференцијата во петокот (1-ви февруари) Петков истакна дека е уверен оти Бугарија ќе влезе во Шенген заедничката гранична контрола и визен простор до зацртаниот рок во март 2011 година.
Тој истакна дека иако владата веќе потроши 77 милиони евра за зајакнување на пограничната безбедност, потребни се напори за понатамошно зајакнување на контролата на границите со Турција, Србија и Македонија.
Поголем дел од парите ќе бидат искористени за модернизација на пограничните контролни пунктови и обука на персоналот на границите.
(Труд, 24 Часа - 02/02/08;
Фокус, бТВ, БНР, Ксинхуа - 01/02/08)
