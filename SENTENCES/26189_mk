15/02/2010
БАЊА ЛУКА, Босна и Херцеговина (БиХ) -- Поранешниот претседател на парламентот на Република Српска (РС) Момчило Крајишник, осуден за воени злосторства од страна на Трибуналот на ОН во Хаг, доби право да поднесе барање за предвремено ослободување од затвор, објавија неговите адвокати во неделата (14-ти февруари).
Ова право му припадна според британскиот закон, со оглед на тоа што Крајишник моментно ја служи затворската казна во британски затвор.
Крајишник беше уапсен во 2000 година за прогон и принудна депортација на несрпски цивили за време на босанскиот конфликт во периодот 1992-2000 година.
Осуден во 2006 година, нему му беше одредена затворска казна во траење од 27 години.
На 17-ти март 2009 година Апелационата комисија ја намали неговата казна од 27 на 20 години.
Во септември 2009 година тој беше префрлен од затворот во Хаг во британски затвор.
(РТРС, Срна, Независне новине, Дневни аваз, Танјуг - 14/02/10)
