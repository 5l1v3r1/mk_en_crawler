29/03/2004
ТИРАНА, Албанија -- Премиерот Фатос Нано в понеделник (29-ти март) ќе се состане со американскиот претседател ЏорY В. 
Буш. 
Нано во САД присуствува на церемонијата на пристап на седумте нови членки на НАТО. 
Премиерите на другите две земји-аспирантки за НАТО - Македонија и Хрватска, исто така присуствуваат на церемонијата. 
За време на својата посета, Нато ќе се состане со претставници на финансиските институции кои обезбедиле помош за Албанија и со инвеститорите кои сакаат да учествуваат во проектите во земјата.
Во другите вести, владејачката Социјалистичка партија и главната опозициона Демократска партија во петокот го поздравија предлогот на помалите партии за измени во изборниот закон. 
Аналитичарите велат дека тоа го покажува широкиот политички консензус во врска со потребата од измена на легислативата пред општите избори следната година.
Во саботата, Тирана објави дека албанската и француската полиција пресекле голема мрежа на трговија со бело робје. 
Тројца Албанци се уапсени во Албанија, а осум во Франција. 
(ATA, AФП - 27/03/04; ATA - 26/03/04)
