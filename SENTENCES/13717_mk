23/03/2006
БРИСЕЛ, Белгија -- Генералниот секретар на НАТО, Јап де Хоп Шефер, во средата (22-ри март) во Брисел се состана со македонскиот премиер Владо Бучковски, на разговори во врска со парламентарните избори во оваа балканска земја оваа година.
Шефот на НАТО, исто така, го пофали напредокот што Скопје го постигна досега, особено во поглед на полициските реформи и зголемувањето на присуството на малцинствата во државната администрација.
Бучковски, од своја страна, потврди дека Скопје се надева дека ќе добие покана за влез во НАТО во 2008 година.
Во меѓувреме, во Скопје официјално започна изградбата на новата Американска амбасада.
Американската амбасадорка, Џилијан Миловановиќ, рече дека истата ќе претставува симбол на пријателството, партнерството и заедничките демократски вредности.
(веб-страница на македонската влада, А1 ТВ, Телма ТВ - 22/03/06)
