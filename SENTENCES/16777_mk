07/06/2006
ЗАГРЕБ, Хрватска -- Хрватска, најверојатно, ќе биде следната земја што ќе пристапи во ЕУ по Бугарија и Романија, но пристапот нема да се случи пред крајот на оваа деценија, рече комесарот за проширување на ЕУ, Оли Рен, во вторникот (6-ти јуни).
Хрватските власти го наведоа влезот во ЕУ во 2009 година како официјална цел на земјата.
Во другите вести од вторникот, премиерот Иво Санадер ги отфрли повиците на опозицијата за оставка на претседателот на парламентот, Владимир Шекс.
Водачот на Социјалдемократската партија (СДП) Ивица Рачан и водачот на Хрватската селска партија (ХСС), Јосип Фришчиќ, побараа негова оставка, откако неговото име беше споменато во истрагата за наводните воени злосторства против српските цивили во Осиек во 1991 година.
Санадер ја потврди неговата поддршка за Шекс, додавајќи дека опозицијата само се обидува да постигне политички поени.
(Вечерњи лист - 07/06/06, ХИНА, Фокус, Индекс - 06/06/06)
