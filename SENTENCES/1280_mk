19/11/2008
Водечкиот српски тенисер, Новак Ѓоковиќ, победи на Мастер купот во Шангај во неделата (16-ти ноември). 
Тој го порази Русинот Николај Давиденко со 6:1 и 7:5. 
Ова е втора голема титула за Ѓоковиќ оваа година. 
Тој победи на Отвореното првенство во Австралија во јануари.
***
Хрватскиот министер за култура, Божо Бискупиќ, го отвори Меѓународниот саем на книгата и наставните помагала Интерлибер 2008, на 12-ти ноември. 
На настанот, кој заврши во неделата (16-ти ноември) учествуваа претставници од Србијa, Босна и Херцеговинa, Австрија, Белгија, Иран, Израел, Германија, Полска, Соединетите Држави, Шпанија и Велика Британија. 
Овогодинешна партнерска земја на саемот беше Израел.
***
Косовскиот документарен филм Воз на слободата ја освои наградата на најдобар краткометражен документарен филм на филмскиот фестивал Радар во Хамбург. 
Петрит Пула е продуцент, а Карина Кореа од Колумбија го сними документарниот филм. 
Истиот се однесува на историјата на косовската железница и транзициите со кои таа се соочи.
***
Документарниот филм за број еден тенисерката во светот, Јелена Јанковиќ, беше премиерно прикажан во Белград на 12-ти ноември. 
Светот на Јелена ја раскажува приказната за нејзиниот живот и кариера.
***
Филмот Време на кометата,  албанско-косовскo-германската продукција, се прикажува за време на 49-тото издание на Солунскиот филмски фестивал, кој започна во петокот (14-ти ноември) и завршува во неделата (23-ти ноември). 
Авторите на филмот аплицираа за номинација во категоријата за најдобар филм од странското говорно подрачје на Оскарите 2009.
***
Tурција и Унгарија потпишаа протокол за културна соработка на 13-ти ноември во Анкара. 
Потписници се нивните министри за култура, Ертугрул Гунај и Истван Хилер. 
Протоколот предвидува студентска размена и подобра културна соработка.
***
Tурскиот машки тим освои златен медал во кумите на 19-тото Светско карате првенство во Токио во петокот (14-ти ноември). 
Турскиот тим го порази Египет во полуфиналето и Србијa во финалето.
(Разни извори – 12/11/08-19/11/08)
