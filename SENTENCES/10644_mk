12/10/2004
ЛУКСЕМБУРГ -- Министрите за надворешни работи на ЕУ во понеделникот (11-ти октомври) ги одобрија оперативните планови за распоредување на 7.000 војници во Босна и Херцеговина (БиХ), кои би ги преземале мировните операции од НАТО.
Силите, наречени „Алтеа“, ќе бидат досега најголемата воена мисија на Унијата.
На состанокот во понеделникот, Министерскиот совет на ЕУ, исто така, одлучи да ја продолжи и полициската мисија на ЕУ во Македонија за една година.
Нејзиниот мандат истекува на 15-ти декември.
Во другите вести, во понеделникот започна оперативната вежба на силите на НАТО во БиХ и во Косово.
СФОР објави дека целта на вежбата е осигурување на подготвеноста на мировниците на НАТО и на Резервниот состав на силите за справување со евентуални кризи во регионот.
(АФП, АП, Фена, АБЦ Њус, Pincom.info - 11/10/04)
