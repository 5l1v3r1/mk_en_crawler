14/11/2007
AНКАРА, Турција -- Претседателот Абдула Ѓул во вторникот (13-ти ноември) успеа за првпат да ги соочи израелскиот и палестинскиот колега, Шимон Перес и Махмуд Абас.
На состанокот во претседателската палата во Анкара, тројцата водачи потпишаа договор за спроведување на заедничкиот проект за изградба на две индустриски зони на Западниот Брег.
Тие имаат за цел да ја зајакнат економијата на палестинските територии и да ја загарантираат стабилноста на Блискиот Исток.
Палестинската власт ќе обезбеди земјиште, Турција ќе го спроведе проектот, а Израел ќе ја гарантира неговата безбедност.
Абас ја пофали Турција за нејзината подготвеност да посредува во мировните напори на Блискиот Исток, мислење што го изрази и Перес во својот говор без преседан пред турските пратеници.
Тоа беше за првпат еден израелски водач да се обрати пред парламентот на претежно муслиманска земја.
(Милијет, Сабах, Хуријет, Радикал, Тркиш дејли њус - 14/11/07;
AП, новинска агенција Анадолу, Ha'aretz, УПИ, Џерусалим пост - 13/11/07)
