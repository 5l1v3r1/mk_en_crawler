13/08/2006
БАЊА ЛУКА, Босна и Херцеговина (БиХ) -- Обвинителите на Република Српска во петокот (11-ти август) рекоа дека немаат надлежност да покренат обвинение против порашениот бошњачки воен командант Атиф Дудаковиќ.
Според кривичниот закон усвоен во март 2003 година, случаите на воени злосторства мора да му бидат предадени на обвинителството во БиХ, велат тие.
Дудаковиќ е обвинет за одговорност во врска со злосторствата што беа прикажани на видео-снимката со хрватските и босанските паравоени борци за време на хрватската операција „Бура“ во 1995 година.
Во меѓувреме, хрватскиот претседател Стипе Месиќ го поздрави договорот постигнат помеѓу босанските, хрватските и српските обвинители за соработка во истрагата во врска со воените злосторства за време на операцијата „Бура“.
Тој рече дека е важно судските власти на трите земји да работат заеднички на утврдувањето на целата вистина.
(Блиц, РТРС, Срна - 12/08/06;
Хина, ХРТ - 11/08/06)
