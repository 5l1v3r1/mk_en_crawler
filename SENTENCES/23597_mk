29/01/2009
НИКОЗИЈА, Кипар -- Претседателот Деметрис Христофиас и водачот на кипарските Турци, Мехмет Али Талат, се состанаа во средата (28-ми јануари) на разговори околу неколку горливи прашања поврзани со имотот, во рамките на разговорите за повторно обединување помеѓу двете заедници на поделениот остров.
Имотниот спор погоди илјадници Кипрани, кои најавија право на куќи, хотели и претпријатија запленети од страна на турските сили за време на судирите во 1974 година, по кои овој медитерански остров остана поделен.
Специјалниот претставник на ОН Тај-Брук Зерихаун по состанокот рече дека двајцата претставници размениле документи кои ги содржат нивните ставови за начините на решавање на прашањето и ќе се состанат повторно следната недела, на разговори околу нивните реакции.
Христофиас го опиша имотното прашање како една од најкомлицираните теми во преговорите.
(УПИ, Гласот на Америка, веб-страница на ОН, Ксинхуа, МИА, Фајненшал мирор, АНА-МПА - 28/01/09)
