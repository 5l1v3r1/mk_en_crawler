03/08/2005
(Разни извори -- 27/07/05 – 03/08/05)
Србија и Црна Гора го освои златниот медал во ватерполо за мажи на Светскиот шампионат во Монтреал, Канада, за 2005 година, поразувајќи го претходниот шампион Унгарија со 8:7 на 30-ти јули. 
Во натпреварот за освојување на бронзата Грција ја победи Хрватска со 11:10.
***
Деветнаесетгодишниот грчки пливач Аристидис Григоријадис го освои златниот медал во дисциплината 50 метри грбно. 
Ова е првиот досега златен медал на Грција во пливање на Светскиот шампионат.
***
Проектот „Долг пат за мирот“, спонзориран од неколку невладини организации и еколошки организации започна на 1-ви август. 
На пешачењето долж граничните области учествуваат млади луѓе, лица одговорни за донесување одлуки и членови на локалните заедници во Албанијa, Црна Гора и Косово. 
Ова е дел од еден поголем проект за градење на прекуграничниот Балкански мировен парк во регионот.
***
Во Националната галерија во Tирана во тек е заедничка изложба на фотографии на црногорски уметници насловена како „Бјешкет е намуна“ -- Бисерот на Балканот и Европа. 
На изложбата се прикажани фотографии од живописните северни региони на Албанија.
***
Филмот на босанскиот режисер Ахмед Имамовиќ „Оди на Запад“ ќе ја доживее својата премиера на 20-ти август на Сараевскиот филмски фестивал. 
Светската премиера треба да се случи за време на меѓународниот филмски фестивал во Монтреал, кој ќе се одржува од 26-ти август до 5-ти септември.
***
Минатата недела во Софијa беше отворен новиот Балкански културен центар. 
Иницијативата, која ја спроведува фондацијата Балканика, има за цел промовирање на уметниците, писателите, актерите и режисерите од регионот. 
Првиот настан во центарот е изложбата на бугарскиот уметник Антон Антонов.
***
Повеќе од 100 учесници од 40 земји учествуваат на 28-миот Бугарски студиски семинар на Универзитетот Св.Кирил и Методиј во Велико Трново. 
На тринеделниот настан учествуваат студенти, професори, дипломати и претставници на бизнис заедницата.
***
Четвртото издание на Меѓународниот фестиван на драмата Стоби беше отворен на археолошкиот локалитет Стоби, во Maкедонијa на 29-ти јули. 
На фестивалот кој ќе трае до 9-ти август учествуваат театарски групи од Бугарија, Грција, Македонија и Русија.
