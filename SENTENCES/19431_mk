26/09/2007
ЊУЈОРК, САД -- Срѓан Керим, новиот претседател на Генералното собрание на ОН, во вторникот (25-ти септември) додаде масло на оганот во долготрајниот спор околу името со Грција, нарекувајќи ја својата татковина Македонија. 
Керим го најави Бранко Црвенковски како „претседател на Република Македонија“ -- фраза за која веднаш протестираше грчкиот претставник Џон Моракис. 
Тој побара за сите прашања во рамките на ОН, Македонија да се нарекува поранешна југословенска република Македонија. 
И покрај протестот, Керим го заврши својот говор со инсистирањето дека неговата земја ќе остане Република Македонија.
Исто така во вторникот, американскиот државен потсекретар за политички прашања, Николас Барнс, се состана со грчката министерка за надворешни работи, Дора Бакојани, во Њујорк и повика на напредок во врска со спорот околу името. 
„Атина и Скопје треба да ги забрзаат преговорите околу ова прашање“, рече Барнс. 
(Ројтерс, Скај, АНА-МПА, ЕРТ, МИА, АП - 25/09/07)
