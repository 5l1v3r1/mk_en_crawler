26/09/2007
СКОПЈЕ, Македонија -- Министерот за одбрана, Лазар Еленовски, во вторникот (25-ти септември) го отвори 17-тиот состанок на Координативниот комитет на Процесот на состаноците на министрите за одбрана од Југоисточна Европа (СЕДМ). 
Скопје го презеде двогодишното ротирачко претседателство на организацијата на крајот од минатиот месец. 
Еленовски ја отвори седницата во вторникот велејќи дека Македонија е посветена на придонесот кон ширењето на вредностите на НАТО. 
На дводневниот состанок учествуваа претставници на членките на СЕДМ -- Албанија, Бугарија, Хрватска, Македонија, Грција, Италија, Романија, Словенија, Турција, Украина и САД. 
Босна и Херцеговина, Грузија, Молдавија, Црна Гора и Србија имаат набљудувачки статус.
Во другите вести од вторникот, специјалниот претставник на генералниот секретар за одбрана на ситуацијата со човековите права, Хина Јилани, го посети Скопје, истакнувајќи дека е постигнат напредок на полето на заштитата на човековите права во текот на изминатите две години. 
Сепак, тој исто така ги посочи и слабостите, вклучително и јазот помеѓу законодавството и неговото спроведување.
Во меѓувреме, седницата на парламентот во вторникот беше нарушена со жестока расправија. 
Најмалку четири лица беа повредени во тепачката, која изби за време на паузата. 
Седницата беше посветена на подобрувањето на заладените односи помеѓу партиите на етничките Албанци. 
(A1, MИА, Макфакс - 25/09/07)
