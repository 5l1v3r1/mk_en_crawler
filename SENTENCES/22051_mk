16/06/2008
САРАЕВО, Босна и Херцеговина (БиХ) -- Премиерот Никола Шпириќ ќе го потпише долгоочекуваниот Договор за стабилизација и асоцијација (ДСА) со ЕУ на церемонијата во понеделник (16-ти јуни) во Луксембург. 
Иако за конкретното членство во ЕУ може да помине и една деценија, привремениот договор за воведување нови царински давачки и квоти ќе биде ставен на сила од 1-ви јули.
Изминатиот викенд премиерот на Република Српска Милорад Додик рече дека ДСА ќе отвори нови можности и ќе привлече повеќе странски инвеститори. 
Претседавачот на претседателството на БиХ, Харис Силајџиќ, рече дека договорот ќе донесе голем број бенефиции и ќе го зголеми пристапот на БиХ до финансиите на ЕУ. 
(Дневни аваз, Независне новине, ББС - 16/06/08; Фена, РТРС - 15/06/08)
