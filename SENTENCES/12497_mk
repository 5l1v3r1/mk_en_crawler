09/12/2004
САРАЕВО, Босна и Херцеговина (БиХ) -- Министерот за надворешни работи на БиХ, Младен Иваниќ, изрази подготвеност да поднесе оставка ако се утврди дека е одговорен за очекуваното одбивање на кандидатурата за членство на БиХ во програмата на НАТО Партнерство за мир (ПфП).
Во интервјуто од четвртокот (9-ти декември) за Дневни aваз, Иваниќ потврди дека БиХ повторно, најверојатно, ќе биде изоставена од членството во ПфП, како резултат на несоработката на Република Српска (РС) со Хашкиот трибунал.
Во одделна изјава во средата босанскиот член на Претседателството на БиХ, Сулејман Тихиќ, даде исто такво предвидување.
Можноста од наметнување санкции врз РС беше во фокусот на разговорите помеѓу претседателот на РС, Драган Чавиќ, и водачот на најголемата опозициска партија, Милорад Додиќ.
Тие се согласија околу потребата за преземање итни мерки со цел да се докаже дека РС е сериозна во врска со реформите.
(Дневни аваз, Независне новине - 09/12/04;
ПБС БиХ, РТРС, Фена - 08/12/04)
