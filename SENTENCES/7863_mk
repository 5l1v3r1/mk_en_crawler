08/03/2013
Мухамет Брајшори за Southeast European Times во Приштина -- 08.03.13
Косовските банки преземаат мерки за да осигурат стабилност на банкарскиот сектор, и покрај континуираното намалување на капиталот во финансискиот сектор, велат експертите.
До средината на 2012 година вкупната актива на банкарскиот сектор изнесуваше 4,8 милијарди евра, што претставува пад за 13,2 отсто од истиот период во 2011 година.
„Движењата на профитните стапки се нормални флуктуации и не даваат никаква основа за загриженост“, рече заSETimesЉумир Абдиџику, извршен директор на приштинскиот инститит Риинвест.
Абдиџику вели дека конзервативниот пристап на банките, кои чуваат доволно резерви за позајмување, придонесе за стабилноста на банкарскиот сектор.
„Иако стапката на лоши кредити се зголеми, истата е многу пати пониска отколку во соседните држави“, рече Абдиџику.
Властите велат дека банките, исто така, преземаат мерки за минимизирање на ризикот и зајакнување на управувањето со ризици, како и внатрешните контролни механизми.
„Во изминатава година ние презедовме чекори за ... 
подобрување на деловната ефикасност, рационализација на оперативните трошоци, како и [зголемување] на бројот на клиентите и подобрување на квалитетот на услугите“, рече заSETimesШкељзен Кељменди, шеф на организациските услуги на НЛБ банка во Приштина.
„Нашите банки имаат нето профит од 4,5 милиони евра и, исто така, достигнаа доволно високи индикатори на стабилност, како што е високо ниво на адекватност на капиталот, задоволителен квалитет на кредитното портфолио, како и високо ниво на ликвидност и враќање на капиталот“, додава Кељменди.
Кељменди вели дека неефикасниот правен и судски систем на Косово се двата главни виновници што го спречуваат растот во банкарскиот сектор, но вели дека неодамнешните реформи се чекор во вистинската насока.
Косово воведе нов кривичен законик, го реструктуираше судскиот и обвинителскиот систем, назначува нови судии и обвинители, додека истовремено и ги обучува.
Реформите се очекува да дадат основа за создавање политика на олеснување на спроведувањето на дополнителната гаранција, како и решавање на проблемите во катастарскиот систем, според Фатлум Гогиќи, извршен директор на Јелоу трејнинг центар во Приштина.
„Подобрувањето со еден реформиран и ефикасен судски систем за побрза селекција на судски случаи, може директно да влијае на намалувањето на каматните стапки во државата“, рече Гогиќи за SETimes.
