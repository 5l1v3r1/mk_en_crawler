15/10/2009
БУКУРЕШТ, Романија -- Претседателот Трајан Басеску во четвртокот (15-ти октомври) го искористи своето уставно право да го номинира Луцијан Кроитору за мандатор, наместо да даде даде одобрение за Клаус Јоханис, кандидат номиниран од коалицијата на опозициските партии.
Јоханис, градоначалник на Сибиу, во средата потврди дека ја прифатил номинацијата, предложена од Социјалдемократската партија, Националлибералната партија, Демократскиот сојуз на Унгарците и Конзервативната партија, заедно со претставниците на етничките малцинства.
Партиите го информирале Басеску за својата одлука.
Но, тој го избра Кроитору, советник на гувернерот на централната банка и поранешен претставник на Романија во ММФ.
Номинацијата на Јоханис ќе поминеше низ парламентот, бидејќи партиите што го поддржуваат контролираат 65 отсто од местата таму.
Басеску призна дека номинацијата на Кроитору ќе биде тешко да помине.
Романската малцинска влада, предводена од премиерот Емил Боц, изгуби на гласањето за недоверба во парламентот во вторникот.
(Meдиафакс - 15/10/09;
Евентиментул зилеи, Котидианул, Гандул, Романија Либера, Зиуа - 15/10/09;
Meдиафакс - 14/10/09)
