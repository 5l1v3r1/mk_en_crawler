08/09/2008
ПАРИЗ, Франција -- ЕУ ја поздрави посетата на турскиот претседател Абдула Ѓул на Ерменија, како шанса за повторно воспоставување на официјални контакти помеѓу двата соседи, рече францускиот министер за надворешни работи, Бернард Кушнер, во неделата (7-ми септември).
Претседателот Николас Саркози, исто така го поздрави потегот.
„Во време кога регионот се наоѓа во сериозна криза, [неговата посета] претставува храбар и историски гест за турско-ерменските односи“, рече Саркози во изјавата.
Франција моментно претседава со ЕУ.
Во саботата Ѓул стана првиот турски шеф на држава што ја посети Ерменија.
Анкара не воспостави дипломатски односи со Јереван кога Ерменија стана независна од Советскиот Совет во 1991 година.
Турција се противи на окупацијата од страна на Ерменија на регионот на Нагорно-Карабах во Азербејџан, како и напорите на Јереван за класифицирање на убиствата на 1,5 милион ерменски цивили од страна на отоманските Турци помеѓу 1915 и 1917 година, како геноцид.
(Хуријет, Милијет, Ватан - 08/09/08;
новинска агенција Анадолу - 07/09/08)
