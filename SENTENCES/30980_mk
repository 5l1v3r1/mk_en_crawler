04/05/2011
ATИНА, Грција -- Министерот за заштита на граѓаните, Христос Папуцис, во вторникот (3-ти мај) рече дека Атина се противи на какви било измени на актуелната Шенген гранична спогодба.
Неговата изјава уследи по барањата на некои држави за повторно воведување погранична контрола во безграничната зона на ЕУ, откако Италија се соочи со бран нелегални имигранти од Северна Африка, која е погодена од превирања.
Италија издаде привремени дозволи за престој за многу имигранти минатиот месец, кои им овозможуваат да патуваат низ Шенген.
Париз се противи на потегот, бидејќи Франција се верува дека претставува крајна дестинација за многумина имигранти.
Атина, влезна точка за илјадници нелегални имигранти кои бараат подобар живот во ЕУ, инсистира на тоа дека регулативите на ЕУ -- кои предвидуваат дека прашањето на имигрантите треба да биде решавано од секоја земја одделно -- треба да се изменат.
Според грчките власти, тој товар треба да го делат сите членки на ЕУ.
(AНА-МПА, веб-страница на грчката влада - 03/05/11)
