20/12/2009
БЕЛГРАД, Србија -- Полицијата во саботата (19-ти декември) објави дека уапсиле уште тројца хулигани, откако илјадници извикуваа закани и навреди против новинарот на Б92 Бранкица Станковиќ за време на фудбалскиот натпревар помеѓу Партизан Белград и Шактар Донетск од Украина во средата. 
Претходно во овој случај беа уапсени три други лица. 
Станковиќ, исто така доби закани, преку „фејсбук“, откако објави натписи за криминалните активности во кои се вклучени водачите на фудбалските навивачки групи во Србија.
Во меѓувреме, фудбалски хулиган во петокот беше осуден за убиство од прв степен. 
Бојан Хрватин (24) беше осуден на 30 години затвор за прободување до смрт на навивач од противнички клуб, во тепачка во 2006 година. 
Судиите во Белградскиот окружен суд пресудија дека нападот кој се случи во воз, бил однапред планиран. 
(AП, Б92 - 19/12/09; AП, Емпортал - 18/12/09)
