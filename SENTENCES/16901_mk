04/06/2006
СКОПЈЕ, Македонија -- За време на посетата на Скопје во саботата (3-ти јуни) бугарскиот премиер Сергеј Станишев ја потврди поддршката на неговата земја за интеграцијата во ЕУ на Македонија и на Западен Балкан. 
На заедничката прес-конференција со својот македонски колега, Владо Бучковски, Станишев, исто така, рече дека главниот приоритет во регионалните и билатералните врски мора да биде зајакнувањето на економската и трговската соработка. 
За време на посетата на Станишев двете земји потпишаа договор за соработка на пограничната полиција, со цел зајакнување на борбата против тероризмот, организираниот криминал и илегалната миграција. 
Бугарија и Македонија, исто така, официјално го започнаа проектот за изградба на нов 400-киловатен далновод. 
(веб-страница на бугарската влада, Макфакс, А1 ТВ, Телма ТВ - 03/06/06)
