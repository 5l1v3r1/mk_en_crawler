11/07/2005
ТИРАНА, Албанија -- Премиерот Фатос Нано во неделата (10-ти јули) одби да признае пораз на општите избори во Албанија, наведувајќи ги, како што ги опиша, нерегуларностите во 30 изборни единици. 
Неговата Социјалистичка партија поднесе жалби до Централната изборна комисија, одложувајќи ја официјалната потврда на изборните резултати. 
Претседателот Алфред Мојсиу ќе мора да почека најмалку до 27-ми јули за да им го предаде мандатот за формирање влада на демократите на поранешниот претседател Сали Бериша.
Во другите вести, Мојсиу во петокот разговараше за безбедноста во земјата со началникот на Генералштабот на армијата, потполковник Пелумб Газими, и со шефовите на други релевантни институции. 
Разговорите беа одржани поради неизвесноста по изборите на 3-ти јули и бомбашките напади во четвртокот во Лондон. 
(Ројтерс - 10/07/05; веб-страница на албанскиот претседател - 08/07/05)
