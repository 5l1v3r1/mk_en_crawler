04/05/2007
ЗАГРЕБ, Хрватска -- На двајца поранешни генерали ќе им се суди за воени злосторства, наводно, извршени за време на конфликтот во периодот 1991-1995 година, објавија властите во четвртокот (3-ти мај). 
Мирко Норац и Рахим Адеми се обвинети дека им дозволиле на војниците под нивна команда да убијат 30 српски цивили и воени затвореници за време на рацијата на командосите на побунетата српска територија во септември 1993 година. 
Судењето, кое треба да започне следниот месец во Загреб, се смета за главен тест за хрватското судство. 
Норац и Адеми најпрво беа обвинети од страна на Трибуналот на ОН за воени злосторства, но случајот му беше предаден на хрватското судство во септември 2005 година. 
(Ројтерс, ХИНA - 03/05/07)
