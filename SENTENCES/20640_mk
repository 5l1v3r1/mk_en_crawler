09/10/2007
САРАЕВО, Босна и Херцеговина (БиХ) -- На состанокот во понеделникот (8-ми октомври), организиран од претседателот на парламентот на Република Српска (РС) Игор Радојичиќ, шесте српски партии во парламентот на РС се согласија да препорачаат Централната изборна комисија на БиХ да организира избори за претседател на ентитетот и двајца заменици, по смртта на претседателот Милан Јелиќ на крајот од минатиот месец. 
Според изборниот закон на БиХ сите три конституентни народи -- Бошњаците, Хрватите и Србите -- треба да номинираат претседателски кандидати, а оној што ќе добие најмногу гласови ќе стане претседател.
Парламентот на РС го назначи Радојичиќ за привремен претседател додека не се одржат нови избори, најверојатно во декември. 
(Независне новине, Дневни аваз - 09/10/07; РТРС, Фена, НТВ Хајат - 08/10/07)
