31/01/2005
ХАГ, Холандија -- Судскиот процес против поранешен командант на Армијата на босанските Муслимани започна во понеделникот (31-ви јануари) во Хашкиот трибунал.
53-годишниот Сефер Халиловиќ е обвинет во врска со убиствата на 62 цивили, босански Хрвати, и еден воен затвореник во текот на воената операција во 1993 година.
Обвинителите велат дека само во Грабовица војниците под команда на Халиловиќ убиле 33 лица, претежно жени и деца.
Во обвинението се вели дека генералот не ги спречил убиствата и не ги казнил одговорните за истите.
Халиловиќ му се предаде на Трибуналот за воени злосторства откако беше обвинет во 2001 година.
Во другите вести од понеделникот, Трибуналот на ОН го обвини југословенскиот генерал Павле Стругар по две од вкупно шест точки од обвинението за воени злосторства, поврзани со бомбардирањето на Дубровник во 1991 година.
Тој беше осуден на осум години затвор.
(Б92 - 31/01/05;
ББС, АФП 30/01/05)
