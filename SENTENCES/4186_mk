21/08/2008
Хрватската скокачка во височина Бланка Власиќ ќе се натпреварува во финалето, по тешката квалификациска рунда во четвртокот (21-ви август).
Дождот ги одложи преднатпреварите, и Власиќ имаше тешкотии да ја прескокне пречката од 1,93 метри, за која й требаа два обида, и на крајот остана на шестото место.
Таа е фаворит за победа во оваа категорија, победувајќи на минатогодишниот светски шампионат и постигнувајќи го вториот најдобар резултат во историјата.
Србијa изгуби од Соединетите Држави во одбојка за мажи со 3:2 (20-25, 25-23, 21-25, 25-18, 15-12).
На тешкиот натпревар имаше променлив интензитет во играта помеѓу двете страни, но клучните играчи на крајот од петтиот сет го одлучија натпреварот.
Иван Миљковиќ беше најдобар поентер од српската страна, постигнувајќи 28 поени, додека Милош Никиќ имаше 15 и Дејан Бојовиќ 12.
Русија го порази бугарскиот тим во одбојка за мажи со 3:1 (20-25, 25-16, 25-22, 25-21).
Бугарија беше губитник во контроверзната одлука во вториот сет, кога судиите најпрво пресудија дека смечот на капитенот на тимот Пламен Константинов излегол во аут, а потоа му доделија на тренерот Мартин Стоев жолт картон зашто се жалел.
Со излегувањето на Бугарија и Србија, повеќе нема балкански тимови на турнирот во одбојка.
Балканските тимови ќе имаат силно присуство во финалето во ватерполо за мажи в петок.
Грција, Црна Гора и Србијa ќе се натпреваруваат против Германија, Унгарија, односно САД.
Бугарскиот борач Кирил Терзиев, во својата прва Олимпијада досега, го порази Кубанецот Иван Фундора Залдива и освои бронза во категоријата до 74 килограми.
Бугарија сега има пет медали од Олимпијадата во Пекинг, од кои четири во борење.
Кајакарот Стјепан Јаниќ од Хрватскa водеше во едно од трите полуфиналиња во кајак за мажи на 500 метри во четвртокот, пред Норвежанецот Ерик Верас Ларсен и Унгарецот Акос Верецкеи.
Тој ќе се натпреварува за медал в сабота.
Јаниќ, исто така, и во финалето во кајак в петок К1 на 1000 метри, откако заврши во првите шест за време на полуфиналињата во средата.
Во категоријата на индивидуален кајак за мажи на 1000 метри, Романецот Флорин Георгијан Мирончиќ го освои второто место и ќе оди во финалето.
Првото место го освои Томас Хол од Канада.
(Разни извори – 21/08/08)
