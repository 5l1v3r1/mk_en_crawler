08/06/2006
САРАЕВО, Босна и Херцеговина (БиХ) -- Министерството за одбрана во средата (7-ми јуни) одржа прес-конференција на која ги обелодени плановите за преземање на дел од надлежностите на ЕУФОР.
Помеѓу нив се и функциите поврзани со присуството на странските војници и вооружени цивилни групи, како и употребата на системите за комуникација и информација.
Министерството и ЕУФОР ќе продолжат да го координираат движењето и обуката на војниците, како и контролата на воздушниот простор.
Во другите вести, претставниците на Мисијата на ОБСЕ во БиХ во вторникот се состанаа со главниот обвинител Маринко Јурчевиќ со цел да ја поддржат иницијативата за национална стратегија за судење на воените злосторства.
Документот стриктно ќе ги дефинира улогите на судовите и на канцелариите на обвинителството, владините институции, невладините организации и верските заедници, во обид за решавање на последиците од воените злосторства.
(ФЕНА - 07/06/06)
