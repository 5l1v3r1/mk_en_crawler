05/07/2005
СКОПЈЕ, Македонија -- Меѓународната заедница во Македонија го пофали официјалното започнување на децентрализацијата на 1-ви јули, истакнувајќи ја нејзината важност за демократизацијата на земјата и за евроатланската интеграција. 
Во заедничката изјава на амбасадорите на ЕУ, НАТО, ОБСЕ и САД во Скопје се повикува на целосна транспарентност во предавањето на надлежностите од државните на локалните власти.
Во понеделникот (4-ти јули) главната опозициска партија ВМРО-ДПМНЕ од владата побара формирање на кризен штаб за децентрализацијата. 
Партијата бара вклучување во истата на претставници на сите политички партии и на градоначалниците, со цел да се решат проблемите поврзани со овој процес.
Во другите вести, министерот за внатрешни работи, Љубомир Михајловски, ја опиша безбедносната ситуација во земјата како стабилна. 
Во извештајот до парламентарната комисија за одбрана и безбедност, што ја покрива првата половина од оваа година, Михајловски рече дека стапката на криминал е намалена за 30 до 40 отсто, во споредба со истиот период минатата година. 
(Вечер - 05/07/05; веб-страница на македонската влада, Телма ТВ, А1 ТВ - 04/07/05)
