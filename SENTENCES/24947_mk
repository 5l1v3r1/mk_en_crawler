01/03/2009
БЕЛГРАД, Србија -- Поранешниот претседател Милан Милутиновиќ, кој минатата недела беше ослободен од обвиненијата на Хашкиот трибунал по шест години во притвор, доцна во петокот (27-ми февруари) пристигна во Белград. 
Трибуналот утврди дека тој не е виновен за воените злосторства извршени во Косово во текот на првата половина од 1999 година. 
„Многу сум среќен што се вратив во Србија. 
Се чувствувам малку изморено и чувствата ми се измешани“, изјави тој за новинарите на аеродромот. 
Милутиновиќ (66) беше српски претседател од декември 1997 до декември 2002 година. 
Близок соработник на поранешниот југословенски претседател Слободан Милошевиќ, тој му се предаде на Трибуналот на ОН во јануари 2003 година. 
(Б92, БГНЕС - 28/02/09)
