05/02/2007
ПОДГОРИЦА, Црна Гора -- Поранешниот премиер Мило Ѓукановиќ, водачот на владејачката Демократска партија на социјалистите, вели дека планира да ја посети Сребреница и да им оддаде почит на жртвите од геноцидот таму. 
Тој во саботата (3-ти февруари) истакна дека настаните од јули 1995 година во Сребреница биле трагична епизода за целиот регион, која не смее да се повтори. 
Тој, исто така, вети дека Подгорица ќе им понуди надоместок на роднините на Бошњаците кои беа депортирани од Црна Гора за време на поранешните југословенски конфликти. 
Истовремено, тој рече дека Црна Гора мора да биде отстранета од случајот на геноцид кој Босна и Херцеговина го покрена пред Меѓународниот суд на правдата против поранешната државна заедница на Србија и Црна Гора. 
(Вијести, Побједа - 04/02/07; Минa - 03/02/07)
