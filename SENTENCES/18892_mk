05/06/2007
БРИСЕЛ, Белгија -- Македонскиот министер за надворешни работи, Антонио Милошоски, во понеделникот (4-ти јуни) беше во Брисел, каде што одржа говор пред Комитетот за надворешни работи на Европскиот парламент (ЕП). 
Тој ги претстави остварувањата на владата во борбата против корупцијата и организираниот криминал и ги информираше членовите за спроведувањето на економските реформи. 
Членовите на ЕП, од своја страна, прашаа за спорот околу името со Грција, темпото на судските реформи и формирањето на македонскиот Судски совет.
Во другите вести од понеделникот, министерот за безбедност на Босна и Херцеговина, Тарик Садовиќ, беше во Букурешт, каде што потпиша билатерален договор за полициската соработка. 
Договорот има за цел координирање на напорите во борбата против тероризмот и организираниот криминал. 
(Mакфакс, МРТ, А1 ТВ, Фена - 04/06/07)
