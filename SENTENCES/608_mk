11/02/2005
(Разни извори – 04/02/05 - 11/02/05)
Според официјалните податоци, индустриското производство во Романијa во 2004 година се зголеми за 5,3 отсто во период од една година. 
Прераборувачката индустрија и понатаму беше главниот двигател на економскиот растеж со 6,3 отсто годишно зголемување во 2004 година.
***
Регионалниот претставник на ММФ, Марк Аубоин, предупреди дека косовската Влада се соочува со банкрот поради високите трошоци, кои во декември 2004 година достигнаа 160 милиони евра. 
Буџетот за 2005 година достигна вкупна висина од 625 милиони евра, кои се финансираат, главно, преку даноци. 
Меѓународните финансиски институции рекоа дека ќе обезбедат поддршка во висина од 15 отсто од буџетот.
***
ЕБРД й додели на Србија и Црна Гора заем во висина од 33,5 милиони евра за модернизација на воздухопловните навигациски системи на аеродромите во Белград и во Подгорица со цел истите да се доближат до меѓународните стандарди. 
Заемот претставува дел од инвестициониот пакет од 112 милиони евра, кој е кофинансиран од Европската инвестициона банка и други донатори.
***
Посетата на министерот за транспорт на Боснa и Херцеговина (БиХ), Бранко Докиќ, на Атина резултираше со потпишување на договор за меѓународен патен транспорт. 
Разговорите на Докиќ со грчките власти, исто така, се фокусираа и на билатералната трговија.
***
Мисијата на ММФ пристигна во Скопје на 8-ми февруари, на разговори за новиот стенд-бај аранжман помеѓу Македонија и Фондот. 
Формалните преговори треба да започнат на 14-ти февруари, по пристигнувањето на шефот на мисијата, Франек Розвадовски. 
Новиот аранжман се очекува да изнесува околу 50 милиони евра.
***
Aлбанската индустрија за производство на брашно беше една од најуспешните во земјата во текот на 2004 година, според официјалните податоци. 
Инвестициите во индустријата минатата година достигнаа висина од 16,1 милион евра, додека количината на преработено жито во локалните мелници достигна 350.000 тони.
***
Меѓународната агенција за рангирање „Стандард и пур“ го потврди својот ББ- кредитен рејтинг за романскиот национален оператор на железничката инфраструктура ЦФР, со позитивни изгледи. 
Агенцијата соопшти дека одлуката се заснова на одлуката на Владата за финансиска поддршка на обвските на СФР, вклучувајќи ги и должничките гаранции од високо ниво.
