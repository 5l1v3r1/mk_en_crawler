22/01/2008
БРИСЕЛ, Белгија -- „Прв приоритет за оваа година е агендата на земјата за ЕУ“, му рече во понеделникот (21-ви јануари) во Брисел високиот претставник Мирослав Лајчак на шефот за надворешна политика на ЕУ, Хавиер Солана.
Тој додаде дека БиХ сега мора да го направи она што е неопходно за да ги исполни условите и да го потпише Договорот за стабилизација и асоцијација (ДСА) со ЕУ оваа година.
БиХ го парафираше ДСА минатиот месец, но официјалното одобрување зависи од исполнувањето одредени услови, вклучително и полициските реформи и целосната соработка со Трибуналот на ОН во Хаг за воени злосторства.
Премиерот Никола Шпириќ рече дека БиХ ќе го потпише предпристапниот договор до јули.
(ОХР, Фена, РТРС, Б92 - 21/01/08)
