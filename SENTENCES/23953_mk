18/05/2009
AНКАРА, Турција -- Илјадници луѓе протестираа во Анкара во неделата (17-ти мај), за поддршка за секуларизмот и против серијата неодамнешни апсења во врска со контроверзната истрага за Ергенекон. 
Меѓу приведените се универзитетски професори, новинари, интелектуалци и армиски офицери. 
Властите објавија дека најмалку 300.000 демонстранти се собрале во центарот на Анкара веејќи турски знамиња и носејќи постери со основачот на нацијата, Мустафа Кемал Ататурк. 
Демонстрантите побараа оставка од премиерот Реџеп Тајип Ердоган поради „кршењето на секуларните принципи на Турција“. 
Полицијата приведе десетици осомничени низ целата земја во текот на изминатите неколку месеци, заради нивната наводна вмешаност во мрежата Ергенекон. 
Сомнителната секуларна група е обвинета за планирање бомбашки напади и атентати на високи политичари и јавни личности, со цел поттикнување хаос и соборување на владата на Партијата на правдата и развојот на Ергенекон. 
(Милијет, Јени Сафак, Чумхуријет - 18/05/09; Хуријет, новинска агенција Анадолу, ТРТ, АФП - 17/05/09)
