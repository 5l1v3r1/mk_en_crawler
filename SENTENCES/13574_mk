23/11/2005
САРАЕВО, Босна и Херцеговина (БиХ) -- Владата во вторникот (22-ри ноември) потврди дека комесарот за проширување на ЕУ, Оли Рен, ќе го посети Сараево за официјалното отворање на разговорите во врска со Спогодбата за стабилизација и асоцијација помеѓу БиХ и ЕУ в петок.
Исто така во вторникот, ЕУ објави дека Европската инвестициона банка й додели на БиХ заем во висина од 65 милиони евра за изградбата на делот од патот Бања Лука-Градишка, како и за новиот мост на реката Сава.
Проектот мора да биде финализиран до 2011 година.
Во другите вести, Судот на БиХ во вторникот осуди двајца припадници на мрежата на организиран криминал, „босот“ Ферид Окиќ и нејзиниот член Васија Февзи.
Окиќ беше прогласен за виновен за трговија со нелегални супстанци, илегално користење на оружје и киднапирање.
Февзи е осуден за трговија со дрога и шверц на сребро од Турција за БиХ.
(Фена, веб-страница на ЕУ, НТВ Хајат - 22/11/05)
