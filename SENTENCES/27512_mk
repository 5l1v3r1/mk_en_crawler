28/10/2010
БРИСЕЛ, Белгија -- ЕУ е подготвена да мобилизира 200 гранични полицајци за да й помогне на Грција да се справи со илегалните преминувања на емигранти од Турција, објави белгиското претседателство со ЕУ во средата (27ми октомври). 
Тимот за брзи интервенции ФРОНТЕКС ќе биде првиот што е распореден од неговото формирање во 2007 година. 
Белгискиот министер за внатрешни работи, Анеми Туртелбум, им рече на новинарите во Брисел дека пет белгиски гранични полицајци се подготвени да заминат за Грција. 
Германија, вели дека ќе испрати 25, а се очекува одобрување и од други земји. 
Во неделата, Атина побара од ЕУ да испрати тимови за чување на нејзината граница со Турција поради растечкиот број емигранти кои сакаат нелегално да влезат во ЕУ. 
(АФП, Катимерини - 27/10/10)
