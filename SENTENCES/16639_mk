09/11/2006
ЗАГРЕБ, Хрватска -- Ингрид Античевиќ-Мариновиќ, заменик-претседателката на најголемата опозициска партија, Социјалдемократската партија (СДП), ја објави својата оставка од функцијата во средата (8-ми ноември).
Поранешната министерка за правда вели дека поднела оставка за да спречи евентуална штета врз имиџот на СДП, поради скандалот со нејзиниот сопруг, задарскиот адвокат Марко Мариновиќ.
Претходно оваа недела загребскиот печат објави дека Мариновиќ е под истрага за обид во 2002 година да ја искористи позицијата на својата сопруга во владата за да влијае врз случаите на неговите клиенти.
Таа ги негира обвинувањата.
Исто така во средата, премиерот Иво Санадер ја увери мисијата на ММФ во посета на земјата дека неговата влада има намера да одржува строга фискална политика по истекот на сегашниот стенд-бај аранжман од 141,3 милиони следната недела.
Со цел да се одржи фискалната дисциплина, буџетскиот дефицит за следната година ќе биде 2,8 отсто од БДП, понизок од овогодинешната горна граница на дефицитот од 3 отсто.
(Вјесник, Вечерњи лист, Пословни дневник - 09/11/06;
ХРT - 08/11/06)
