15/03/2007
БУКУРЕШТ, Романија -- За време на говорот во Сенатот во средата (14-ти март) премиерот Калин Попеску Таричеану го повика парламентот во земјата брзо да го усвои нацрт-законот за формирање на антикорупциска агенција, Агенција за национален интегритет (АНИ). 
Таричеану истакна дека оваа мерка беше една од обврските што ги презеде Романија кога пристапи во ЕУ во јануари. 
Улогата на АНИ ќе биде да ја следи имотната состојба на политичарите.
Во другите вести од средата, поранешниот шеф на Генералниот антикорупциски оддел (ДГА) на Министерството за внатрешни работи, Маријан Сантион, јавно го обвини министерот Василе Блага за притисок врз него и врз ДГА. 
Сантион, кој поднесе оставка минатата недела, поради лични причини, се обрати до стратегискиот комитет на ДГА и рече дека Блафа и други функционери на министерството вршат притисок врз ДГА да прекине неколку внатрешни корупциски истраги. 
Блага ги негираше обвинувањата. 
(Зиуa, Nine o'clock - 15/03/07; веб-страница на романската влада, Медиафакс, Ромпрес, АФП, Ројтерс - 14/03/07)
