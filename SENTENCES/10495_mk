18/11/2004
САРАЕВО, Босна и Херцеговина (БиХ) -- Европскиот комесар за надворешни односи, Крис Патен, рече дека ЕУ го поддржува воспоставувањето на единствена полициска структура во БиХ.
Локалните медиуми во четвртокот (18-ти ноември) објавија дека претходно оваа недела Патен испратил писмо до премиерот на БиХ Аднан Терзиќ, во кое се потврдува поддршката на Брисел за активностите на Комисијата за реструктуирање на полицијата на БиХ.
Патен, наводно, исто така, истакнал дека интегрираните полициски сили ќе ја зголемат ефикасноста и ќе ја зајакнат безбедноста во Европа.
Во другите вести, премиерот на Федерацијата на БиХ, Ахмет Хаџипашиќ, во четвртокот одржа состанок на кабинетот.
Целта е да се надминат неодамнешните проблеми помеѓу владините партнери.
(Дневни аваз, Независне новине - 18/11/04;
Фена, РТРС, АФП - 17/11/04)
