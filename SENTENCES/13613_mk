24/03/2006
АНКАРА, Турција -- Првите програми на курдски јазик беа емитувани во четвртокот (23-ти март) на два регионални приватни телевизиски канали и една радио станица во југоисточниот град Дијарбакир, според извештаите на локалните медиуми. 
Претходно овој месец, турскиот Врховен одбор за радио и телевизија им дозволи на приватните регионални медиуми да емитуваат програма на курдски јазик.
Во другите вести, најмалку 19 луѓе беа повредени, од кои десетмина полицајци, во судирите помеѓу полицијата и курдските демонстранти во југоисточниот град Хаккари. 
Курдите протестираа поради апсењето на Себахатин Сувагџи, провинцискиот водач на сега веќе распуштената прокурдска партија.
Исто така во четвртокот, турскиот државен министер Али Бабаџан го посети Стокхолм. 
По разговорите со шведскиот министер за трговија, Томас Острос, Бабаџан ја изрази подготвеноста на Турција за унапредување на политичката и економската соработка со скандинавските земји. 
(Фокус - 24/03/06; TurkishPress.com, Фокус, АФП - 23/03/06)
