27/10/2008
ХАГ, Холандија -- Поранешната портпаролка на Трибуналот во Хаг за воени злосторства, Флоренс Хартман, во понеделник (27-ми октомври) ќе се појави на суд за да се соочи со обвинувањата за непочитување на судот.
Обвинителите велат дека Харман намерно открила доверливи информации во врска со одлуките на Апелациониот суд во судскиот процес против починатиот српски водач Слободан Милошевиќ.
Информацијата се појави во нејзината книга „Мир и казна“, објавена минатата година.
Француската државјанка работеше како портпаролка на поранешната главна обвинителка на Трибуналот, Карла дел Понте, од 1999 до 2006 година.
Ако биде осудена, Хартман ќе се соочи со казна затвор во траење до седум години, казна од 100.000 евра или двете.
(Б92, Maкфакс, РТРС, СРНА, Регнум, ИТАР-ТАСС - 27/10/08)
