11/09/2007
БРИСЕЛ, Белгија -- Полициските реформи се клучен услов за Договорот за стабилизација и асоцијација (ДСА) со ЕУ и без тоа, БиХ нема да потпише ДСА оваа година, потврди во понеделникот (10-ти септември) комесарот за проширување на ЕУ, Оли Рен.
За време на состанокот со високиот претставник Мирослав Лајчак, Рен ја истакна неговата целосна поддршка во врска со предлогот за полициските реформи, што Лајчак им го претстави на партиските водачи пред две недели.
Тој инсистираше на тоа дека политичарите во БиХ треба да го разгледаат предлогот и да постигнат компромис без одложување.
Исходот „ќе биде јасен показател за полициската зрелост на водачите во земјата и нивната подготвеност да ја водат Босна и Херцеговина кон Европската унија“, рече Рен.
Разговорите помеѓу Лајчак и шефот за безбедност на ЕУ, Хавиер Солана, имаа иста таква нота.
(Дневни аваз, Независне новине - 11/09/07;
веб-страница на ОХР, Фена, РТРС - 10/09/07)
