27/06/2006
ВИЕНА, Австрија -- Бугарија, Романија и Турција им се придружија на Австрија и Унгарија во напорите за изградба на гасовод кој ќе пренесува природен гас од каспискиот регион до Централна Европа. 
Министрите за енергија од петте земји потпишаа договор за спроведување на проектот вреден 4,6 милијарди евра, кој ќе биде завршен до 2011 година. 
Пет претпријатија -- турското претпријатие „Ботас“, бугарското претпријатие „Булгаргаз“, „Трансгаз“ од Романија, унгарското претпријатие „Мол“ и австриското ОМВ Гас -- формираа заедничка фирма, Набуко гас пајплајн интернешнал, за изградба на гасоводот долг 3.300 километри. 
ЕУ го одобри проектот, кој постепено ќе ја намалува зависноста од рускиот природен гас. 
(Сега, 24 Часа - 27/06/06; AФП, веб-страница на ЕУ - 26/06/06)
