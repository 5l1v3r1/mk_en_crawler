28/07/2006
САРАЕВО, Босна и Херцеговина (БиХ) -- Министерскиот совет на БиХ во четвртокот (27-ми јули) ги усвои нацрт-амандманите кои предвидуваат формирање на две нови министерства -- за земјоделство и рурален развој и за наука, технологија и животна средина.
Оваа мерка, исто така, предвидува укинување на функцијата втор заменик во Министерството за одбрана.
Министрите од Република Српска (РС) се спротивставија на промените, укажувајќи дека политичкиот консензус за проширувањето на државниот кабинет останува неостварлив.
Исто така во четвртокот, премиерот на РС Милорад Додик објави дека владата на ентитетот планира да укине 57 одлуки на претходните влади и да предложи измени на 31 закон.
Тој рече дека мерките имаат за цел подобрување на бизнис климата во РС.
(Независне новине - 28/07/06;
РТРС, Фена - 27/07/06)
