20/12/2006
СОФИЈА, Бугарија -- ЕУ и САД во вторникот (19-ти декември) ја осудија пресудата на либинскиот суд за петте бугарски медицински сестри и еден палестински лекар, кои добија смртна казна за наводно инфицирање на повеќе од 400 деца со ХИВ во болницата во Бенгази. 
Вината беше потврдена и покрај убедливиот научен доказ дека болеста била раширена три години пред доаѓањето на медицинските лица во Либија, поради лошата хигиена во болницата.
Во Вашингтон, државниот секретар Кондолиза Рајс му се придружи на бугарскиот министер за надворешни работи, Ивајло Калфин, во осудувањето на пресудата. 
Портпаролот на ЕУ Јоханес Летенбергер во меѓувреме рече дека блокот „едноставно не може да ја прифати оваа пресуда“. 
Највисоките официјални претставници од одделните земји-членки на ЕУ, исто така, изразија несогласување со одлуката. 
Франција ја осудува оваа пресуда“, рече министерот за надворешни работи, Филипе Дуст-Блази. 
Чешкото Министерство за надворешни работи рече дека третманот на бугарските обвинети претставува „мошне сериозно кршење на човековите права“. 
Германската канцеларка Ангела Меркел рече дека казната е „ужасна“.
Бугарскиот претседател Георги Парванов и премиерот Сергеј Станишев издадоа изјава во која бараат од либиските власти веднаш да интервенираат. 
Одбраната има рок од 30 дена за поднесување жалба во врска со казната. 
(Сега, Монитор, Новинар - 20/12/06; ЦБС, АП, бТВ, БНТ, Медиапул, Дарик - 19/12/06)
