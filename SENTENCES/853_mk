26/02/2007

Академијата за ИТ „Мајкрософт“ беше отворена на Факултетот за електротехника и информатика на скопскиот Универзитет „Св. 
Кирил и Методиј“, на 20-ти февруари. 
Заедничката иницијатива има за цел да ги обучи студентите со практични вештини од областа на информатиката, преку седуммесечни курсеви, и да им додели меѓународно признати сертификати „Мајкрософт“.
***
Романскиот премиер Калин Попеску Таричеану се состана со претставниците на производителот на безжична телефонска мрежа „Ериксон“ на 19-ти февруари, на разговори за можностите за глобален центар за поддршка во Романија. 
Таричеану рече дека верува оти поволната даночна средина, вештите специјалисти за ИТ и ниските плати, ќе го убедат „Ериксон“ да инвестира во Романиај.
***
Бугарските научни достигнувања беа изложени во Кралскиот музеј за природни науки во Брисел на 19-ти февруари. 
Изложбата, по повод пристапот во ЕУ, ќе вклучува изуми од светско значење како што е електронскиот часовник -- изум на Петар Петров -- и откритието на „бактерикум булгарикус“, бактерија што ја има во јогуртот.
***
Бугарскиот провајдер на ВолП решенија, „Еуро дизајн“, го претстави својот најнов производ, „Мобигејтер“ -- „Скајп“ до ГСП и ГСМ до „Скајп гејтвеј“ -- на 21-ви февруари. 
Направата ги поврзува компјутерите што имаат „Скајп“ и мобилните телефони. 
Истиот функционира како капија помеѓу двете, овозможувајќи им на корисниците бесплатни „Скајп“ и многу евтини „Скајпаут“ меѓународни повици од нивните мобилни телефони.
***
Фабриката за производство на микрочипови, планирани за турската покраина „Ерзурум“ ќе ги извезува сите свои микрочипови за Европа. 
Фабриката, во сопственост на турското претпријатие за претприемништво „Ибрахим Аксу јунајтед електроник“, се очекува да отпочне со комерцијално производство во 2008 година.
***
„Фрст дејта интернешнал“, глобалниот водач во електронските комерцијални и платежни услуги, отвори канцеларија во Загреб, и се очекува да ги опслужува и Словенија и Босна и Херцеговинa (БиХ). 
Новата канцеларија е трет додаток на централноевропското присуство на „Фрст дејта“ во текот на изминатава година. 
Хрватска, Словенија и БиХ се сметаат за клучни пазари за „Фрст дејта“ поради нивниот потенцијал за раст на пазарот на електронското плаќање и нивната силна врска со другите европски економии.
***
Регионалниот центар за поддршка, истражување и развој, беше отворен на 20-ти февруари во Вршац, Србијa, како заедничка иницијатива на американскиот провајдер на решенија со отворен извор „Ред хет“, ИБМ, дистрибутерот на ИТ услуги ВДЕЛ и српското Министерство за наука. 
Проектот има за цел обезбедување на поддршка, развој и образовни услуги за клиентите на „Ред хет“ во земјите од Југоисточна Европа.
***
Црногорската полиција реши четири случаи поврзани со компјутерскиот криминал, сајбер криминалот и перењето пари во изминатите две година, според извештајот објавен минатата година. 
Вкупно десет лица се обвинети за предизвикување штета во вредност од вкупно 13,25 милиони евра.
(Разни извори -- 19/02/07-26/02/07)
