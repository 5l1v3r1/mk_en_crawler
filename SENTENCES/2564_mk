18/07/2005
(Зиуа - 18/07/05; Ромпрес, Ројтерс, Медиафакс, МТИ - 17/07/05; АП, МТИ, Скотсмен, Ајриш тајмс - 16/07/05; СНН - 15/07/05; Институт за воено и мирнодопско известување - 14/07/05)
Големите поплави беа причина за смртта на 20 лица во Романија во една недела, а илјадници луѓе останаа без дом, објавија властите во неделата (17-ти јули). 
Поплавите, резултат на поројните дождови кои ги прелеаја реките и браните, се вели дека се најголемите во земјата во последните 50 години. 
Катастофата предзвика значајна материјална штета, особено во источните окрузи Бакау, Браила, Галати и Вранчеа.
Бројот на жртвите е најголем во Вранчеа, каде што лица, наводно, загинаа од поплавите, објави во понеделникот романската новинска агенција Ромпрес по состанокот со Националната комисија за вонредни состојби на земјата, на кој присуствуваше и претседателот Трајан Башеску и премиерот Калин Попески Таричеану.
„Наш прв приоритет сега е да се спасат човечките животи“, Ројтерс ги цитира зборовите на Башеску пред тој да отпатува за округот Бузау, јужно од Вранчеа.
Таричеану рече дека не очекува понатамошно зголемување на бројот на жртвите, со оглед на тоа што нема пријави за нови исчезнати. 
Тој рече дека армиските хеликоптери им носат храна, вода за пиење и друга итна помош на блокираните селани. 
Исто така, во тек се напори за испумпување на водата.
„Армијата ќе му помогне на населението со луѓе и опрема“, рече премиерот во неделата изутрина. 
„Започна дистрибуција на кревети и шатори.“
Во 103 населени места во четири окрузи повеќе од 10.000 беа поплавени, а 509 беа комплетно уништени, како што објави Ромпрес. 
Над 11.000 лица мораше да бидат евакуирани.
Од вкупно околу 90.000 животни што настрадаа во поплавите, 20.000 настрадаа само во наскротливите води во округот Вранчеа. 
Поплавени се околу 85.000 хектари обработливо земјиште и скоро 1.300 хектари пасишта, а повеќе од 550 мостови се оштетени или уништени. 
Покрај тоа, оштетени се вкупно скоро 500 километри пат.
Напорите за поправка на инфраструктурата започнаа во саботата со помош на инженерските единици на армијата. 
Таричеану вети дека снабдувањето со струја, гас и вода ќе биде обновено што е можно побргу.
Владата одвои околу една милијарда нови леи (околу 280 милиони евра) за реконструкција на инфраструктурата и бара дополнителна меѓународна помош.
Романскиот весник Зиуa во понеделникот објави дека министерот за земјоделство, Георге Флутур, побарал од ЕУ да пренасочи 110 милиони евра од средствата наменети за Романија во рамките на програмата Шепарт за инвестиции во руралната инфраструктура и браните. 
На разговорите со координаторот на Пактот за стабилност, Ерхард Бусек, во саботата министерот за надворешни работи, Михаи Разван Унгуреану, апелираше за помош во справувањето со поплавите, како што објави новинската агенција Медиафакс.
