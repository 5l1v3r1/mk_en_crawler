26/07/2005
САРАЕВО, Босна и Херцеговина (БиХ) -- БиХ се наоѓа на вистинскиот пат и во последниве години постигна голем напредок, рече генералниот секретар на НАТО, Јап де Хоп Шефер, во интервјуто објавено во вторникот (26-ти јули) во „Дневни аваз“.
Сепак, тој повика на зголемени напори за реформите, демократизацијата и евроатланската интеграција.
Шефот на НАТО ја истакна важноста на одбранбените реформи, пофалувајќи го неодамнешното потпишување на политичкиот договор за новите закони за реформа во одбраната и препорачувајќи поголема соработка помеѓу вооружените сили на двата ентитета.
Тој ја потврди решеноста на Штабот на НАТО во БиХ да помогне во процесите на трансформација.
Во интевјуто Шефер ја повтори важноста на целосната соработка со Трибуналот на ОН за воени злосторства.
Кога Радован Караџиќ и Ратко Младиќ ќе бидат изведени пред лицето на правдата, БиХ ќе биде многу близу до пристапување во НАТО, рече тој.
(Дневни аваз - 26/07/05;
Фена, РТРС - 25/07/05)
