12/07/2005
БЕЛГРАД, Србија и Црна Гора -- Каи Еиде, дипломатскиот претставник на ОН за прегледот на спроведувањето на демократските стандарди на Косово, во понеделникот (11-ти јули) се состана со министерот за надворешни работи на Србија и Црна Гора, Вук Драшковиќ, и со српскиот премиер Воислав Коштуница. 
Еиде рече дека за да се оствари мултиетничко Косово мора да се постигне поголем напредок и вклученост на сите политички групи. 
Драшковиќ ја истакна потребата Србите да учествуваат во косовските институции, додека Коштуница нагласи дека децентрализацијата на Косово е од суштинска важност. 
Во вторник Еиде ќе се состане со српскиот претседател Борис Тадиќ, со шефот на Координативниот центар за јужна Србија, Небојша Човиќ, и со сојузниот министер за човекови права, Расим Љајиќ.
Во другите вести, српскиот министер за правда, Зоран Стојковиќ, се состана со шефот на мисијата на ОБСЕ во Србија и Црна Гора, Маурицио Масари, на разговори за темпото на судските реформи во Србија. 
Стојковиќ рече дека Венецијанската конвенција и Советот на Европа ќе му помагаат на министерството при спроведувањето на неговата стратегија. 
(РТС, Б92, Tанјуг, веб-страница на српската влада - 11/07/05)
