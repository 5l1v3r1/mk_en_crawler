13/03/2005
СПЛИТ, Хрватска -- Хрватската министерка за надворешни работи, Колинда Грабар-Китаровиќ, во саботата (12-ти март) ја потврди позицијата на Владата дека разговорите за пристап со ЕУ треба да започнат в четврток, според планираното. 
За време на посетата на Сплит Грабар-Китаровиќ рече дека единствена пречка е пензионираниот генерал Анте Готовина, еден од најбараните обвинети од страна на Трибуналот на ОН за воени злосторства. 
Официјалните претставници рекоа дека ако Загреб не го уапси и екстрадира, би можел да биде доведен во прашања почетокот на разговорите.
Исто така во петокот, мисијата на ОБСЕ во Хрватска изрази загриженост во врска со последните предлог-промени на изборниот закон. 
Критичарите велат дека амандманите би можеле да ги поткопаат избирачките права на голем број граѓани, особено на малцинствата. 
(ХРТ, ХИНА - 12/03/05; Веб-страница на ОБСЕ - 11/03/05)
