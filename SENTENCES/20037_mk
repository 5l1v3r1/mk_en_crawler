19/08/2007
САРАЕВО, Босна и Херцеговина (БиХ) -- Според разузнавачките извештаи, Ал каеда најверојатно ја користи БиХ како транзитна точка, објави во петокот (17-ти август) висок американски дипломат. 
Рафи Грегоријан, заменик на високиот претставник на меѓународната заедница во БиХ, Мирослав Лајчак, за „Дневни аваз“ изјави дека во БиХ има луѓе што ја поддржуваат терористичката група и се подготвени да ги заштитат нејзините членови, како и да им обезбедат пари и лажни документи. 
Тој додаде дека некои од странските борци кои се приклучија на армијата на босанските муслимани за време на конфликтот во периодот 1992-1995 година, имале директни врски со Ал каеда. 
Повеќето од нив, објасни тој, биле помагачи, а не терористи, кои чекале наредби. 
Владата на БиХ неодамна им ги одзеде државјанствата на околу 400 поранешни исламски борци.
Во другите вести, војниците на ЕУФОР се приклучија на пешадиската единица на босанската армија на првата заедничка воена вежба откако двете армии на земјата беа консолидирани во единствена сила. 
Портпаролот рече дека четиридневната вежба имала за цел подобрување на подготвеноста на ЕУФОР за одржување безбедно и стабилно опкружување во земјата. 
(Дневни аваз, АФП, ХИНА, Вечерњи лист, Радио Слободна Европа, РТРС, СРНА - 18/08/07; AФП, АП, АКИ - 16/08/07)
