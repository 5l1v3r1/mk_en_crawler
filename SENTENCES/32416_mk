23/03/2003
АНКАРА, Турција -- Владата ги отфрла извештаите во медиумите, од саботата (22 март), дека околу 1,000 турски трупи се распоредени во северен Ирак. 
Според заменик-премиерот Абдула Ѓул, Парламентот само одобрил тие да се стационираат во област околу 20 километри северно од границата. 
Целта, навести Ѓул, е да се спречи приливот на бегалци од типот на оној во 1991 година, кога околу 500,000 Ирачани ја преминаа границата.
Парламентот е, исто така, загрижен поради можните напади од страна на курдските бунтовници. 
Воени официјални претставници велат дека се подготвени да интервенираат во случај на такви безбедносни ризици. 
Тим од бугарската бТВ, известувајќи од турско-ирачката граница, вели дека видел воени маневри но не и преминуваoе на границата. 
Германскиот министер за надворешни работи Јошка Фишер предупреди дека неговата земја ќе го повлече својот персонал кој работи на надгледувачките летала АВАКС ако турските трупи влезат во Ирак. 
(Турски дневни вести, АФП, СНН - 23/03/03; агенција Анадолу, бТВ, Турски дневни вести, АП, АФП, Ројтерс, СНН, ББС - 22/03/03)
