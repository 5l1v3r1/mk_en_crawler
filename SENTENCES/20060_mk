18/11/2007
САРАЕВО, Босна и Херцеговина (БиХ) -- Повеќе од 450 тела се откриени досега во масовната гробница во близина на селото Каменица, објави во петокот (16-ти ноември) обвинителот. 
Властите велат дека очекуваат да бидат ископани најмалку уште 100 човечки остатоци на местото. 
Документите пронајдени со некои од телата, покажуваат дека тие биле муслимански жртви на масакрот во Сребреница. 
Ова е деветта масовна гробница откриена во Каменица. 
Во другите вести, Швајцарија ги објави плановите за депортирање седум поединци, кои се бореле на муслиманската страна во конфликтот во периодот 1992-1995 година во БиХ. 
Мажите се вели дека нелегално престојувале во Швајцарија. 
Според непотврдени извештаи, тие се Мароканци и Тунижани. 
(AФП, АП - 16/11//07)
