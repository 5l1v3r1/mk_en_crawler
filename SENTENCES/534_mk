08/01/2013
Мики Трајковски за Southeast European Times во Скопје-- 08.01.13
Две децении откако Балканот беше растргнат од етнички и верски војни, регионот има постигнато напредок кон помирување и соработка.
На национално ниво, знаците имаат широк размер:
договори во вредност од милиони евра, заеднички воени вежби составени од илјадници војници.
На помал и можеби позначајен размер, претставници на општини од регионот се здружија за да се поттикне размената на искуства и добри практики во областа на туризмот и економијата.
Во рамките на иницијатива, Парк на пријателство беше отворен минатиот месец во Охрид.
Градоначалници од повеќе од 10 градови во регионот се собраа за да испратат порака за мир и пријателство со засадување на дрво во паркот.
Наречена уште и Парк на соживот, областа опфаќа 5.000 квадратни метри.
На секое дрво стои знак со името на општината која го засадила.
Паркот треба да вклучи спортски и рекреативни објекти.
„Пријателството и културниот натпревар меѓу земјите се најважни нешта“, градоначалникот на Охрид, Александар Петрески, иницијатор на оваа идеја, изјави заSETimes.
„Пораката што ја испраќаме од овде е дека ова е место за сите луѓе кои живеат во овие области ...
каде што ќе се натпреваруваме во спортот и културата, а не во војна ...“, рече Петрески.
„Сакам овој парк да биде симбол за понатамошна соработка помеѓу балканските народи.
Овој регион треба да биде пример за толеранција и мир за целиот свет“, изјави Артан Шкамби, градоначалникот на албанскиот град Поградец, заSETimes.
Рајко Фај, градски советник во општината Птуј во Словенија, изјави дека е време за промени на Балканот.
„Добрата волја ќе биде основа за понатамошна успешна соработка и размена на искуства.
Мислам дека [постарите] треба да им го покажат патот на младите кои се иднината на овој регион, и кои мораа да растат во сосема различни времиња, во поделби и војни.
Ова е почеток на нешто што ќе расте и се развива“, изјави Фајт заSETimes.
Учесниците, исто така, се фокусираа на идеи за промовирање на туристичкиот и културниот сектор во регионот.
Наум Мариноски, професор на Факултетот за туризам во Охрид, рече дека градовите кои учествуваа во Паркот на пријателството треба да бидат вклучени во туристичката понуда на регионот.
„Дрвото на пријателство е позитивна работа, дури и ако тоа е засадено од еден непријател.
Паркот на пријателството од аспект на туризмот може да има големо значење, бидејќи туристите кои доаѓаат тука, ќе сакаат да го видат“, изјави Мариноски заSETimes.
Групата се согласи да ги разгледа можностите за заеднички проекти користејќи го Инструментот за претпристапна помош од ЕУ.
Таа планира да одржува средби на годишно ниво, во обид да поттикне заеднички проекти во областа на економијата, културата и спортот.
„Заедно сме посилни, заедно можеме да направиме повеќе“, изјави Дамир Риљек, градоначалник на хрватскиот град Трогир, заSETimes„Ние сме луѓе кои во изминатите 20 години сме искусиле сè.
Затоа сме осудени заедно да се бориме за подобра иднина на овој регион“.
„Нема причина да не соработуваме и да не ја продлабочиме нашата комуникација бидејќи тоа е во интерес на сите наши граѓани.
Овој регион е секогаш нестабилен, но поради тоа ние треба да гледаме кон иднината, а не да се враќаме кон минатото“, рече Петар Филиповиќ, градоначалник на општината Инџија во Србија.
Мурат Бозаџи, заменик-градоначалник на турскиот град Јалова, рече дека Турција е голем поддржувач на сите балкански земји, како и и дека во интерес на граѓаните во регионот е да си помагаат едни на други.
„Турција работи ...
заедно со балканските земји за иднината.
Ова е доказ дека Турција е пријател на целиот регион“, изјави Бозаџи заSETimes.
Заменик-градоначалникот на бугарскиот град Несебар, Виктор Борисов се согласи.
„Мислам дека пред сите нас е процес на интеграција во Европската унија.
Тоа би било добро ако, што е можно поскоро, сите држави ги остават поделбите зад себе.
Тогаш сите ние ќе бидеме како еден народ“, Борисов изјави заSETimes.
Граѓаните, исто така, се согласуваат.
„Ова иницирање на соработка на градовите од Балканот, ние во нашиот град го прифативме со големо задоволство.
Мислам дека ние луѓето од Балканот преку заедничка соработка може да направиме многу повеќе за нашата заедничка иднина“, 32-годишната жителка на Охрид Ирена Мариновска изјави заSETimes.
