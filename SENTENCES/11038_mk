30/03/2005
САРАЕВО, Босна и Херцеговина (БиХ) -- Поранешен полициски командант од босанските Срби обвинет во врска со масакрот во Сребреница во 1995 година ќе му се предаде на Трибуналот на ОН оваа недела, објави во вторникот (29-ти март) претседателот на босанските Срби, Драган Чавиќ. 
Обвинителите го обвинија 45-годишниот Љубомир Боровчанин за соучество во геноцид и злосторства против човештвото. 
Не беше веднаш јасно дали осомничениот веќе е притворен од страна на властите на босанските Срби.
Во другите вести, босанскиот министер за комуникации и транспорт Бранко Докиќ е обвинет за финансиска злоупотреба, која наводно се случила додека бил министер за комуникации на Република Српска. 
Неговиот претходник на функцијата, Марко Павиќ, е исто така обвинет. 
(Политика, Независне новине - 30/03/05; Ројтерс, АФП, Бета, Танјуг, веб-страница на Владата на РС, Фена, НТВ Хајат - 29/03/05)
