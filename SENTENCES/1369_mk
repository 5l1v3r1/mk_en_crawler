26/02/2010
Српскиот вицепремиер и министер за економија, Млаѓан Динкиќ, го отвори белградскиот Меѓународен саем на туризмот во средата (24-ти февруари).
На настанот, кој завршува в недела, ќе учествуваат 850 изложувачи од 41 држава.
За првпат ќе учествуваат туристички агенции од САД и Шпанија.
Двете најголеми авио-компании во Грција Олимпик ер и Егејан ерлајнс, во понеделникот (22-ри февруари) објавија дека ќе се спојат.
Договорот е ставен на одобрување од страна на регулаторните власти на ЕУ, што може да потрае неколку месеци, објави Марфин инвестмен груп, сопственикот на Олимпик ер.
Новото претпријатие ќе почне со работа најрано во октомври.
Дунавски центар за компетентност беше отворен во вторникот (23-ти февруари) во Белград.
Регионалната институција -- основана од Србија, Хрватска, Бугарија и Романија, Украина и Молдавија -- има за цел промовирање на туристичкиот потенцијал на реката Дунав и економскиот развој на регионот.
Канцеларијата за врски на Европската комисија во Косово во понеделникот (22-ри февруари) отпочна проект вреден 1 милион евра за поддршка на Косовската цивилна авијациска управа.
Двегодишниот проект треба да й помогне на косовската авијација да ги спроведе безбедносните стандарди на ЕУ.
Авио-компаниите од економска класа Спанер и Норвиџан ер, ќе почнат со летови од Загреб ова лето, објави директорот на Загрепскиот аеродром Тончи Пеовиќ, во изјава за весникот Вјесник во вторникот (23-ти февруари(.
Германскиот малопродажен синџир ЛИДЛ во понеделникот (22-ри февруари) објави дека го купил Плус, синџирот продавници за производи по дисконтни цени во Романијa и Бугаријa.
Романското претставништво, кое работи од 2005 година, се проценува на повеќе од 200 милиони евра.
Tурскиот ГСМ оператор Туркчел ја освои наградата за „Најдобра корпоративна управа во Турција“, која ја доделува списанието Светски финансии.
Претпријатието беше вклучено во престижното рангирање заедно со фармацевтското претпријатие Баер од Германија, холандското Ројал Филипс електроникс, шведското Електролукс, швајцарското Рош и американското Федекс.
(Разни извори -- 19/02/10-26/02/10)
