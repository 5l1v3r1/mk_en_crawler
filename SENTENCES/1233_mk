29/04/2009
Дванаесеттото издание на Скопскиот филмски фестивал беше отворено на 22-ри април.
Еднонеделниот фестивал, со темата „Пролетно филмско будење“, е поделен на два дела -- главна и авторска програма, специјални проекции, документарци, источноевропски вестерни, краткометражни филмови и ретроспектива на филмовите на режисерот Бранко Гапо.
Романската пливачка Камелија Потец постави нов европски рекорд со време од 15:52 во 1.500 метри слободен стил на франциското Првенство во пливање во неделата (26-ти април) во Монтпеје.
Потец го сруши рекордот од минатата година на Италијанката Алесија Филипини во Тревисо.
Tурскиот министер за култура, Ертурул Гунар, и неговата македонска колешка, Елизабета Канческа-Милевска, потпишаа договор на 22-ри април за двегодишна програма за културна соработка.
Истиот ќе се фокусира на зајакнувањето на соработката во културата и уметноста, реципрочно промовирање на културите на двете земји и отворање културно-информативни центри во Истанбул и Скопје.
Осмото издание на меѓународниот актерски фестивал Аполон се одржува од понеделник (27-ми април) до 2-ри мај во Фиери, Aлбанијa.
Вкупно осум театарски групи од Албанија, Maкедонијa, Косовo, Италија и Романија се борат за наградите на фестивалот.
„Виенската недела во Косово“, која вклучува изложби и донации на книги, започна на 22-ри април во градот Пеќ.
Десет студенти од универзитетите во Виена и Линц ги претставија своите дела на изложбата која вклучуваше перформанс и видео-инсталации во локалната уметничка галерија.
Локалните уметнички средни училишта добија донација од 1.200 книги на германски и англиски јазик.
Изложба на фотографии од 18 локации во Југоисточна Европа кои се наоѓаат на листата на УНЕСКО на светското културно наследство, беше отворена во Белград во четвртокот (23-ти април).
Изложбата во галеријата Австриски културен форум ја отвори српскиот министер за култура, Небојша Брадиќ, и австрискиот амбасадор Клеменс Која.
Љубителите на музиката во Бања Лука уживаа во осмиот Меѓународен фестивал на тамбурашки оркестри во петокот (24-ти април) и саботата во Бања Лука.
На настанот учествуваа оркестри од Словенија, Хрватска, Србија и Босна и Херцеговинa.
(Разни извори – 22/04/09-29/04/09)
