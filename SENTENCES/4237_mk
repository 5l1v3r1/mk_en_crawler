14/08/2008
Црногорскиот ватерполо тим ја порази Грција со 10:6. 
Млаѓан Јановиќ, Владимир Јојковиќ, Предраг Јокиќ и Борис Злоковиќ постигнаа по два гола, додека Никола Вукчевиќ и Милан Тичиќ по еден. 
Јоргос Нтоскас водеше во постигнати голови за Грција, со вкупно два гола.
***
Бугарскиот борач во грчко-римски стил Николај Гергов го победи својот турски противник Сереф Ероглу со 3:1 во категоријата до 66 килограми. 
Во категоријата до 96 килограми Калојан Динчев изгуби од Марек Свец од Чешка со 3:1.
***
Хрватскa ја порази Германија во ватерполо за мажи со 13:5. 
Дамир Буриќ постигна три гола, додека по два постигнаа Маро Јоковиќ, Миле Слодлака, Паво Марковиќ и Михо Бошковиќ. 
Здеслав Врдољак и Самир Варац дадоа по еден гол. 
Најдобриот германски голготер, Марц Полице, имаше шест удари кон голот, но само два го поминаа голманот.
***
Во одбојка на плажа за жени, грчката двојка Василики Карантасиу и Василики Арванити загубија со 39:43 од Бразилката Рената Рибеиро и Талита Роча. 
Друга двојка, Ефталија Кутруманиду и Мариа Циарцани, немаа успех на истиот натпревар. 
Стрелачката Елпида Романци загуби од Кореанката Парк Сунг-Хјун во женските индивидуални осумфинални елиминации. 
Во грчко-римско борење Теодорос Тунусидес загуби од Грузиецот Рамас Нозадзе во категоријата до 96 килограми.
***
Романскиот пливач Разван Јонут Флореа заврши на второто место во полуфиналето за мажи во грбно пливање на 200 метри, со време 1:565.45. 
Во гимнастика, Флавиус Кочи беше единствен репрезентативец од Балканот во олраунд за мажи. 
Тој беше 18-ти на натпреварот, на кој победи Кинезот Јанг Веи. 
Во пинг-понг за жени, Романија загуби од Хонг Конг со 0:3.
***
Српскиот машки ватерполо тим ги победи САД со 4:2 во четвртокот, во дефанзивна игра со малку поени. 
Душко Пијетловиќ, Александар Сапиќ, Вања Удовичиќ и Владимир Вујасиновиќ постигнаа по еден гол, Петер Варелас ги постигна двата гола за САД. 
Во машка одбојка, српскиот тим загуби од Полска со 1:3.
***
Tурција доживеа ново разочарување кога кревачот на товар Танир Сагир испадна од натпреварот за мажи до 77 килограми во средата, не успевајќи во три обиди за 165 килограми. 
Сагир ја бранеше титулата на олимписки шампион. 
Во едрење, Али Кемал успеа да стигне само до 18-тото место, додека пливачот Серкан Атасај беше елиминиран од квалификациите во мешано пливање на 200 метри за мажи, завршувајќи на 42-тото место од 46, со време 2:05:25. 
Колешката од тимот Бусе Дилара Гунајдин не успеа во квалификациите во грбно пливање на 200 метри за жени -- таа заврши на 32-рото место, со 2:31:86. 
Серијата порази ја заокружија борачите во грчко-римски стим Сереф Ерогул и Сереф Тутенк, кои загубија во категориите за мажи до 66 и 74 килограми, додека боксерот Бахрам Музафер не успеа во категоријата за мажи до 81 килограм.
Разни извори – 14/08/08
