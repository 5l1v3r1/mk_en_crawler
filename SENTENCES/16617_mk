09/04/2006
СТРАЗБУР, Франција -- Венецијанската комисија, тело на Советот за Европа за правни прашања, го поздрави формирањето од страна на УНМИК на Советничката група за човекови права во Косово.
Во изјавата за печатот од петокот (7-ми април) комисијата рече дека потегот е во согласност со нејзините препораки.
Групата ќе обезбедува правни совети за косовските граѓани кои сметаат дека нивните права се прекршени и кои ги исцрпиле домашните правни лекови.
Сепак, нејзиното мислење нема да биде законски обврзувачко.
Во другите вести, шефот на УНМИК, Сорен Јесен-Петерсен, беше критикуван од страна на Канцеларијата на службите за внатрешен надзор (ОИОС) на ОН, која во петокот издаде извештај во кој се вели дека УНМИК ја занемарува систематската корупција и злоупотребите на приштинскиот аеродром.
Извештајот ја сумира двегодишната истрага на ОИОС, во соработка со ЕУ.
Јесен-Петерсен ги отфрли критиките како „внатрешно неоправдани“, тврдејќи дека тој нема мандат да ги испитува претпријатијата во јавна сопственост во Косово.
Тој, исто така, рече дека ОИОС не требало да ги објави заклучоците.
(Ројтерс - 08/04/06;
AФП, веб-страница на СоЕ - 07/04/06)
