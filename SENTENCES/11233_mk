27/07/2005
ТИРАНА, Албанија -- Советникот на претседателот Алфред Мојсиу за правни прашања, Артур Метани, во вторникот (26-ти јули) изјави дека Мојсиу, најверојатно, ќе ја закаже првата седница на новиот парламент на 10-ти август, но само ако Централната изборна комисија (ЦИК) го заврши прегледот на жалбите поврзани со изборите. 
Изборите се одржаа на 3-ти јули. 
Помошникот на претседателот, исто така, од сите политички партии побара да не му прават притисок на Мојсиу за свикување на парламентот и да ги почитуваат законските процедури.
Исто така во вторникот, ЦИК донесе одлука за повторување на гласањето во две изборни единици поради нерегуларностите претходно овој месец. 
Според претставниците на ЦИК, прегласувањата нема да влијаат на победата на Демократската партија. 
(Албански вести - 27/07/05; веб-страница на албанскиот претседател - 26/07/05)
