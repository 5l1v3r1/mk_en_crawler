25/11/2008
ИСТАНБУЛ, Турција -- Ерменскиот министер за надворешни работи, Едвард Налбандијан, во понеделникот рече дека неговата земја е подготвена да отпочне дипломатски односи и да ја отвори својата граница со Турција без предуслови.
Налбандијан одржа прес-конференција во Истанбул, по состанокот на Организацијата на Црноморската економска соработка и разговорите со својот турски колега, Али Бабаџан.
„Ваквиот развој би бил од корист за двете земји“, рече Налбадијан, додавајќи дека тој не гледа поголеми пречки за нормализирање на односите помеѓу Турција и Ерменија.
Турција објави дека планира да ги обнови дипломатските односи со Ерменија, како и да назначи „акредитиран амбасадор“.
Двете земји немаат дипломатски односи откако Ерменија стана независна од Советскиот Сојуз во 1991 година.
Главните причини се противењето на Турција на окупацијата од страна на Ерменија на регионот на Нагорно-Карабах во Азербејџан и напорите на Јереван да ги класифицира убиствата на 1,5 милион ерменски цивили од страна на отоманските Турци во периодот 1915-1917 година како геноцид.
Грузија долго време беше посредник помеѓу Турција и Ерменија.
(Хуријет, новинска агенција Анадолу, Заман, НТВ, ДПА, АП, АФП, СНН Турк, Ксинхуа, РИА Новости, АНА-МПА, Катимерини, In.news - 24/11/08)
