10/04/2006
БАЊА ЛУКА, Босна и Херцеговина (БиХ) -- Новите специјални обвинители на Република Српска (РС) за организиран криминал и тешки економски кривични дела, би можеле да започнат со работа во јуни, според министерот за правда на РС, Омер Висиќ. 
Во интервјуто од понеделникот (10-ти април) во весникот „Независне новине“, Власиќ рече дека ако новоусвоениот закон, со кој се овозможува формирање на специјален суд и обвинителство за спроведување на случаите на организиран криминал и воени злосторства, биде објавен во Службениот весник до 15-ти април, овие оддели ќе можат да започнат со работа 15 дена подоцна. 
Тоа, од своја страна, ќе го отвори патот за судења во мај, кои би можеле да водат до отпочнување на истраги во јуни, објасни тој.
Во другите вести, министерот на БиХ за човекови права и бегалци, Мирсад Кебо, во неделата ја критикуваше Федерацијата на БиХ (ФБиХ) поради тоа што не одговори на неговото распрашување во врска со сараевските Срби, кои се водат за исчезнати од конфликтот во БиХ. 
Кебо за новинарите изјави дека на 17-ти март испратил писмо до премиерот на ФБиХ, Ахмет Наџипашиќ, барајќи информации во врска со активностите што ги презема владата на ентитетот за утврдување на судбината на исчезнатите, но досега не добил никаков одговор. 
(Независне новине, Дневни аваз - 10/04/06; РТРС - 09/04/06)
