07/12/2008
БРИСЕЛ, Белгија -- Шефот за надворешна политика на ЕУ, Хавиер Солана, во петокот (5-ти декември) објави дека мисијата предводена од ЕУ во Косово, ЕУЛЕКС, ќе започне со работа во вторник, откако го достигна својот „првичен оперативен капацитет“. 
Главната задача на мисијата ќе биде поттикнување на превласта на правото, рече Солана. 
„Првично ќе има 1.300 меѓународни претставници во ЕУЛЕКС. 
Ќе имаме рок од неколку месеци за мисијата да го достигне своето целосно оперативно ниво од 1.900 лица, плус уште 1.000 локални претставници кои ќе работат со нас“, објасна Солана. 
Во меѓувреме, американскиот помошник државен секретар Даниел Фрид, во петокот рече дека ЕУЛЕКС ќе работи во согласност со резолуцијата 1244 на Советот за безбедност на ОН, но нема да биде неутрална во поглед на статусот на Косово. 
Косово нема да претрпи тивка поделба, рече Фрид за Радио Слободна Европа. 
(РТС, Блиц, Фри Јуроп, Б92, Бета - 05/12/08)
