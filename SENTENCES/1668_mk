08/11/2010
Регионален курс за обука во борбата против современиот технолошки криминал, почна во средата (3-ти ноември) во Белград.
На отворањето на настанот, српскиот министер за внатрешни работи, Ивица Дачиќ, и шефот на мисијата на ОБСЕ во Србија, Димитриос Кипреос, повика на понатамошна регионална соработка во борбата против овој вид криминал, бидејќи истиот не признава граници.
Околу 20 полицајци од земјите во Југоисточна Европа присуствуваат на тринеделниот курс.
Српскиот министер за здравство, Томица Милосављевиќ, и претседателот на Еуротрансплант, Бруно Меисер, разменија писма на намера на 2-ри ноември, отворајќи го патот за Србија да потпише прелиминарен договор за соработка со фондацијата до средината на 2011 година.
Милосављевиќ рече дека очекува Србија да се приклучи во 2012 година.
Еуротрансплант е надлежен за посредување и распределба на процедурите за донација на органи во Австрија, Белгија, Хрватска, Германија, Луксембург, Холандија и Словенија.
Околу 28 отсто од босанските граѓани не користат компјутер, покажа истражувањето на претпријатието Алгебра едукација.
Според податоците цитирани во локалните медиуми, 29 отсто од Босанците користат компјутери за забава, 23 отсто за работа и 15 отсто за образовни цели.
Истражувањето беше спроведено меѓу 206 луѓе во Сараево, Мостар, Тузла и Бања Лука во октомври.
Мајкрософт ќе вработи нови специјалисти за ИТ во Бугаријa, рече заменик-претседателот на претпријатието за Централна и Источна Европа, Дон Гратам, за дневниот весник Стандард, со седиште во Софија.
Тој рече дека 9.000 специјалисти се очекува да почнат да работат во секторот на ИТ до 2013 година.
Претпријатието инвестираше повеќе од 1,2 милиони американски долари во Бугарија и моментно вработува околу 12.000 луѓе.
Гратам рече дека приоритети на Мајкрософт, покрај ИТ, се образованието и социјалниот сектор.
Гугл отвора канцеларија во Романијa овој месец.
Канцеларијата ќе биде водена од Дан Булучеа, поранешен бизнис и маркетинг директор во Мајкрософт.
Американскиот технолошки концерт Интел, најголемиот производител на микропроцесори во светот, отвора софтвер развоен центар во Букурешт.
Ова ќе биде прв ваков центар на Интел во Европа.
Романската министерка за туризам, Елена Удра, на 2-ри ноември рече дека претпријатието ќе отвори сопствена Фејсбук страница за привлекување повеќе туристи.
Блејк Чендли, Фејсбук директор за продажба во Европа, Блискиот Исток и Азија, рече дека претпријатието ќе помогне за промовирање на романскиот туризам.
Страницата може да се очекува онлајн на веб-страницата некаде на пролет.
Античка гробница, за која се верува дека е 2.500 години стара, беше откриена за време на работите на улица во Ларнака, Кипар.
Научниците велат дека се најдени женски скелет и шест садови, кои датираат од околу 500 година п.н.е.
Гробницата е значајна бидејќи само неколку од овој вид се најдени во регионот.
(Разни извори -- 01/11/10-08/11/10)
