19/07/2009
ЉУБЉАНА, Словенија -- Односите меѓу Словенија и Хрватска се во многу чувствителна фаза и треба да им се обрне посебно внимание, рече словенечкиот претседател Данило Турк во саботата (18-ти јули) во интервју за весникот Дневник.
Тој истакна дека двете земји треба да ги продолжат разговорите за најновиот предлог на Европската комисија (ЕК) за решавање на нивниот пограничен спор, и да избегнуваат „агресивна и навредлива реторика“.
Турк, исто така, потсети на минатонеделниот инцидент, кога полицијата уапси хрватски воен ветеран кој, наводно, планирал да изврши атентат врз словенечкиот премиер Борут Пахор.
Тој рече дека иако се работи за психички болна личност, тоа ја покажа актуелната напната атмосфера помеѓу двете соседни земји.
(Дневник, СТА, Макфакс - 18/07/09, ХИНА, АФП - 17/07/09)
