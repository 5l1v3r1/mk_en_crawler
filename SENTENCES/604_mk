16/03/2005
(Разни извори – 09/03/05 – 16/03/05)
Двојазичната романско-португалска збирка поеми на Михаи Еминеску, еден од најголемите рoмански поети, беше објавена во Лисабон, Португалија, на 13-ти март, од страна на издавачката куќа Еворамонс.
Збирката содржи 25 избрани поеми.
На 14-ти март во Музејот на модерна уметност во Боснa и Херцеговина (БиХ) беше отворена изложба која ја прикажува полската традиција на графичка уметност.
На изложбата, организирана во соработка со Полската амбасада во БиХ, се прикажани слики и постери на 28 полски уметници и дизајнери.
Хрватската скијачка, Јаница Костелиќ, освои второ место на Светскиот куп за жени, веднаш по Швеѓанката Ања Персон, на велеслаломот во Лензерхајде, во Швајцарија.
Дваесетитригодишната Костелиќ ја загуби титулата за само три поени, по една година рехабилитација од повреди и болест.
Еден од најпознатите грчки композитори, Ставрос Кујиумцис, почина на 12-ти март на 73-годишна возраст.
Тој почина од срцев удар во својот роден град Солун.
Кујиумцис стана популарен во 1960-тите и оттогаш пишуваше песни за најпознатите грчки пејачи.
Изложбата на истакнатиот романски уметник Јоан Немтои, насловена како „Мадрид 11.03“, а посветена на жртвите на терористичките напади во Мадрид, беше отворена во галеријата Немтои во Букурешт.
Изложбата на дела од стакло, исто така, е посветена и на 16-те Романци, кои ги загубија животите на мадридската станица Аточа.
Бугарскиот министер за култура и туризам, Нина Чилова, и нејзините грчки и турски колеги, Димитрис Аврамопулос и Атила Коч, минатата недела се состанаа на разговори во врска со идејата за формирање на „златен триаголник“ помеѓу Софија, Истанбул и Атина за култура и туризам.
Според Чилова бугарските и грчките тур оператори веќе разговараат за пилот-проектот наречен „Родопските планини - Домот на Орфеј“.
Минатиот викенд во албанскиот град Елбасан се одржа фестивал на народни песни.
На настанот кој го организираше албанското Министерство за култура и општината Елбасан учествуваа 11 фолклорни ансамбли од целата земја.
Грција избра локација за трките во Формула 1.
Министерот за туризам, Димитрис Аврамопулос, минатата недела објави дека патеката ќе се наоѓа во Виотиа, 100 километри северно од Атина.
Турција, во меѓувреме, го завршува својот проект за Формула 1 и треба да биде домаќин на Гранд При трката во август.
Книгата на македонската писателка, Оливера Николовска, „Куклите на Росица“ ја освои наградата за роман на годината што ја доделува весникот <I>Утрински весник</I>.
Нејзиното дело, чие дејството се случува во турбулентните години од 19-тиот век, беше избрано во конкуренција на 37 романи.
\***
Турските натпреварувачи освоија 12 медали -- четири златни, четири сребрени и четири бронзени -- на 15-тиот европски шампионат во таеквондо за јуниори, кој заврши на 14-ти март во Баку, Азербејџан.
Турција, исто така, се пласираше на второто место во натпреварите за жени.
