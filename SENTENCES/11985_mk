15/02/2005
БАЊА ЛУКА, Босна и Херцеговина (БиХ) -- Српската партија за демократски напредок во понеделникот (14-ти февруари) објави дека ќе ја поддржи новопредложената влада на Република Српска на парламентарното гласање во Бања Лука во вторник (15-ти февруари).
Сепак, партијата истакна дека нејзината поддршка зависи од договорот со Српската демократска партија на мандаторот Перо Букејловиќ во врска со идниот состав на државниот Министерски совет на БиХ.
Во другите вести, хрватскиот член на Претседателството на БиХ, Драган Човиќ, рече дека следната недела петте главни партии ќе започнат разговори во врска со евентуалните измени на уставот на БиХ.
Тој за загребскиот дневен весник „Вечерњи лист“ изјави дека целта е Парламентот да ги усвои измените до крајот на оваа година.
(Независне новине, Вечерњи лист, Pincom.info - 15/02/05;
ПБС БиХ, РТРС - 14/02/05)
