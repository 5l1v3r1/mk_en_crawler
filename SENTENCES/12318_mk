11/02/2005
СКОПЈЕ, Македонија -- Бригадата за Југоисточна Европа (СЕЕБРИГ), најверојатно, ќе ја започне својата прва мисија во Авганистан во февруари 2006 година, изјави во четвртокот (10-ти февруари) командантот на бригадата, бригадниот генерал Џовани Сулис. 
Тој додаде дека СЕЕБРИГ ја разгледува можноста да им се приклучи на меѓународните мировници во Ирак. 
За ваков чекор потребно е одобрение од страна на сите земји-членки -- Албанија, Бугарија, Грција, Македонија, Турција, Романија и Италија. 
Сулис ја посети единицата на Македонската армија што ќе учествува во СЕЕБРИГ. 
(MИA - 10/02/05)
