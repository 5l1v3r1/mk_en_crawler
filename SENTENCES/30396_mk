18/03/2011
БУКУРЕШТ, Романија -- Опозициската коалиција, Социјал-либерален сојуз, во четвртокот (17-ти март) поднесе жалба на новиот закон за работни односи, рече Мирчеа Дуса, водач на групата на Социјалдемократската партија во парламентот. 
Жалбата ја оспорува уставноста на усвојувањето на законот преку итна процедура, според која предлог-закон предложен од владата се усвојува без парламентарна расправа или гласање. 
Жалбата, исто така, ги оспорува деталите на законот во врска со правата на вработените. 
Судот се очекува да расправа за иницијативата следната недела. 
(Meдиафакс, Агерпрес, Хотњус, Зиаре - 17/03/11)
