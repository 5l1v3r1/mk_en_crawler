19/08/2005
СОФИЈА, Бугарија -- Во интервјуто од петокот (19-ти август) во весникот „Монитор“ поранешниот премиер Симеон Саксобурготски вели дека новата владејачка коалиција претставува вистински избор за Бугарија, со оглед на тоа што ќе загарантира понатамошен напредок на земјата. 
Тој го истакна позитивниот одговор што владата го доби од партнерите на Бугарија во ЕУ и рече дека коалицијата, која ја сочинуваат трите партии со најдобри резултати на изборите на 25-ти јуни, ја одразува волјата на народот.
Во другите вести, Министерството за внатрешни работи во четвртокот објави дека полицијата извршила упад во четири нелегални работилници за производство на оружје за бугарските гангстери во Италија и Шпанија. 
Четворица изработувачи на пушки беа уапсени за време на рациите во средата во централниот регион Казанлак. 
(Монитор - 19/08/05; AФП - 18/08/05)
