25/08/2010
Повеќе од 90 археолошки локалитети низ цела Грција останаа отворени во вторникот вечер (24-ти август) на полна месечина -- последна ова лето. 
Акрополот беше отворен вечерта откако беше разрешен спорот околу платите со стражарите. 
Новиот музеј на Акрополот, Ртот Соунион и Националниот археолошки музеј, исто така, ги пречекаат посетителите на месечина.
***
Изложбата на графички дела на Салвадор Дали ќе биде отворена на 2-ри септември во Музејот 25-ти мај во Белград. 
Изложбата која трае до 15-ти ноември, се состои од 200 дела од Библија Сакра на Дали и дела од Божествената комедија.
***
Ирската рок-група Ју-Ту ќе одржи концерт во Истанбул на 6-ти септември. 
Билетите за концертот на Олимпискиот стадион Ататурк, кој ќе биде најголем концерт на стадион одржан во Tурција, се во продажба. 
Групата ќе настапи во Атина на 3-ти септември.
***
Група филмски работници од неколку земји ги здружија силите за создавање шест краткометражни филмови во рамките на проектот „Не заборавај ме -- Истанбул“, посветен на турскиот град како Европски главен град на културата 2010. 
Режисери се Аида Бегиќ од Босна и Херцеговина, Стефан Арсенијевиќ од Србија и Стериос Низирис од Грција. 
Филмот ќе биде сниман до крајот на октомври.
***
Вкупно 11 фолклорни ансамбли од десет држави учествуваат на 38-мото издание од Меѓународниот фолклорен фестивал во Бургас, Бугаријa. 
Четиридневниот настан се затвора в петок (27-ми август).
***
Србијa освои злато на финалето во кошарка на инаугуративната Младинската олимпијада во Сингапур. 
Победата дојде во финалињата против Хрватска во понеделникот (23-ти август). 
Грција освои бронза, победувајќи ги САД.
***
Единаесеттото издание на Медитеранскиот филмски фестивал беше отворено на 1-ви септември во Широки Брег, Босна и Херцеговинa. 
Програмата се состои од 21 документарен филм од десет земји. 
Ова е најстар фестивал на документарниот филм во регионот.
***
Филмот „Меден месец“ на српскиот режисер Горан Паскаљевиќ беше отворен во саботата (21-ви август) на 45-тото издание на Нишкиот фестивал. 
Српскиот министер за култура, Небојша Брадиќ, и министерот за внатрешни работи, Ивица Дачиќ, беа меѓу гостите на церемонијата на отворање. 
Околу 14 домашни филмови ќе бидат прикажани за време на настанот.
***
Скоро 900.000 луѓе учествуваа на овогодинешниот белградски Пиво фест. 
Четиридневниот настан се одржа во паркот Ушче до саботата (22-ри август). 
На настанот, исто така, имаше и музика во живо.
***
Романскиот гимнастичар Андреи Мунтеан освои злато во категоријата обрачи на Младинската олимпијада во Сингапур во саботата (21-ви август). 
Во неделата тој освои сребро во категоријата разбој.
(Разни извори -- 18/08/10-25/08/10)
