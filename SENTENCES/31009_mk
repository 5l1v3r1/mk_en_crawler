07/12/2010
ПРИШТИНА, Косово -- Тим од 120 групи, кој го сочинуваат претставници од амбасадите во Косово, координирани од шефот на Меѓународната цивилна канцеларија, Питер Фејт, ќе ги следат предвремените избори в недела (12-ти декември). 
„ЕУ, како главен партнер на Косово, вложи значителни напори за да донесе дипломатски набљудувачи од земјите-членки на ЕУ и од другите земји, и да го охрабри одржувањето на престојните избори во Косово во согласност со меѓународните стандарди“, се вели во соопштението на ИЦО од понеделникот.
Во меѓувреме, Европската мрежа на изборни набљудувачки организации (ЕНЕМО) се потврди како единствена меѓународна организација што ќе ги следи предвремените избори в недела. 
Околу 170 набљудувачи ќе известуваат од Косово. 
Овие избори ќе бидат следени и од најголем број локални набљудувачи регистрирани досега во Косово. 
Централната изборна комисија доби барања за акредитирање околу 31.000. 
(Зери, Коха Диторе - 07/12/10; РТК, Кохавижн, Клан Косова - 06/12/10)
