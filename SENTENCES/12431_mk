09/03/2005
САРАЕВО, Босна и Херцеговина (БиХ) -- Церемонијата на отворање на судот за воени злосторства на БиХ и специјалниот оддел за воени злосторства во рамките на канцеларијата на обвинителството на БиХ ќе се одржи в среда (9-ти март).
Претседателот на Трибуналот на ОН за воени злосторства, Теодор Мерон, главната обвинителка на ОН, Карла дел Понте, и високиот претставник на меѓународната заедница во БиХ, Педи Ешдаун, ќе присустуваат на церемонијата и ќе остварат разговори по нејзиното завршување.
Отворањето на специјалните оддели за водење на случаите за воени злосторства во земјата се опишува како голем чекор напред за босанското судство и признавање на напредокот постигнат во реформите.
Почнувајќи од април УНДП и јапонската влада ќе обезбедат широка обука на правните професионалци и официјалните претставници за спроведување на законот во рамките на новите структури.
За таа цел од Јапонија и Фондот на УНДП за БиХ ќе бидат обезбедени вкупно 500.000 американски долари.
(Извори на ОХР, Фена - 08/03/05)
