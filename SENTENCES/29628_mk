29/05/2011
ВАРШАВА, Полска -- Косовската претседателка Атифете Јахјага ги повика сите земји што досега не ја признаа нејзината земја како независна, да го сторат тоа. 
За време на обраќањето на Самитот на Централна и Југоисточна Европа во Варшава во петокот (27-ми мај), таа ја истакна важноста на тековниот дијалог меѓу Приштина и Белград, како за решавање на практичните секојдневни прашања, така и за нормализација на односите меѓу двете земји. 
Српскиот претседател Борис Тадиќ не присуствуваше на состанокот поради присуството на Јахјага. 
Романскиот претседател Трајан Басеску, исто така, го прескокна состанокот, бидејќи Романија е една од членките на ЕУ што не ја признаваат независноста ан Косово. 
(Taнјуг, Блиц - 28/05/11)
