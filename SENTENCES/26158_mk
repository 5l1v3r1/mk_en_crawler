15/09/2009
БУКУРЕШТ, Романија -- Владата во вторникот (15-ти септември) ќе побара од парламентот да й изгласа доверба за три предлог-закони -- за системот на единствена плата во јавниот сектор, образовните реформи и реформите во јавната администрација.
Мерките предвидуваат голема фискална консолидација, вклучително и замрзнување на платите и кратења на работните места во јавниот сектор, како што предложија ММФ и Европската комисија.
Националната либерална партија, најголемата опозициска партија, објави дека ќе го бојкотира гласањето за доверба, бидејќи не беше усвоен ниту еден нејзин амандман.
Пред парламентот, околу 6.000 државни службеници се очекува да протестираат поради овие мерки.
Единаесет синдикати гласаа за отпочнување генерален штрајк против строгите мерки на 5-ти октомври.
(Јурналул национал, Агерпрес, Зиуа, Hotnews.ro - 15/09/09)
