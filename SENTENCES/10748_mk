06/09/2004
БЕЛГРАД, Србија и Црна Гора -- Претставниците на Белград и Подгорица во саботата (5-ти септември) го пофалија ставот, усвоен на состанокот на министрите за надворешни работи на ЕУ во Холандија, кој предвидува „двонасочен“ пристап кон економските и трговските прашања на Србија и на Црна Гора, но го поддржува зачувувањето на државната заедница. 
Српскиот заменик-премиер Мирољуб Лабус рече дека овој пристап ќе помогне во забрзувањето на интеграцијата на Србија и Црна Гора во ЕУ, со истовремено почитување на разликите помеѓу двете републики. 
Црногорскиот претседател Филип Вујановиќ, исто така, изрази задоволство од пристапот на ЕУ, и покрај тоа што ја повтори желбата за одржување на рефередум за независност.
Исто така, министрите за надворешни работи на ЕУ го повторија својот повик до Србите да гласаат на изборите на 23-ти октомври во Косово, потврдувајќи ја загриженоста за безбедноста. 
Белград побара од косовските Срби да го бојкотираат гласањето. 
(Танјуг, Мина - 05/09/04; AФП - 04/09/04)
