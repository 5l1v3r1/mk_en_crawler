13/09/2007
НИКОЗИЈА, Кипар -- Претседателот Тасос Пападопулос во телевизиското интервју во вторникот вечер (11-ти септември) рече дека напорите за изнаоѓање решение за кипарското прашање во рамките на ОН ќе продолжат.
Тој повика на единство помеѓу луѓето во Кипар и рече дека турската војска, која изврши инвазија во 1974 година, е виновна за долготрајната криза.
„Нема непријатели помеѓу нас“, рече Пападопулос.
„Непријателот е еден:
турската окупациска армија.
Противниците на политичката сцена и во изборите се само противници со различни позиции и не се непријатели.“
Tурското Министерство за надворешни работи издаде соопштение во кое се вели дека кипарскиот водач не ги разбира односите помеѓу двете земји.
Портпаролот на Министерството за надворешни работи, Левент Билман, рече дека присуството на турските сили на островот се заснова на меѓународни договори, според кои Велика Британија, Грција и Турција треба да ја гарантираат стабилноста на Кипар.
„Нарекувањето на турските вооружени сили непријатели, не придонесува за мирот“, рече Билман.
(Tркиш викли - 13/09/07;
Сабах, КНА, Елефтеротипија, Фајненшал мирор - 12/09/07)
