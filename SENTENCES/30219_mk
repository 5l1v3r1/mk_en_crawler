19/01/2011
БУКУРЕШТ, Романија -- Светската банка, заедно со ММФ и Европската комисија (ЕК), ќе потпишат нов договор, најверојатно за две години, со цел да й обезбедат на Романија финансиска и техничка помош, објави во вторникот (18-ти јануари) Питер Херолд, менаџер на банката за земјата. 
Новиот договор ќе биде сличен на оној кој е моментно на сила и, најверојатно, ќе биде потпишан во текот на следните неколку месеци. 
Последната транша од 400 милиони евра од актуелниот договор со банката ќе бидат вклучени во следниот договор, рече Херолд. 
Романија е под договор за заем од една милијарда евра со банката за развојна политика, во рамките на скоро 20 милијарди евра финансиска помош која ММФ, ЕК и другите финансиски институции ја обезбедуваат за да й помогнат на земјата да се соочи со рецесијата. 
(Блумберг, Hotnews.ro, Aдеварил, Зиаре - 18/01/11)
