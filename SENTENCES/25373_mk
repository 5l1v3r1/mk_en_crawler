23/12/2009
БУКУРЕШТ, Романија -- Стотици Романци се собраа на церемониите во вторникот (22-ри декември), одбележувајќи ја 20-годишнината од револуцијата со која беше соборен диктаторот Николае Чаушеску.
Разни настани се одржуваа во текот на целата измината недела.
Претседателот Трајан Башеску побара детална истрага за, како што ја нарече, најкрвавата транзиција од комунизам во демократија во Источна Европа.
За време на говорот на Плоштадот на револуцијата во Букурешт тој ги опиша 1.100 луѓе убиени за време на насилството во 1989 година како маченици, кои ги жртвуваа своите животи во името на модерните демократски институции.
Пред дваесет години толпа се собра пред големата претседателска палата што ја изгради Чаушеску, барајќи негова смена.
Тој избега со хеликоптер, но беше фатен набргу потоа во Тарговиште.
Тој и неговата сопруга беа егзекутирани три дена подоцна.
(AП, БТА - 22/12/09)
