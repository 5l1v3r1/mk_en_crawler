13/10/2003
АТИНА, Грција -- Франција овој месец ќе обучува две групи грчки специјалци, кои ќе бидат задолжени за сигурноста за време на Олимписките игри Атина 2004, како што се вели во соопштението од петокот (10-ти октомври) на Француската амбасада во Атина.
За време на првата фаза, француски експерти ќе обучат 15 полицајци, додека во втората фаза инструкции ќе добие нуркачкиот тим на крајбрежната стража.
За третата фаза, во која ќе бидат опфатени и пожарникари, во тек се разговори.
Сите фази вклучуваат специјални техники, кои се користат во случај на терористички напади.
Во другите вести од петокот, заменик-министер за надворешни работи, Тасос Јаницис, отпатува за Софија, каде што се состана со министерката за европски работи, Маглена Кунева.
Таа му додели награда Златен ловоров венец, како потврда на поддршката од страна на Грција за Бугарија, додека Грција го држеше ротирачкото претседателство со ЕУ претходно оваа година.
(AНA - 11/10/03;
MПA, БTA - 10/10/03)
