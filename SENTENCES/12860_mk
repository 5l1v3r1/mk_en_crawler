03/04/2005
ЗАГРЕБ, Хрватска -- Претседателот на главната опозициска Социјалдемократска партија (СДП), Ивица Рачан, во саботата (2-ри април) рече дека СДП ќе продолжи да соработува со Владата во врска со прашањата поврзани со пристапот во ЕУ. 
Рачан им рече на локалните функционери на СДП во Славонски Брод дека партијата уште повеќе ќе ги поддржи проектите кои имаат за цел доближување на Хрватска со ЕУ, но ја критикуваше економската политика на Владата.
Во другите вести, неколку илјади луѓе излегоа на улиците на Загреб во петокот, откако слушнаа дека највисокото меѓународно фудбалско тело му забрани на нивниот тим да се натпреварува за Светскиот куп. 
Веб-страницата Индекс објави дека ФИФА одлучи да ја казни Хрватска поради тоа што не го апси генерал Анте Готовина. 
Веб-страницата подоцна призна дека приказната била првоаприлска шега. 
(Index.hr, ХИНA - 02/04/05; Ананова - 01/04/05)
