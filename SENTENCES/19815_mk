21/12/2007
АНКАРА, Турција -- Министерот за надворешни работи, Али Бабаџан, и американскиот државен секретар Кондолиза Рајс во средата вечер (19-ти декември) телефонски разговараа за прекуграничната операција на Турција во северен Ирак, која беше насочена против камповите на Курдистанската работничка партија (ПКК). 
Бабаџан, наводно, й се заблагодарил на Рајс за разузнавачките информации што ги обезбедија Соединетите Држави и истакнал дека единствената цел на упадот била борба против ПКК. 
Тој вети дека Турција го почитува територијалниот интегритет на Ирак и нема интерес за неговите природни ресурси.
Рајс се согласи дека и покрај тоа што разузнавачката соработка е добра, ситуацијата во Ирак останува чувствителна. 
По воздушните напади во неделата, стотици турски сили ја преминаа границата доцна во вторникот, во потрага по милитанти на ПКК. 
Високи турски официјални претставници посочија дека армијата е подготвена да спроведе и нови упади ако е потребно. 
(Заман, Хуријет - 21/12/07; СНН Турк, Ксинхуа, АП - 20/12/07)
