02/10/2009
ПРИШТИНА, Косово -- Премиерот Хашим Тачи во четвртокот (1-ви октомври) рече дека меѓународната заедница станува сé позаинтересирана за стабилизирањето на ситуацијата во северно Косово, каде што живее претежно српско население. 
Тој го изјави ова по извештаите дека ЕУ ќе го назначи италијанскиот амбасадор во Приштина, Мајкл Џифони, за свој специјален претставник за северно Косово. 
„Важно е дека ќе има поголемо присуство на меѓународните власти, европски и американски, како и присуство на Република Косово во северниот дел од Митровица“, рече Тачи. 
Белград има значително влијание во северниот дел на поделениот град Митровица и остатокот на северно Косово. 
Европската комисија неодамна објави дека ќе испрати мисија да ја следи ситуацијата на границата меѓу Косово и Србија. 
(Косова Сот, Лајм, Експрес - 02/10/09; РТК, Клан Косова, Кохавижн - 01/10/09)
