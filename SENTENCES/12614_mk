09/01/2005
БАЊА ЛУКА, Босна и Херцеговина (БиХ) -- Командантот на штабот на НАТО во БиХ, американскиот бригаден генерал Стивен П. Шук, наводно, укажал на тоа дека до есен би можела да биде донесена одлука за укинување на министерствата за одбрана на ентитетите, во рамките на една поширока реформа на системот за одбрана на БиХ.
Според извештаите на медиумите во саботата (8-ми јануари), Шук истакнал дека за таквата опција било дискутирано од страна на Комисијата за реформи во одбраната на БиХ.
Тој додаде дека според него тоа не би можело да доведе до дестабилизација.
Во петокот, високиот претставник Педи Ешдаун рече дека ќе продолжи со плановите за суспендирање на министерставата за одбрана и внатрешни работи на есен и пренесување на надлежностите на државните министерства.
Тој, сепак, истакна дека тоа пренесување нема да значи укинување на Армијата на РС.
Во другите вести од петокот, претставниците на штабот на НАТО во БиХ го објавија предавањето на босанскиот Србин Душан Бата Тесиќ на полицијата во Бјелина.
Тесиќ беше уапсен на 24-ти декември, врз основа на сомневањата дека им помагал на обвинетите за воени злосторства.
(НТВ Хајат, РТРС, Pincom.info, Фена - 08/01/05;
ПБС БиХ, Pincom.info, Фена - 07/01/05)
