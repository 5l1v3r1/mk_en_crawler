10/05/2006
Овогодинешните Мајски оперски вечери на Maкедонската опера и балет започнаа во вторникот (9-ти мај) со изведбата на Вердиевата „Аида“, со Весна Гиновска-Илкова во главната улога и под диригентската палка на јапонскиот диригент Тошико Јанагисава.
На овогодинешните оперски вечери ќе бидат изведени седум опери и еден балет, а ќе настапат околу 30 гости-солисти и диригенти од девет земји.
Настанот завршува на 31-ви мај со Пучиниевата „Турандот“ под диригентската палка на Оливер Балабурски.
Романските гимнастичари освоија пет медали на 27-миот Европски шампионат за мажи во Волос, Грција од 4-ти до 7-ми мај.
Флавиус Кози и Маријан Драгулеску го освоија златото во натпреварите на коњ со рачки и скок со стап, додека сребрени медали освоија Драгулеску во вежби на под и Алин Санду во вежби со скок.
Романија, исто така, освои и сребро во тимскиот натпревар.
Од другите тимови од Југоисточна Европа, Гркот Власиос Марас освои злато во категоријата хоризонтална греда, а Бугаринот Јордан Јовчев го освои среброто во натпреварите на кругови.
Иницијативата Еврпско кафе се одржа во 27 европски главни градови, меѓу кои и во Aтина, Букурешт, Никозија и Софија, на 9-ти мај, по повод одбележувањето на Денот на Европа.
Во организација на Институтот на регионите на Европа и Австриското претседателство на ЕУ, истото опфати разговори во кафулиња на истакнати автори со јавноста и млади луѓе од земјите-членки и земјите-кандидатки на ЕУ.
Настанот имаше за цел да ја промовира различноста во ЕУ.
Осумнаесеттиот скопски Меѓународен саем на книгата започна на 8-ми мај во македонскиот главен град.
Над 100 издавачки куќи од Албанија, Бугарија, Хрватска, Македонија и Србија и Црна Гора учествуваат на овогодинешниот саем, кој ќе трае до 15-ти мај.
Познатиот турски писател и новинар Ердал Оз почина на 6-ти мај во Истанбул на 71-годишна возраст.
Оз има добиено голем број литературни награди, а неговите книги се објавени во Германија, Унгарија, Македонија, Холандија и Сирија.
Изложбата на дела на познатиот бугарски уметник Димитар Казаков-Нерон (1933-1992) беше отворена во уметничката галерија Витоша во Софија на 8-ми мај.
Изложбата ќе трае до крајот на овој месец.
Со премиерата на драмата на Русомир Богдановски „Фарса за храбриот Науме“, во режија на Благојче Божиновски, и официјално беше отворен Охридскиот градски театар во Maкедонијa.
Институцијата е обновена по околу 50 години, благодарение на заедничката заложба на македонската влада и бизнис секторот.
(Разни извори - 03/05/06 - 10/05/06)
