02/05/2010
ПРИШТИНА, Косово -- Мобилниот и копнениот телефонски сервис за Србите што живеат во централно Косово сé уште не е воспоставен, рече Рада Трајковиќ, директорка на Здравствениот центар во Грачаница, во писмото до српската министерка за телекомуникации, Јасна Матиќ, во саботата (1-ви мај). 
Писмото, во кое се објаснува дека здравствените организации во регионот не можат да контактираат со пациентите, беше поттикнато од соопштението на Матиќ во петокот дека телефонскиот сервис за луѓето кои ги користат српските оператори Телеком и Теленор е обновен низ поголем дел од Косово. 
Властите таму почнаа со онеспособување на мрежите за српската мобилна комуникација пред една недела, тврдејќи дека истите работат нелегално. 
Потегот остави без телефонска врска околу 100.000 Срби. 
(Бета, Б92 - 01/05/10)
