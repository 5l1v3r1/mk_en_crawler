28/02/2005
ЗАГРЕБ, Хрватска -- Министерката за надворешни работи и проширување во ЕУ, Колинда Грабар-Китаровиќ, изјави дека изгледите за отпочнување на разговорите за пристапување со ЕУ се наоѓаат во „ќор-сокак“ поради проблемот со Анте Готовина, генералот обвинет за воени злосторства кој се наоѓа во бегство, објави во понеделникот (28-ми февруари) Њујорк тајмс.
Министрите и високи официјални претставници на ЕУ во последниве денови постојано предупредуваа дека разговорите, моментно закажани за март, ќе бидат одложени ако тој не биде уапсен.
Сепак, во понеделникот германскиот весник Тагезајтунг го цитираше комесарот за проширување на ЕУ, Оли Рен, дека е за започнување на преговорите со Хрватска според планираното.
Според Рен, разговорите ќе испратат мошне позитивен сигнал до другите западнобалкански земји.
(Њујорк тајмс - 28/02/05;
ХРТ, ХИНА - 27/02/05)
