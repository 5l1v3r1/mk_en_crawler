04/05/2009
ЈЕРЕВАН, Ерменија -- Поранешниот претседател и опозициски водач Левон Тер-Петросијан во петокот (1-ви мај) рече дека неговата партија Ерменски национален конгрес ќе ги поддржи напорите за помирување со Турција. 
„Ние сме за најбрзо можно решение на ерменско-турските односи и сме подготвени да ги поддржиме сите позитивни чекори за таа цел“, рече Тер-Петросијан на митингот на партијата во Јереван. 
Минатиот месец Турција и Ерменија објавија патоказ за нормализирање на билатералните врски. 
Истиот предвидува неколку чекори, како што е отворање прекуграничен премин, потпишување договори за зајакнување на трговските врски и формирање заедничка комисија на историчари, која ќе се фокусира на масакрите од Првата светска војна на Ерменците.
Двата соседи немаат дипломатски врски повеќе од една деценија. 
Турција ја затвори својата граница со Ерменија во 1993 година, во знак на протест поради ерменската окупација на регионот Нагорно-Карабах во Азербејџан. 
Во меѓувреме, националистите во Ерменија жестоко се спротивставија на потезите за обновување на односите. 
(Заман - 02/05/09; Хуријет, АФП - 01/05/09)
