01/02/2012
Невработеноста во Босна и Херцеговина (БиХ) е многу висока веќе четири години по ред. 
Во понеделникот (30. 
јануари), Националната агенција за статистика (БХАС) објави податоци, откривајќи дека 532.476 лица, или 43,5 отсто од вкупното работоспособно население во земјата биле невработени во ноември минатата година.
***
Во четвртокот (26. 
јануари), новата хрватска Влада најави низа мерки наменети за поттикнување на економското оправување на земјата. 
Мерките вклучуваат и заштеда на 608 милиони евра оваа година, намалување на пензиските придонеси и нивно двегодишно укинување за секое нововработено лице.
***
Турција не го поддржува веќе целосно проектот за гасоводот Набуко што ќе пренесува природен гас од Каспиското Море до Европа. 
Во понеделникот (30. 
јануари), владин службеник изјави дека наместо тоа, ќе се фокусира на свој, ривалски проект, Трансанадолскиот гасовод (ТАНАП). 
Турција и понатаму ќе биде дел од конзорциумот составен од 6 земји што го поддржуваат гасоводот Набуко, но приоритет ќе ѝ биде ТАНАП што се прави во соработка со Азербејџан.
***
Албанија и Црна Гора се договорија да изградат автопат што ќе ги спојува градовите Плав и Подгорица во Црна Гора, од кој значителен дел ќе минува низ Албанија. 
Договорот беше потпишан на 25. 
јануари, на состанок меѓу црногорскиот премиер Игор Лукшиќ и неговиот албански колега Сали Бериша.
***
Во петокот  (27. 
јануари), бугарските законодавци одобрија план за приклучување кон Европскиот пакт за финансиска стабилност - спогодба на ЕУ што воведува построги правила за намалување на долговите, во обид да се надмине должничката криза во еврозоната. 
Сепак, зеленото светло беше дадено под услов Софија да не мора да ги координира своите даночни и трудови политики со тие на блокот.
***
Во неделата (29. 
јануари), македонскиот премиер Никола Груевски и делегација бизнисмени пристигнаа во Турција за да ги претстават инвестициските можности во земјата. 
Посетата, што започна во Истанбул, продолжи и во Измир и Бурса.
***
Во понеделникот (30. 
јануари), Шефот на мисијата на ММФ, Џефри Френкс, рече дека  растот  на романската економија во 2011 ги надминал очекувањата. 
Според процените, БДП се зголемил за 2,5 отсто минатата година, во споредба со предвидувањата на ММФ од 1,5 отсто.
***
На 25. 
јануари, албанската централна банка ја намали основната каматна стапка за 0,25 отсто и сега таа изнесува 4,5 отсто. 
Намалувањето, второ во последните три месеци, беше поттикнато од намалената инфлација и од потребата да се мотивираат локалните економски дејности.
(Разни извори - 25.01.2012-01.02.2012)
