23/02/2011
ПРИШТИНА, Косово -- Беа потребни три круга гласање, но сепак во вторникот (22-ри февруари), со тесно мнозинство, градежниот магнат Беџет Пацоли беше избран за претседател на Косово. 
Тој беше единствениот кандидат. 
Хашим Тачи беше повторно избран за премиер веднаш откако коалициските партии го поддржаа формирањето на новата влада. 
Пацоли мораше да чека сè до третиот круг за да освои просто мнозинство од 61 глас, пред да може да ја даде својата заклетва на седницата на која присуствуваа 65 од 120-те пратеници. 
Партиите од опозицијата ја бојкотираа. 
Пацоли рече дека тој носи личен успех од Западна Европа и сега ќе работи на доближување на Косово до ЕУ.
Канцеларијата на Европската комисија во Приштина го поздрави формирањето на новата влада. 
Таа ги повика новоизбраните водачи да се фокусираат на реформите, зајакнувањето на јавната администрација и на борбата против организираниот криминал и корупцијата. 
(Коха Диторе, Зери, Експрес, Лајм - 23/02/11; Коха, ТВ 21 - 22/02/11)
