29/09/2004
ПРИШТИНА, Косово, Србија и Црна Гора -- Шефот за безбедност на ЕУ, Хавиер Солана, во вторникот (28-ми септември) ја посети Приштина и побара од сите жители на Косово да гласаат на општите избори следниот месец - вклучувајќи ја и српската заедница, која се заканува со бојкот на изборите.
Солана, исто така, предупреди дека разгворите за конечниот статус на Косово нема да започнат сé додека провинцијата не ги исполни меѓународно воспоставените стандарди.
Во другите вести, косовските и српските официјални претставници се согласија на состанокот на Контакт групата за Косово во Виена дека мора да бидат преземени мерки за подобрување на безбедноста на Србите на Косово.
„Албанците и Србите ја кажуваат истата работа:
дека безбедноста претставува мошне важно прашање.
Постигнат е напредок поради тоа што Албанците признаваат дека тоа е проблем“, рече Чарлс Инглиш од американскиот Стејт департмент.
Учесниците, сепак, не успеаја да постигнат договор за единствен план за децентрализација на Косово.
(AФП, ФТ, Индипендант, АП, Б92, Бета, КосоваЛајв - 28/09/04)
