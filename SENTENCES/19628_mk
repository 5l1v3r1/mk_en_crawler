23/11/2007
САРАЕВО, Босна и Херцеговина (БиХ) -- Водачите на шесте најголеми политички партии во владејачката коалиција во четвртокот (22-ри ноември) усвоија акционен план за спроведување на договорот постигнат во Мостар минатиот месец, со цел деблокирање на полициските реформи.
Тие, исто така, се согласија да одржат вонредна седница на двата дома од парламентот во вторник, на која ќе расправаат за измените во парламентарните статути и ќе усвојат јасни правила за гласање на пратениците.
Конечно, тие ветија дека ќе го интензивираат политичкиот дијалог, за што следниот месец во Бања Лука ќе се одржи уште еден состанок.
Високиот претставник Мирослав Лајчак ги поздрави чекорите и рече дека неговата канцеларија и правните тимови од Република Српска се близу до постигнување договор за измените што тој ги наметна во врска со правилата за кворум.
Но, претставниците на РС сé уште инсистираат на тоа дека нема да има официјален договор за полициските реформи, клучен услов за потпишување на Договорот за стабилизација и асоцијација со ЕУ, додека не бидат разгледани нивните приговори на измените на Лајчак.
(Независне новине, Дневни аваз - 23/11/07;
РТРС, НТВ Хајат, ПБС, Ројтерс - 22/11/07)
