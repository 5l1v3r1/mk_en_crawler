10/12/2007
ИСТАНБУЛ, Турција -- Полицијата употреби солзавец и водени топови во неделата (9-ти декември) за да ги растера поддржувачите кои се собраа во Истанбул за да изразат поддршка за Курдистанската работничка партија (ПКК).
Околу 200 поддржувачи на ПКК излегоа на улиците на квартот Окмејдани во Истанбул, извикувајќи слогани со поддршка на водачот на групата Абдула Оџалан, кој одлежува доживотна затворска казна од 1999 година.
Демонстрантите фрлаа камења и молотови коктели кон полицијата, која возврати со солзавец и водени топови.
Слични судири се пријавени и во округот Багчилар на истанбулските предградија.
Во меѓувреме, премиерот Реџеп Тајип Ердоган во саботата рече дека Турција може да ја разгледа можноста за амнестија за курдските сепаратисти ако тие се согласат да го предадат своето оружје и да прекинат со нападите на турски цели.
(Заман, Радикал, Милијет - 10/12/07;
АФП, СНН Турк, АП, Ројтерс - 09/12/07)
