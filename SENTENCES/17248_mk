30/05/2007
БЕЛГРАД, Србија -- Министерството за внатрешни работи во вторникот (29-ти мај) објави дека полицијата уапсила седум лица осомничени за вршење воени злосторства во хрватскиот локалитет Ловас, во близина на Вуковар. 
Уапсените, поранешните српски доброволци или членови на паравоените формации, се обвинети за тортура и убиства на хрватски цивили во 1991 година. 
Други детали не се објавени. 
Регионалните медиуми јавуваат дека обвинителите за воени злосторства започнале истрага пред две години, во соработка со хрватските власти. 
(Б92, РТС, ХРТ - 29/05/07)
