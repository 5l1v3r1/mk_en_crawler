25/09/2009
ЗАГРЕБ, Хрватска -- Кардиналот Јосип Божаниќ, надбискуп од Загреб, го посети местото на озлогласениот концентрационен логор Јасеновац во четвртокот (24-ти септември), во првата ваква посета од страна на еден локален водач на католичката црква. 
Божаниќ ги оплакуваше десетиците илјадници луѓе убиени таму од страна на пронацистичкиот режим од Втората светска војна. 
„Овде, во Јасеновац, ние чувствуваме длабока болка поради сите жртви, особено оние кои страдаа и беа убиени овде од страна на хрватскиот народ и особено припадниците на католичката црква“, рече тој. 
Сепак, Божаниќ не понуди извинување и наместо тоа, ја бранеше црквата. 
„Иако го препознаваме гревот на оние кои незаслужено го носеа хрватското име, католичката црква никогаш не учествувала, ниту ги поддржувала овие злосторства“, рече тој. 
Кардиналот, исто така, им оддадде почит на жртвите на комунистичкиот режим. 
Критичарите ја обвинуваат црквата и кардиналот од Втората светска војна Алојзије Степинац за соработка со усташкиот режим. 
(Јавно, Вечерњи лист, ХРТ, АП, ДПА - 24/09/09)
