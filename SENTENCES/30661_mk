14/03/2011
ЗАГРЕБ, Хрватска -- Известувачот на Европскиот парламент (ЕП) за Хрватска, Ханес Свобода, и членовите на комитетот за надворешни работи на ЕП во понеделникот (14-ти март) ја започнаа посетата на земјата, за време на која ќе остварат разговори со премиерката Јадранка Косор и членовите на парламентот. 
Претходно овој месец Свобода рече дека целниот датум за завршување на разговорите за пристапување на Хрватска со ЕУ останува јуни, но Загреб мора да работи повеќе за да ги оствари преостанатите реформи. 
Посетата доаѓа во време на антивладини протести и повици за предвремени избори. 
Косор во петокот рече дека ќе свика избори само откако владата ќе ги заврши разговорите за пристапување.
Покрај тоа, анкетата спроведена од агенцијата Ипсос Пулс и објавена изминатиот викенд на Нова телевизија покажа дека 57 отсто од Хрватите се за итно свикување предвремени избори. 
Околу 33 отсто од анкетираните сакаат владата најпрво да ги заврши разговорите за пристапување, како што рече Косор. 
Скоро половина од испитаните, 48 отсто, сметаат дека одржувањето предвремени избори ќе го одложи влезот на Хрватска во ЕУ за уште една година, додека 43 отсто велат дека изборите нема да имаат влијание на разговорите. 
(ХРТ, Хина, Нова ТВ, tportal.hr - 14/03/11)
