01/05/2011
ЗАГРЕБ, Хрватска -- Претставниците на институциите на ЕУ и 14 земји долж реката Дунав се состанаа во петокот (29-ти април) во градот Вуковар, на разговори околу стратегијата на ЕУ за дунавскиот регион и неговата улога во подобрувањето на животите на луѓето.
Учесниците се согласија дека успешното спроведување на стратегијата ќе биде од клучен интерес за сите земји-учеснички и заслужува силна политичка поддршка.
Комесарот на ЕУ за регионална политика, Јоханес Хан, истакна дека околу 115 милиони луѓе живеат во регионот на Дунав.
„Сакаме да воспоставиме силна соработка, не само меѓу земјите-членки, туку и меѓу регионите.
Во моментов се користат само 10 отсто од потенцијалот на Дунав за транспорт на товар, и можностите во оваа област се големи“, рече Хан.
Стратегијата, поддржана во април од министрите за надворешни работи на ЕУ, се очекува да биде усвоена од Европскиот совет во јуни.
Истата опфаќа 14 земји долж најдолгата река во Европа:
осум членки на ЕУ -- Германија, Австрија, Унгарија, Чешка, Словачка, Словенија, Бугарија и Романија -- и шест земји што не се членки на ЕУ:
Хрватска, Србија, Босна и Херцеговина, Црна Гора, Украина и Молдавија.
(ХРT, tportal.hr, Вечерњи лист, Бета - 29/04/11)
