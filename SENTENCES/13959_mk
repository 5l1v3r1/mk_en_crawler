16/12/2005
ЊУЈОРК, САД -- Комесарот за проширување на ЕУ, Оли Рен, изрази задоволство во врска со апсењето на Анте Готовина, велејќи дека тоа го докажува кредибилитетот на хрватската власт која со месеци тврди дека Готовина не се наоѓа во земјата. 
Премиерот Иво Санадер, пак, рече дека Хрватска се надева на пристап во ЕУ до 2009 година.
Во средата американскиот Дом на пратеници усвои резолуција во која се препорачува брз влез на Хрватска во НАТО. 
Во резолуцијата се истакнува напредокот постигнат во исполнувањето на економските, воените и другите критериуми за членство.
Исто така, во изјавата пред Советот за безбедност на ОН во четвртокот (15-ти декември) главниот обвинител на ОН за воени злосторства, Карла дел Понте, официјално им се заблагодари на Хрватска и на Шпанија за нивната помош во апсењето на бегалецот Анте Готовина минатата недела. 
Таа рече дека Загреб доставил клучни информации за тоа каде се наоѓа Готовина на крајот од септември, што ја поттикнало да издаде позитивна оценка за соработката на Хрватска и да го отвори патот за отпочнувањето на разговорите за членство со ЕУ на 3-ти октомври. 
(Нови лист, Вечерњи лист - 16/12/05; ХИНА, Правда, Ројтерс, ЕУОбсервер - 15/12/05)
