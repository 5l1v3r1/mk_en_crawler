12/04/2011
ПРИШТИНА, Косово -- ЕУЛЕКС се подготвува да испрати локални судии и обвинители во Окружниот суд во Митровица, три години откако тие беа избркани од областа. 
Телевизијата КЛАН Косова во понеделникот (11-ти април) објави дека на 18-ти април, под силно обезбедување, поранешните вработени во судот ќе бидат вратени на работа. 
Има извештаи дека косовските Срби планираат да протестираат против враќањето на Албанците во судот кој се наоѓа во северниот дел од градот, каде што доминира српското население. 
Шефот на српските паралелни структури, Никола Кабашиќ, рече дека нема да му дозволат на ЕУЛЕКС да го спроведе својот план ако судот не го почитува уставот на Србија. 
(Зери, Косова Сот - 12/04/11; КЛАН Косова, Индексонлајн - 11/04/11)
