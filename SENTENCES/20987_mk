04/10/2007
ПРИШТИНА, Косово, Србија -- Нелегални парлалелни структури оперираат во Косово во области каде што локалните безбедносни сили немаат влијание, се вели во извештајот на ОБСЕ објавен во средата (3-ти октомври).
Во документот, кој го потврди косовското Министерство за внатрешни работи, се вели дека албанските сили на југот од земјата и српските сили на север може да доведат до нестабилност низ целата покраина.
Македонските безбедносни сили, исто така, ги следат настаните во отцепената покраина.
Во другите вести од средата, владиниот портпарол Авни Арифи вети дека косовската влада ќе продолжи да ги одобрува законите засновани на планот на поранешниот специјален претставник на ОН Марти Ахтисари.
Во вторникот шефот на УНМИК Јоаким Рикер повика на стопирање на ваквите мерки додека не биде решен конечниот статус на Косово.
Арифи рече дека должност на владата е да ги подготви сите неопходни законски документи, без оглед на тоа кога тие ќе стапат на сила.
(A1, Бета, Коха Диторе, Макфакс, РТК, Танјуг, Косова прес - 03/10/07)
