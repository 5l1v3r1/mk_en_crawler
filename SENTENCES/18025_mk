15/04/2007
AНКАРА, Турција -- Повеќе од 200.000 луѓе се собраа во Анкара во саботата (14-ти април) на протести против владејачката Партија на правдата и развојот (АКП) и евентуалната претседателска кандидатура на нејзиниот водач со исламистички корени, премиерот Реџеп Тајип Ердоган.
Протестите беа организирани од поранешниот командант на турските паравоени сили, Сенер Ерујгур.
Демонстрантите побараа оставка од владата на АКП и извикуваа слогани против тоа Ердоган да се кандидира на претседателските избори следниот месец.
Во петокот претседателот во заминување, Ахмет Неџдет Сезер остро ја критикуваше политиката на владата, предупредувајќи против, како што рече, обновената исламистичка закана за секуларната држава.
(Заман, Агенција Анадолу, АФП, TurkishPress.com, AП, СНН, Фокус - 14/04/07;
НТВ - 13/04/07;
Ројтерс, АП - 11/04/07)
