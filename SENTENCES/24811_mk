03/12/2008
САРАЕВО, Босна и Херцеговина (БиХ) -- Војниците на НАТО во вторникот (2-ри декември) извршија рација во домот на сопругата на поранешниот водач на босанските Срби Радован Караџиќ и ги сослушаа членовите на неговото семејство како дел од напорите за лоцирање на бегалецот обвинет за воени злосторства Ратко Младиќ. 
Рацијата во домот на Лилјана Караџиќ во Пале, околу 20 километри источно од Сараево, траеше неколку часа, рече портпаролот на НАТО Дерек Чапел. 
„Имаме причина да се сомневаме дека мрежите на Караџиќ и Младиќ се преклопуваат“, објасни Чапел, додавајќи дека „операцијата беше многу корисна“.
Исто така во вторникот, поранешниот претседател на Хашкиот трибунал за воени злосторства, Фаусто Покар, рече дека се надева оти Србија наскоро ќе го лоцира и уапси Младиќ. 
Во своето обраќање на конференцијата за судењата за воени злосторства во Белград, Покар рече дека Младиќ може да се соочи со судење во Хаг дури и по 2011 година, кога се очекува Трибуналот да биде затворен. 
(AФП, Ксинхуа, МИА, АП - 02/12/08)
