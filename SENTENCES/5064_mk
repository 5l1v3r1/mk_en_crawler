12/11/2009
Од Христос Рингас за Southeast European Times во Атина -- 12/11/09
Како важен настан во грчките образовни реформи, владата планира да им додели на дипломираните во приватните колеџи низ земјата, исти професионални права како и на нивните колеги од држаните универзитети, во согласност со правото на ЕУ, објавија во средата (11-ти ноември) владини извори.
Овој потег ќе ја елиминира заканата од определување парична казна од 600.000 евра, по што ќе следат и секојдневни казни од 15.000 евра од Унијата.
Според локалните медиуми, министерката за образование, Ана Диамантопулу, добила двомесечен грејс период да ја исполни задачата на ЕУ дипломираните на странските колеџи да добијат ист професионален статус како оние на регуларните универзитети.
Диамантопулус објави дека изнаоѓањето решение на ќор-сокакот со приватните колеџи е приоритет за министерството.
Таа изрази загриженост во врска со можните казни од Брисел, за време на состанокот со универзитетските декани во средата.
Таа апелираше до академската заедница да се обедини за справување со силните реакции што признавањето на приватните колеџи може да ги предизвикаат.
„Мораме да воспоставиме строги критериуми за проверка на приватните колеџи“, изјави Константинос Муцурис од Националниот технички универзитет за Катимерини „Во спротивно нема да можеме да ја спроведеме новата законодавна рамка“, додаде тој.
Со години грчкиот образовен систем се наоѓа под притисок да ги признае дипломите од приватните институции.
Во моментов, Грција ги признава само дипломите од јавните колеџи.
Колеџот Дерее, најголема приватна образовна институција во Грција, оддел на Американските колеџи на Грција, нуди наставна програма која е признаена од Новата англиска асоцијација на училишта и колеџи.
Некои директори претпочитаат да вработат дипломирани кадри од Дерее, бидејќи тие имаат повеќе искуство во приспособувањето во една мултинационална работна средина.
Иако дипломата од Дерее може да му помогне на потенцијалниот кандидат да се вработи, дипломата е неважечка според Хеленистичкиот национален информативен центар за академско признавање и грчкиот јавен сектор.
„Целосното признавање на недржавните високообразовни дипломи во Грција, според мене, може само да биде од корист за општеството.
Тоа ќе ја задоволи огромната побарувачка за високо образование, ќе ја зајакне улогата на земјата како културен и образовен центар во Југоисточна Европа и ќе им помогне на државните универзитети да се модернизираат и да бидат конкурентни“, рече дипломираниот на колеџот Дегрее, Константинос Диакумис.
