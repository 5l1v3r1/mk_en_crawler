26/09/2012
Лили Линч за Southeast European Times во Белград -- 26.09.12
Како што се приближува датумот на објавување на извештајот на Европската комисија за напредокот на Косово, се шират и многу теории.
Но, во сите се вели дека Србија мора да постигне понатамошен напредок во своите односи со Косово -- клучен услов кој го посочува ЕК.
Целосниот извештај за напредокот на Србија кон пристапувањето во ЕУ ќе биде објавен на 10-ти октомври.
„Тајмингот не зависи од извештајот за напредокот, туку од напредокот постигнат во односите меѓу Белград и Приштина.
Во моментот кога ќе биде исполнет клучниот приоритет, Комисијата ќе може да препорача отворање на преговорите“, изјави за белградскиот весникВечерње новостипортпаролот на комесарот за проширување на ЕУ Штефан Филе, Петер Стано.
Според локалните медиуми, ЕУ најверојатно ќе го одложи отворањето на разговорите за пристапување со Србија до крајот на 2013 година.
Во истиот извештај се истакнува и дека ЕК го опишала напредокот на Србија кон членството во ЕУ како „ограничен“.
„Сите што го следат овој процес и знаат нешто за тоа како ЕУ го проценува напредокот, знаат дека ова не е изненадување“, рече заSETimesМаја Бобиќ, генерален секретар на белградското Европско движење.
Претходно овој месец официјалните претставници од партијата на германската канцеларка Ангела Меркел, Христијанско-демократската унија, рекоа дека Белград мора да потпише обврзувачки договор со Приштина, кој ќе послужи како договор за одржување добрососедски односи, пред да може да се отворат разговорите за пристапување со ЕУ.
Но, во понеделникот (24-ти септември) Унијата објави дека нема да има нови обврски за Србија да пристапи во ЕУ.
„Единствените меродавни услови за нас се оние што се многу јасни и прецизно определени во заклучоците на Европскиот совет од минатиот декември и март оваа година“, рече Стано.
Според овие извори, тимот на Филе може да остави отворена врата за разговори за пристапување, што значи дека Србија нема да мора да чека до следниот годишен извештај за да ја отпочне следната фаза од својот процес на интеграција.
Jан Банкрофт, коосновач на Трансконфликт, рече дека треба да се очекува одложување.
„Со оглед на тоа што Србија не успеа да ги спроведе договорите постигнати до сега во тековниот дијалог со Приштина, не е изненадување што нејзиниот напредок кон членството се одолговлекува“, рече тој заSETimes.
Покрај подобрувањето на договорот со Приштина, се очекува ЕК да бара од Србија да покаже понатамошен напредок во борбата против корупцијата, реформата на правниот систем и заштитата на човековите права.
Новата влада на Србија веќе се фати во костец со корупцијата, идентификувајќи повеќе од 20 погрешни приватизации за истрага.
ЕУ побара Србија да го отпочне овој процес уште пред една година, но претходната администрација не успеа да постигне никаков напредок.
Иако некои ги критикуваат повиците на новата влада за истраги, тврдејќи дека тие се бираат селективно и политички, други ги пофалија за посветеноста на барањето на ЕУ што претходните влади го игнорираа.
Во меѓувреме, други велат дека овогодинешните избори ги забавија реформите, при што политичарите беа преокупирани со кампањи и формирањето нова влада.
Некои се оптимисти дека сега кога новата влада е формирана, неопходните реформи ќе продолжат.
„Не мислам дека владата некогаш имаla поран датум за отпочнување на разговорите.
Мислам дека пред изборите тие сакаа гласачите да мислат дека напредокот ќе дојде побрзо отколку што беше можно“, рече заSETimesЃорѓе Поповиќ, студент по право.
