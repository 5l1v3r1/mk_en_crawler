05/11/2007
MOСТАР, Босна и Херцеговина (БиХ) -- Општината Мостар, заедно со владите на кантонот Херцеговина-Неретва, Федерацијата на БиХ и Република Српска, и со поддршка на Министерскиот совет на БиХ, во петокот (2-ри ноември) потпишаа договор за грант од 6 милиони евра за реконструкција на градот во текот на следните три години.
Поголем дел од парите ќе бидат искористени за реконструкција на домовите уништени за време на конфликтот во периодот 1992-1995 година.
Во другите вести од петокот, властите објавија дека експертите за судска медицина пронашле остатоци од уште 120 жртви на масакрот во Сребреница од 1995 година.
Комисијата за исчезнати лица вели дека 16 целосни и 113 нецелосни скелети се откриени во селото Каменица, во близина на Зворник, во 10-тата масовна гробница откриена во областа.
(веб-страница на ОХР, РТРС, НТВ Хајат, АФП - 02/11/07)
