23/06/2009
AНКАРА, Турција -- Премиерот Реџеп Тајип Ердоган во понеделникот (22-ри јуни) критикуваше неименувани членки на ЕУ заради користење на кандидатурата на Турција за домашната политика, објавија медиумите. 
На официјалниот ручек со амбасадорите на ЕУ во Анкара, Ердоган рече дека е „апсолутно погрешно“ да се користи процесот на пристапување на Турција. 
Тој потврди дека неговата земја останува посветена на реформите за ЕУ, но предупреди дека „одредени ставови“ на ЕУ може да водат до „серозно намалување на јавниот ентузијазам и јавниот консензус“. 
Турција ги започна разговорите за членство во ЕУ во октомври 2005 година, но досега отвори само десет од 35 поглавја на преговорите, главно поради кипарското прашање и противењето на членките на ЕУ Франција и Германија. 
(Туркие, Милијет, Сабах - 23/06/09; Хуријет, новинска агенција Анадолу, АФП, Ксинхуа - 22/06/09)
