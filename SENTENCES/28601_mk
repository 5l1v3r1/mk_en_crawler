13/08/2010
ПРИШТИНА, Косово -- Владата во четвртокот (12-ти август) ја потврди својата посветеност на спроведувањето на планот на Ахтисари и ги офрли сите нови опции за северниот дел со доминантно српско население. 
Изјавата уследи еден ден откако медиумите објавија дека италијанскиот модел на Јужен Тирол се разгледува за северно Косово. 
„Косовската влада ја презеде обврската да го почитува пакетот на Ахтисари и да го вклучи во косовските закони и уставот. 
Тоа беше голем компромис ... 
кој ја заштити етничката рамнотежа и географската раширеност на власта во Косово“, рече премиерот Хајредин Куци. 
„Ако оваа етничка рамнотежа и раширеност на власта се наруши, тогаш постои проблем со нормалното функционирање на државата“, додаде тој.
Институцијата што ја следи надгледуваната независност на Косово, Меѓународната цивилна канцеларија (МЦК), се чини дека се согласува. 
Портпаролот на МЦК, Каи Мулер- Бернер истакна дека „планот на Ахтисари веќе одреди сеопфатни аранжмани за локалната самоуправа на северот од Митровица“. 
(Коха Диторе, Експрес, Лајм, Косова Сот - 13/08/10)
