09/07/2010
ПРИШТИНА, Косово -- Командантот на КФОР, Маркус Бентлер, во четвртокот (8-ми јули) рече дека НАТО е загрижен во врска со ситуацијата во северно Косово.
Тој ја повика јавноста да се воздржи од насилство, а властите да ги најдат одговорните за бомбашкиот напад за време на демонстрациите во Митровица пред една недела, при кои загина едно лице, а 11 беа повредени.
Истото се случи за време на митингот против отворањето на канцеларија на косовската влада во градот со претежно српско население.
Бентлер рече дека КФОР бил информиран за владиниот план за отворање на канцеларијата, но не бил вклучен во одлуката.
„Ние не сме дел од политичкиот процес“, истакна тој.
Во меѓувреме, премиерот Хашим Тачи го повика Белград да се дистанцира од поттикнување насилство во Косово.
На владиниот состанок тој рече дека Приштина нема да се откаже од своите напори да ги направи судовите и царинската агенција функционални на север.
Министерот за внатрешни работи, Бајрам Реџепи, истакна дека владеењето на законот и редот ќе преовлада во Митровица „и покрај обидите на Белград да ја дестабилизира ситуацијата“.
(Б92, Фонет - 08/07/10)
