15/06/2005
ЗАГРЕБ, Хрватска -- Претседателот Стипе Месиќ во вторникот (14-ти јуни) издаде декрет со кој се намалува казната за припадникот на таканаречената „Госпиќка група“, Стјепан Грандиќ, кој беше осуден за извршување воени злосторства против етничките српски цивили во 1991 година.
Неговата казна ќе биде намалена од десет на осум години, од кои тој повеќе од половина веќе одлежа.
Во другите вести, главниот уредник на задарскиот неделник „Хрватски лист“, поранешен припадник на хрватската служба за разузнавање, Маркица Ребиќ, во вторникот се појави пред Хашкиот трибунал.
Тој се изјасни за невин по обвинувањата за непочитување на судот, во врска со неговото објавување на името на еден од сведоците под заштита.
(Вечерњи лист - 15/06/05;
ХРТ, Б92, веб-страница на Светската банка - 14/06/05)
