28/06/2007
БРИСЕЛ, Белгија -- Комесарот за проширување на ЕУ, Оли Рен, во средата (27-ми јуни) се состана со српскиот министер за надворешни работи, Вук Јеремиќ, при што посочи дека разговорите за Договорот за стабилизација и асоцијација (ДСА) со Србија би можеле да завршат и договорот да биде потпишан во септември или октомври.
Сепак, тој додаде дека Белград мора да преземе чекори што ќе доведат до апсење или екстрадиција на Ратко Младиќ и другите преостанати бегалци што ги бара Трибуналот на ОН за воени злосторства.
Во врска со Косово, Рен и Јеремиќ се согласија дека Советот за безбедност на ОН мора да донесе одлука за идниот статус на покраината.
За време на одделните состаноци со генералниот секретар на НАТО, Јап де Хоп Шефер, Јеремиќ изрази загриженост во врска со безбедносната ситуација во покраината, повикувајќи го КФОР да го заштити српското малцинство и другото неалбанско население таму.
(Блиц - 28/06/07;
Бета, Б92, Taнјуг - 27/06/07)
