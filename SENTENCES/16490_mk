11/10/2006
СКОПЈЕ, Македонијa -- Рајнхард Прибе, директорот за Западен Балкан во Директоратот за проширување на Европската комисија (ЕК), во вторникот (10-ти октомври) изјави за Гласот на Америка дека е премногу рано да се шпекулира околу датумот на почеток на разговорите со ЕУ. 
Прибе рече дека Македонија ја чека долг пат во поглед на реформите. 
Во својот следен извештај за Македонија, ЕК ќе биде конкретна во однос на областите каде што е потребно да се посвети посебно внимание, додаде тој.
Во другите вести, претседателот Бранко Црвенковски рече дека ќе се согласи со барањето на владата за отповикување на македонскиот амбасадор во САД, Љупчо Јордановски, поради јавната расправија со уште еден македонски амбасадор. 
Истовремено, тој ја потсети владата дека одлуките во врска со амбасадорите се одговорност на претседателот. 
(Утрински весник - 11/10/06; МИА, Макфакс, А1 ТВ, Телма ТВ - 10/10/06)
