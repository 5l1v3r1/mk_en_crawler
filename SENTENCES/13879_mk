18/11/2005
САРАЕВО, Босна и Херцеговина (БиХ) -- Високиот претставник Педи Ешдаун ја искажа својата благодарност за посветеноста на администрацијата на САД на континуираниот ангажман во БиХ, како и за поддршката што ја пружи досега. 
Во изјавата од четвртокот (17-ти ноември) Ешдаун истакна дека „континуираниот американски ангажман во спроведувањето на клучните реформи, вклучувајќи ги и оние во полето на одбраната и полицијата, е од суштинска важност“.
Водачите на политичките партии од БиХ викендов ќе се состанат во Вашингтон на разговори во врска со нацрт уставните измени за реконструкција на власта. 
Американскиот амбасадор во БиХ, Даглас Мекелхани, рече дека разликите треба да бидат надминати до вторник.
Во другите вести, Советот на Европа во четвртокот ја критикуваше БиХ дека не успеала да усвои неколку конвенции клучни за членство. 
Генералниот секретар Тери Дејвис особено ги истакна конвенциите за перењето пари, тероризмот и трговијата со луѓе. 
(Независне новине, Дневни аваз - 18/11/05; ПБС БиХ, Фена, РТРС - 17/11/05)
