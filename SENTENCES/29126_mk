06/05/2010
AНКАРА, Турција -- Рано во четвртокот (6-ти мај) парламентот одобри уште еден член од пакетот реформи на уставот, предложен од владејачката Партија на правдата и развојот (АКП).
Членот, кој предвидува реструктуирање на Врховниот одбор на судии и обвинители, беше поддржан од 334 пратеници во парламентот од 550 места.
Истиот бараше 330 гласови за усвојување.
Гласањето за неколку преостанати членови ќе продолжи в четврток.
АКП ги интензивираше напорите за да обезбеди одобрување на другите членови, откако еден кој би го отежнал затворањето на партиите, падна со мала разлика претходно оваа недела.
Во средата опозициската Републиканска народна партија (ЦХП), ги потврди плановите да побара од Уставниот суд поништување на пакетот.
Во недостаток на само 13 потписи од потребните 110 за отпочнување на процедурата, ЦХП се сврте кон независните пратеници во парламентот за да ја исполни бројката.
Малата опозициска партија Демократска левичарска партија, ги обезбеди шесте потписи што й беа потребни на ЦХП за да побара поништување.
(Ројтерс, Заман - 06/05/10)
