18/04/2006
СОФИЈА, Бугарија -- Ултранационалистичката опозициска партија „Атака“, четвртата најмоќна партија во парламентот, може да се распадне поради сé поголемиот скандал во кој се вмешани нејзиниот водач, Волен Сидеров, и неговиот заменик, Павел Чернев, според извештаите во локалниот печат во вторникот (18-ти април).
Пред две недели, тие, наводно, учествувале во сообраќајната несреќа и расправијата што следела, но описите на инцидентот постојано се менуваат.
Чернев сега вели дека воопшто не бил присутен, но бил принуден да лаже за тоа од страна на Сидеров, кој се обидувал да го заштити својот возач.
Ова може да доведе до покренување на кривично обвинение против Сидеров.
Во понеделникот претставникот на „Атака“ Петар Берон најави можна реконструкција во партијата со која Сидеров би се тргнал од водечката позиција.
(Сега, Монитор, 24 Часа - 18/04/06;
Медиапул, Дарик - 17/04/06)
