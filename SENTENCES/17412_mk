23/05/2007
ПОДГОРИЦА, Црна Гора -- Американскиот заменик помошник секретар Розмари Ди Карло во вторникот (22-ри мај) ја потврди поддршката на својата земја за напорите на Црна Гора за интеграција во ЕУ. 
Таа рече дека Црна Гора, која ја одбележува првата годишнина од својата независност оваа недела, постигна извонреден напредок во изминативе 12 месеци. 
Ди Карло рече дека САД сакаат да ја зајакнат билатералната економска, трговска и воена соработка со земјата.
Исто така во вторникот, Мирослав Лајчак, кој беше специјален претставник на ЕУ за црногорскиот референдум за независност во 2006 година, рече дека земјата влезе во фаза на нормален политички развој. 
Најважно прашање во моментов, рече тој, е усвојувањето на новиот устав. 
(Mина, РТЦГ - 22/05/07)
