15/10/2009
AНКАРА, Турција -- Претседателот Абдула Ѓул и неговиот ерменски колега Серж Саргсјан во средата (14-ти октомври) го следеа фудбалскиот натпревар меѓу нивните национални тимови, еден до друг, потег што беше наречен „фудбалска дипломатија“.
„Ние не ја пишуваме историја, ние ја правиме историјата“, рече Ѓул на состанокот со ерменската делегација, пред натпреварот во Бурса.
Турција победи на натпреварот со 2:0.
Четири дена претходно, Јереван и Анкара потпишаа два историски протоколи за отворање на нивните граници и воспоставување дипломатски врски.
Саргсјан рече дека чекорите преземени за нормализирање на односите се клучни и изрази уверување дека тие ќе привлечат поддршка навреме.
Постои жестоко противење од страна на националистите во Турција и во Ерменија, кои ги критикуваат нивните влади за правењето отстапки.
Посетата на Саргсјан на Бурса следеше по слична таква посета на Ѓул на Јереван пред 13 месеци за квалификациите на Светскиот куп.
(Новинска агенција Анадолу, Ксинхуа - 14/10/09)
