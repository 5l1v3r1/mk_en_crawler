31/10/2004
БАЊА ЛУКА, Босна и Херцеговина (БиХ) -- Неколку десеттици полицајци го опколија градот Фоча во Република Српска (РС) во саботата изутрина (30-ти октомври) во неуспешен обид за апсење на Гојко Јанковиќ, осомничен за воени злосторства. 
Тој е еден од петмината обвинети за кампањата на етничко чистење во Фоча. 
Еден од осомничените беше убиен додека даваше отпор при апсењето од страна на војниците на СФОР, додека двајца веќе отслужуваат затворски казни изречени од страна на Трибуналот на ОН. 
Властите на РС не уапсија ниту еден осомничен досега.
Во другите вести, американскиот Стејт департмент во петокот објави дека САД, ЕУ и Канцеларијата на високиот претставник во БиХ разговараат за воведување на санкции против „институции и поединци кои го попречуваат апсењето на осомничените за воени злосторства“ во БиХ. 
Рафи Грегоријан, заменик-директорот за БиХ на Канцеларијата на Стејт департментот за прашањата на јужна и централна Европа, објасни дека ќе бидат наметнати финансиски и политички казни. 
(Ројтерс, РТРС, ПБС БиХ, Pincom.info - 30/10/04; AФП - 29/10/04)
