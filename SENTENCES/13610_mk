24/03/2006
САРАЕВО, Босна и Херцеговина (БиХ) -- Претставничкиот дом на БиХ, долниот дом на државниот парламент, во четвртокот (23-ти март) ги усвои амандманите на изборниот закон на БиХ. 
Една од најважните промени е воведувањето на пасивната регистрација на гласачите, наместо системот во кој граѓаните мораа да се регистрираат самите за да можат да гласаат. 
Исто така, крајниот рок за објавување на изборите е поместен за 4-ти мај, со што се остава повеќе време за усвојување на амандманите врз основа на неодамнешниот договор постигнат помеѓу седумте најголеми политички партии.
Исто така во четвртокот, парламентот на Република Српска усвои декларација во врска со тужбата што БиХ ја поднесе против Србија и Црна Гора во Меѓународниот суд на правдата. 
Во неа се повикува на повлекување на тужбата. 
(Независне новине - 24/03/06; ПБС БиХ, РТРС, Фена - 23/03/06)
