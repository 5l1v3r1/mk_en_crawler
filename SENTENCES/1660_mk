15/06/2011
Агенцијата за кредитен рејтинг Стандард енд Пурс во понеделникот (13-ти јуни) го намали кредитниот рејтинг на Грција, наведувајќи загриженост за „растечки веројатното“ реструктурирање на долгот.
Агенцијата го промени нејзиниот кредитен рејтинг од B на CCC, истакнувајќи ги „растечките потреби на Грција за финансирање и тековните внатрешни несогласувања сврзани со потребните услови за спроведување на политиките“.
Набуко меѓународен гасовод GmbH, конзорциум задолжен за проектот за изградба на гасоводот Набуко, во средата (8 јуни) потпиша договори за поддршка во Кајсери, Турција.
Сите пет вклучени земји -- Австрија, Бугарија, Унгарија, Романија и Турција -- учествуваа во иницијативата.
Гасоводот вреден 8 милијарди евра претставува водечки проект во рамките на иницијативата на ЕУ Јужен гасоводен коридор, насочен кон намалување на зависноста на блокот од 27 земји од Руската достава на гас.
Капиталниот фонд Европа, дел од Групата Рокфелер со седиште во САД, го купи првиот шопинг центар во Бугарија.
Зделката вредна 100 милиони евра за Шопинг Центар Софија уследи по едногодишни преговори.
Ова претставува втора зделка на Рокфелер во Бугарија, по купувањето логистички центар во Пловдив вреден 20 милиони евра.
До септември 2010 година имало 3 милиони романски имигранти во другите земји, со вкупни заштеди од 12 милијарди евра, според студија на на Меѓународната агенција за информации за изворите на земјите (ИАСЦИ), во соработка со Фондација Сорос Романија.
Студијата, објавена во четвртокот (9 јуни) со наслов „Максимизирање на развојното влијание на миграцијата“, откри дека во Романија се праќаат 3 милијарди евра како дознаки.
Плаќањата со помош на мобилни телефони драматично ќе се зголемат во Централна и Источна Европа во наредните седум години, според консултантската куќа Фрост енд Саливен со седиште во Лондон.
Во минатата година во регионот беа извршени мобилни плаќања во вредност од 290 милиони евра.
Консултанстката куќа прогнозира дека оваа сума ќе достигне 22,7 милијарди евра во 2017 година.
Во саботата (11 јуни) 24 Часа извести дека до крајот на оваа година, Бугарија ќе започне со производство на автомобили кои се очекува да бидат најевтини во Европа.
Литекс Моторс и кинеската Греит Вол ќе произведуваат три типа автомобили, вклучително и џипови и камионетки.
Комерцијалната цена по која ќе се продава „Греит Вол Ховер“ ќе изнесува 12.500 евра, додека Стид моделот ќе се нуди за 10.000 евра.
Банката за развој при Советот на Европа (ЦЕБ) ќе обезбеди 110 милиони евра за финансирање во Македонија на проекти во областа на здравствената заштита и образованието, социјалните дејностити и реконструкција на затворите.
Рафаел Аломар, гувернер на банката, го најави планот на ЦЕБ да ги зголеми своите проекти во земјата по средбата со Министерот за финансии Зоран таврески во Скопје во понеделникот (13 јуни).
Македонија е членка на банката од 1997 година.
Меѓународниот аеродром во Тирана неодамна објави нови, евтини летови за Брисел.
Џет Ер, бугарската подружница на ТУИ Травел, ќе лета двапати неделно меѓу Тирана и белгискиот главен град.
На 7 јуни српскиот премиер Мирко Цветковиќ побара кипарските компании да инвестираат во Србија и ги покани да воспостават деловни партнества со земјата.
Повикот на Цветковиќ дојде за време на средба со претседателот на Кипар Деметрис Кристофиас во Никозија.
Кристофиас ја истакна важноста на деловните врски со Србија и изрази надеж дека двете земји ќе продолжат да ги развиваат врските во иднина.
Телеком Австрија го објави својот план да го купи Б.Нет, најголемиот  хрватски  кабелски оператор, во вредност од 93 милиони евр.
Трансакцијата ќе се изврши преку хрватската подружница на австриската компанија, Випнет.
Се очекува таа да биде комплетирана до крајот на годината.
(Разни извори -- 08.06.11-15.06.11)
