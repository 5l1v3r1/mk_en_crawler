16/09/2009
ПРИШТИНА, Косово -- КФОР во вторникот (15-ти септември) потврди дека Косовските безбедносни сили (КБС) го достигнаа својот првичен оперативен капацитет, станувајќи целосно оперативни. 
КБС се невоени, мултиетнички лесновооружени армиски сили под цивилна контрола. 
Мисијата од 2.500 припадници ќе дејствува во случаи на природни катастрофи и други итни ситуации. 
Првата група припадници дојде од Косовскиот заштитен корпус, кој беше распуштен во јуни.
Во другите вести од вторникот, група косовски хакери нападнаа 15 српски веб-страници, вклучително и на Министерството за одбрана, владини оддели и музеи. 
Косовската хакерска група, позната по знакот на албанскиот двоглав орел кој го испраќа на своите пораки, ги онеспособи веб-страниците. 
Се верува дека мотивот за тоа е полицискиот договор постигнат помеѓу ЕУЛЕКС и Белград минатата недела. 
На крајот од минатиот месец групата упадна на веб-страниците на ЕУЛЕКС за да протестира поради договорот. 
(Косова Сот, Коха Диторе, Епока е Ре - 16/09/09; ВоА, ББС, Телеграфи - 15/09/09)
