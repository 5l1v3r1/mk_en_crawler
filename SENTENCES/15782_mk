21/06/2006
БРИСЕЛ, Белгија -- Европскиот суд на ревизори во вторникот (20-ти јуни) објави извештај во кој се критикува Европската комисија (ЕК) дека не го следи начинот на кој Бугарија и Романија раководат со помошта од програмата ФАРЕ.
Ревизијата ги покрива проектите иницирани во периодот 2000-2004 година, кои вклучуваат 511 милиони евра кои й беа дадени на Бугарија и 1,4 милијарди евра кои й беа дадени на Романија.
Голем број од проектите за кои беа наменети парите беа одложени, понекогаш и по две години.
Во извештајот се издвојува траншата во висина од 1,8 милиони евра која им беше доделена на бугарските обвинители за купување на компјутерска мрежа;
37 работни станици беа пронајдени неискористени во едно складиште.
За новоизградениот центар за азил во Романија се вели дека има само 7,6 процентна искористеност.
Во својот одговор ЕК вели дека поголем дел од проблемите веќе се решени.
(Дневник, бТВ - 21/06/06;
веб-страница на ЕУ, ЕУобсервер - 20/06/06)
