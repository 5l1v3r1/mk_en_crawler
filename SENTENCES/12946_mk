02/05/2005
ЗАГРЕБ, Хрвтска -- Полицијата уапси две лица осомничени за фалсификување на пасош за пензионираниот генерал Анте Готовина, баран од страна на Трибуналот на ОН за воени злосторства, објави во петокот (29-ти април) Министерството за внатрешни работи.
За време на пребарувањето на становите на осомничените, полицијата објави дека открила голем број хрватски лични карти, пасоши, како и оружје и муниција.
Полицијата вели дека две други лица, кои наводно го порачале фалсификувањето на пасошот на Готовина, се, исто така, уапсени и обвинети за помагање и поттикнување на фалсификаторите.
Премиерот, Иво Санадер, рече дека полициската операција е резултат на акциониот план од шест точки подготвен од владата за апсење на Готовина, во обид да се започнат разговорите за пристап во ЕУ.
Исто така во петокот, министерот за надворешни работи на Луксембург, Жан Аселборн, чија земја моментно претседава со ЕУ, изјави дека хрватските водачи конечно сфатиле дека не постои пократок пат до ЕУ и дека соработката во врска со воените злосторства претставува јасен услов.
Брисел нема да донесе одлука за интеграцијата во ЕУ сé додека соработката не го достигне потребното ниво, додаде тој.
ХИНА ја објави неговата изјава, дадена во интервју за „Дојче веле“.
(Вечерњи лист - 30/04/05;
ХИНА - 29/04/05)
