17/03/2010
ПРИШТИНА, Косово -- Српскиот меморијален споменик во Газиместан, надвор од Приштина, наскоро ќе биде заштитуван од страна на Косовската полиција, која ќе ги замени силите на КФОР. 
Портпаролот на косовската полиција, Баки Келани, во вторникот (16-ти март) рече дека надлежностите сé уште се во рацете на КФОР, но полицијата започнала подготовки за преземање на заштитата на споменикот. 
Во реакцијата, српското Министерство за Косово објави дека одлуката за повлекување на КФОР од Газиместан не е правилна. 
Преземањето на должноста за чување на споменикот кај Газиместан ќе биде прв случај на заштита на српски културен споменик во Косово од страна на косовската полиција. 
Споменикот е подигнат за средновековната Битка на Косово во 1389 година. 
(Кохавижн, РТК, Телеграфи, РТВ 21 - 16/03/10)
