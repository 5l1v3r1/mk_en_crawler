25/04/2005
БЕЛГРАД, Србија и Црна Гора -- Десет лица беа повредени во судирот помеѓу фудбалските навивачи за време и по натпреварот помеѓу шампионите на Србија и Црна Гора „Црвена ѕвезда“ и водечкиот во лигата „Партизан“ во саботата (23-ти април).
Навивачите фрлаа пластични столици меѓу себе и кон полицијата, а потоа се судрија и надвор од стадионот.
Помеѓу повредените се и тројца полицајци.
Според лекарите од локалната болница ниту еден од повредените не се наоѓа во животна опасност.
Шеесетиседум навивачи беа уапсени.
Натпреварот заврши нерешено со 1:1.
(Ројтерс, АП, АФП - 23/04/05)
