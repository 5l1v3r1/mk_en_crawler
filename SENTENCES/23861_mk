21/06/2009
ТИРАНА, Албанија -- Соединетите Држави и ЕУ во петокот (19-ти јуни) уште еднаш ја повикаа Албанија да одржи слободни и фер избори за да ги зајакне своите шанси за поблиски врски со Запад, објавија медиумите.
Во своето соопштение, Американската амбасада во Тирана вели дека изборите следната недела ќе бидат тест за способноста на земјата за следење на демократските стандарди.
Според Чешката амбасада, чија земја моментно претседава со ЕУ, изборите ќе покажат дали Албанија е подготвена да се придвижи кон полноправно членство во ЕУ.
Апелите уследија по серијата насилства поврзани со изборите.
Во четвртокот, член на Демохристијанската партија загина во автомобил-бомба во близина на северниот град Скадар.
Неколку дена претходно, поддржувач на владејачката Демократска партија беше застрелан во селото Ќерет, во близина на Тирана.
Во мај Фатмир Ксинди, член на парламентот од најголемата опозициска Социјалистичка партија, беше убиен во близина на својот дом во Росковец.
(AП, Ксинхуа, БТА - 20/06/09)
