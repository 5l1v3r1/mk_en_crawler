17/12/2004
ТИРАНА, Албанија -- Министерството за надворешни работи во четвртокот (16-ти декември) издаде соопштение во кое се осудува киднапирањето на автобусот во Атина од страна на двајца Албанци.
Во изјавата се вели дека ова кривично дело нема никаква врска со ставот на албанските граѓани кои живеат и работат во Грција и изрази надеж дека инцидентот нема да влијае на билатералните односи.
Грчката Влада, од своја страна, ги повика своите граѓани да не им се одмаздуваат на имигрантите.
Во другите вести, Албанија и Словачка во четвртокот потпишаа договор за соработка во областа на царината.
Целта е да се олесни контролата и движењето на патници и стока.
Во меѓувреме, Германија и Европската комисија (ЕК) се согласија да ја финансираат новата мисија на ЕК за помош на полицијата во Албанија.
ЕК, исто така, потпиша договор за помош во изградбата на новиот затвор во земјата.
(Албански дневни вести - 17/12/04;
ATA, Гардијан - 16/12/04)
