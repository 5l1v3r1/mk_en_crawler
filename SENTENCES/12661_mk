06/02/2005
БЕЛГРАД, Србија и Црна Гора -- Мисијата на ОБСЕ во Србија и Црна Гора ги пофали договорите за соработка помеѓу српскиот јавен обвинител Слободан Јанковиќ, обвинителот за воени злосторства, Владимир Вукчевиќ, и хрватскиот државен обвинител Младен Бајиќ. 
Договорите беа потпишани во саботата (5-ти февруари) во Белград. 
Според амбасадорот на ОБСЕ, Маурицио Масари, документот е од суштинска важност и се очекува да ја унапреди заедничката борба против организираниот криминал, меѓународниот тероризам, воените злосторства, трговијата со луѓе и перењето пари. 
Тој беше потпишан во рамките на конференцијата посветена на предавањето на судските процеси за воени злосторства од Хашкиот трибунал на домашните судови во поранешните југословенски земји. 
(Веб-страница на ОБСЕ, ХИНА - 05/02/05)
