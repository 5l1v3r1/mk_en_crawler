30/08/2010
САЛЗБУРГ, Австрија -- Албанците ќе дознаат дали ќе можат да патуваат во повеќето земји од ЕУ без визи оваа есен, вели министерот за внатрешни работи, Љуљзим Баша. 
Во неделата (29-ти август), тој објасни дека неговите европски колеги ќе одлучат по двете средби планирани за октомври и ноември. 
Коментарот на Баша следеше по разговорите на конференцијата на министрите за внатрешни работи од Источна Европа во Салзбург. 
Ако одлуката на ЕУ е позитивна, Албанците ќе имаат право на безвизен режим почнувајќи од јануари. 
Баша, исто така, истакна дека иницијативата на Тирана да се формира балканска Шенген зона беше прифатена од колегите од регионот. 
Идејата е да им се овозможи на граѓаните од регионот да патуваат без лични карти, меѓу Албанија, Србија, Македонија, Црна Гора и Босна и Херцеговина. 
(Top Channel, Balkan Web, Klan, Telegrafi - 29/08/10)
