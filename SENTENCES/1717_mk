04/01/2012
Во петокот (30.
декември), ЕУ одлучи да ги обнови трговските предности наменети за Албанија, Босна и Херцеговина, Хрватска, Македонија, Црвна Гора, Србија и Косово до 2015 година.
Предностите, што престанаа да важат на крајот на декември 2010 година, ќе дозволат влегување на речиси сите производи од регионот во блокот без плаќање на царина.
Сите извозници ќе можат да побараат компензација за давачките што ги платиле во 2011 година.
На Грците во Новата Година им беа сервирани нови повисоки цени за електрична енергија откако државното претпријатие за електродистрибуцијата „ППЦ“ ги зголеми цените за 9,2 отсто.
Покачувањето сепак беше помало од 17 отсто што сакало да ги наметне претпријатието, а и од 12,7 отсто што ги препорача регулаторниот орган за енергија за цените да бидат во согласност со реалното чинење на енергијата според условите на ЕУ/ММФ за спасување.
На 28.
декември, „Газпром“ изјави дека Турција ѝ дала зелено светло на Русија за гасоводот „Јужен тек“ под Црното Море.
Гасоводот „Јужен тек“, што треба да започне со работа во 2015 година, ќе носи 63 милијарди кубни метри руски гас годишно до Бугарија, Србија, Унгарија, Словенија, Австрија и Италија со еден крак, и до Хрватска, Македонија, Грција и Турција, со втор крак.
Во саботата (31.
декември), во итна постапка, собранието на Босна и Херцеговина го усвои државниот буџет за 2011 година, набргу откако главните тројца водачи во земјата се договориле да формираат влада на државно ниво.
Ако не го направеле тој чекор, сите плаќања до државните институции ќе замреле на 1. јануари.
Износот на буџетот беше утврден на 500 милиони евра.
На 29.
декември, Владата најави дека Романија ќе ги зголеми надоместоците за правото на користење на благородни метали од 4 на 8 отсто.
Мерката, заедно со претходното зголемување на надоместоците за право на користење на среброто и платината, се очекува да донесе дополнителни 65 милиони евра во државниот буџет оваа година.
Минатата недела, телекомуникацискиот гигант „Дојче телеком“ постигнал договор со властите на САД во однос на обвинувањата дека платил повеќе од 95 милиони долари мито за претставници на власта во Македонија и во Црна Гора.
Обвинувањата против компанијата и нејзината подружница „Маџар Телеком“ се однесувале на незаконските исплати направени во 2005 и 2006 година заради склучување на поволни договори во Црна Гора и за да ги држи конкурентите подалеку од македонскиот пазар.
Во петокот (30.
декември), министерот за економски развој, Бесим Беќаи, изјави дека на крајот на 2011 година, Kосово постигнало економски раст од 5,3 отсто во споредба со 3,9 отсто во 2010 година.
Забележа и дека резултатот е повисок од претходните претпоставки, а понизок од предвидувањата на ММФ, т.е. 5,5 отсто.
На 27.
декември, „Србијагас“ најави дека српскиот и рускиот гигант за гас под државна контрола „Газпром“ се согласил да ја намали цената за испорака на природен гас во балканската држава за 12 отсто.
Според договорот што ќе се потпише во март, Белград ќе плаќа 478 долари наместо 545 долари за 1.000 кубни метри природен гас сè додека двете страни не постигнат нов долгорочен договор.
Во понеделникот (2.
јануари) министерот за економија, Зафер Чаглајан рече дека Турција забележала рекордно зголемување на извозот во 2011 година.
Според него, извозот се зголемил за 18,2 отсто и со тоа достигнал историски најголем износ од 134,6 милијарди долари.
(Разни извори - 28.12.2011-04.01.2012)
