10/08/2004
ЛОНДОН, Велика Британија -- Атина ќе биде помеfу најбезбедните места на Земјата за време на Олимпијадата, изјави британскиот министер за спорт, Ричард Каборн, во интервјуто објавено во вторникот (10-ти август). 
Грчките власти ги презедоа "сите можни чекори" за да ги направат Игрите безбедни, рече Каборн. 
Тој додаде дека најголема грижа за британските спортисти претставува топлото време, а не тероризмот.
Две грчки села ставија крај на тековната расправија за тоа кое од нив го има најстарото маслиново дрво и за да може да обезбеди маслиново гранче за победникот на олимпискиот маратон. 
Шефот на атинскиот Организационен комитет, Јана Ангелопулос-Даскалаки, изјави дека организаторите го решиле прашаoето со тоа што се согласиле да употребат по едно гранче од секое село, за победниците на маратоните во женска и во машка конкуренција.
Во телевизиската порака што беше емитувана во понеделникот вечер грчкиот премиер, Костас Караманлис, рече дека неговата земја е подготвена за Олимпијадата. 
Тој им се заблагодари на оние што учествувале во организираoето на настанот, додавајќи дека сите грчки политички партии дале свој придонес. 
Тој, исто така, изрази благодарност до сојузниците на Грција, кои, како што рече, "направиле с&#233; што е можно за сите спортисти, мисии и посетители да бидат безбедни". 
(AНA - 10/08/04; бТВ - 09/08/04; AП, АФП, Ројтерс - 08/08/04)
