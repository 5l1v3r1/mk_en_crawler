28/06/2013
Ивана Јовановиќ за Southeast European Times во Белград -- 28.06.13
Српските аналитичари велат дека постигнувањата на Томислав Николиќ во првата година од неговото претседателствување вклучуваат успешни антикорупциски мерки, решавање на косовското прашање, градење на односи со странство, привлекување на странски инвестиции, намалување на владините расходи, работејќи во рамките на Уставниот закон и одржувајќи ги предизборните ветувања.
„Ако Николиќ не беше избран, оваа влада нема да беше формирана, претходната ќе беше на власт и нема да имавме антикорупциски напори“, изјави Вук Фатиќ, заменик-шеф на медиумскиот оддел на претседателот, заSETimes.
Владимир Круљ, професор на Универзитетот Сингидунум во Белград и советник во консултантската агенција Креаб и Гевин Андерсон во Брисел, се согласува.
„Николиќ безусловно го поддржа Александар Вучиќ, првиот заменик-премиер на Србија, во борбата против корупцијата, каде Вучиќ постигна значајни и јавно познати резултати, иако сè уште има уште многу работи кои треба да се направат во [криминалната] истрага и судството, како и во исполнувањето на новите барања на ЕУ за започнување на преговори“, изјави Круљ заSETimes.
Зоран Стојиљковиќ, професор на Факултетот за политички науки во Белград и член на Антикорупциската агенција, рече дека вистинските успеси на Николиќ досега се неговиот придонес во борбата против корупцијата, економскиот развој, косовското прашање и усогласеноста со Уставниот закон.
„Тој прекина една формална врска помеѓу претседателот на републиката и претседателот на Прогресивната партија со неговата [оставка од партијата], ограничувајќи ги неговите овластувања на оние на претседател на Србија, што е една значајна новина во практиката на српските претседатели“, изјави Стојиљковиќ заSETimes.
Николиќ стратегиски ја поддржува владата и покажува подготвеност за промена на некои од неговите иницијативи, покажувајќи отвореност да прифати сугестии, дури и за државната политика, додаде тој.
Миљенко Дерета, пратеник од Либерално демократската партија и директор на граѓанските иницијативи, даде друго гледиште за оставката на Николиќ од партијата.
„Мило ми е што Николиќ не е повеќе претседател на неговата политичка партија, бидејќи тоа би го исклучило од политичкиот живот. 
Очекувам од него да остане во границите на неговите овластувањата како претседател, далеку од политиката“, изјави Дерета заSETimes.
Меѓутоа, тој истакна дека Николиќ се чини дека дава бројни почести по случаен избор, не врз основа на потврдени заслуги, и исто така „тој амнестираше огромен број на луѓе, извинувајќи им се за тоа што биле во затвор за сторени кривични дела, [што] претставува огромна штета “, рече Дерета.
Во однос на прашањето за Косово, Николиќ ја создаде Резолуцијата за Косово, која беше усвоена од страна на собранието и ги поддржа преговорите на владата вклучувајќи го и спроведувањето на Бриселскиот договор.
„Неговиот придонес кон Бриселскиот договор беше неговата средба со Атифете Јахјага, претседателката на Косово, и присуствуваше на самитот на лидери во Братислава, на кој Јахјага, исто така, присуствуваше. 
Ова е уште еден политички гест на нормализација помеѓу Белград и институциите на Приштина“, рече Круљ.
Јелена Милиќ, директор на Центарот за евроатлански студии во Белград, рече дека Николиќ има постигнато значајни резултати, но сè уште има уште многу нешта кои треба да ги реши.
„Како врховен командант, Николиќ не го отвори прашањето на уставната недоследност на Советот за национална безбедност и работеше за продолжување на демократскиот процес на националната безбедносна контрола, наместо на политичката контрола. 
Тој е избран директно и има легитимитет да ја потсети јавноста за прашањата кои не се директно под негова контрола, како што е системската обнова на јавните компании, кои во моментов се најголемите губитници“, рече Милиќ. 
„Едно такво прашање е резолуцијата која произлегува од Спогодбата за стабилизација и асоцијација помеѓу Србија и ЕУ“.
Напорите на Николиќ за здравување на економијата се поврзани со неговата надворешна политика, според неговиот кабинет. 
Во првата година од неговото претседателствување тој се состана со странски претставници од 45 земји, посети 23 градови во 19 земји, со цел да се добие датум за преговори за пристапување на Србија во ЕУ и да постигне мир и економска регионална стабилност.
„[Николиќ] ги користи средбите со странските претставници со цел да ја промовира Србија и да привлече странски инвеститори“, изјави Станислава Пак Станковиќ, шеф на кабинетот на претседателот за односи со медиумите, заSETimes.
Според Круљ, „надворешната политика на Николиќ е важна за да се привлечат нови инвеститори, но, исто така, отвора нови пазари за српските компании на Блискиот Исток, Азија, Северна и Централна Африка, како и за да ја продлабочи економската соработка со Русија, Кина, поранешниот [Советски Сојуз], и другите брзорастечки економии“.
Круљ рече дека Николиќ постигна резултати во потпомагањето на односите и помирувањето во регионот, но треба да продолжи да гради една силна и одговорна Србија во регионот.
„Постигнати се многу значајни резултати во јакнењето на соработката со соседните држави, особено со Црна Гора, Македонија и Босна и Херцеговина, но и со соседните земји-членки на ЕУ, Бугарија, Унгарија и Романија“, рече тој. 
„И односите со Хрватска, и покрај сите наследени спорови од минатото и неодамнешниот застој, сепак се движат по нагорна линија, така што претседателот Николиќ ќе присуствува на свеченоста по повод официјалниот влез на Хрватска во полноправното членство на ЕУ.“
Граѓаните, исто така, мислат дека Николиќ се движи на вистинскиот пат.
„Тој не е толку конзервативен колку што беше кога беше дел од партијата на Шешељ, а тоа е повеќе од добро за мене. 
Ако продолжи вака, јас можеби ќе гласам за него на следните избори“, Слободан Станковиќ, 39-годишен болничар од Белград, изјави заSETimes.
Според вас, во кои области Николиќ може да преземе подобри мерки? 
Кажете го вашето мислење долу.
