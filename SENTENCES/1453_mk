12/08/2009
Вкупно 40 групи од 24 земји ќе учествуваат на овогодинешниот џез-фестивал Нишвил, кој почнува в четврток (13-ти август) во Ниш, Србијa.
Прочуениот диригент Војислав Симиќ ќе го отвори фестивалот и ќе добие награда за животно дело.
Хрватската пијанистка Мартина Фиљак (30), е победник на Меѓународниот пиано натпревар Кливленд 2009.
Таа беше петтата жена што победи на натпреварот, кој оваа година вклучуваше 32 пијанисти од 14 земји.
Победникот добива 50.000 американски долари, рецитал во Карнеги хол, две годишно уметничко управување и серија концертни настапи во вредност од околу 100.000 американски долари.
Амбиенталниот театарски фестивал започна во Смедерево, во Србијa во вторникот (11-ти август) со изведбата на германската театарска претстава Титаник.
Фестивалот ќе трае до 20-ти август.
Неодамна реобединетата алтернативна метал-рок група Фејт но мор е во Истанбул, каде што во среда (12-ти август) ќе одржи концерт.
Концертот во паркот Мачка Кучукчифлик е дел од турнејата на групата „Секенд каминг“, која започна во Англија на 10-ти јуни.
Четириесетивториот Меѓународен семинар за македонски јазик, литература и култура, започна во Охрид, Maкедонијa во понеделникот (10-ти август).
Околу 90 учесници од 27 земји се очекува да учествуваат на саминарот, вклучително и странски и локални стручњаци од областа на балканските и славистичките студии.
Романијa го избра филмот на Корнелиу Порумбиу „Полицаец:
Придавка“ за свој кандидат за наградата Оскар за 2010 година во категоријата за најдобар странски филм.
Филмот освои две награди на овогодинешниот Кански фестивал.
Крајбрежниот град Бургас, во Бугаријa ќе биде домаќин на музичкиот фестивал Духот на Бургас од 14-ти до 16-ти август.
Фејт но мор и Клофингер ќе бидат главните ѕвезди на настанот.
Разни извори – 05/08/09-12/08/09
