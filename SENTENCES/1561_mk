19/04/2010
Романската онлајн продавница Емаг започна со продажба на првите Епл ајпадови на 13-ти април. 
Најновиот производ на Епл во Романија чини меѓу 600 и 850 евра.
***
Првата веб-страница во Tурција за социјално купување за секторот на услугите, www.kipru.com, нуди попусти за купувачите кои ги носат своите пријатели на веб-страницата. 
Корисниците на веб-страницата ги информираат своите контакти за понудите преку социјалните веб-страници како што се „Фејсбук“, „Твитер“ и „Френдфид“.
***
Сите Aлбанци може да го користат доменот „.al“ каде и да сакаат да формираат сопствени лични веб-страници, за цена од две евра, која може да се плати на Управата за електронски и поштенски комуникации. 
Договорот мора да се обнови по две години.
***
Кипар aктивно ги поддржува сите напори со цел промовирање на технологиите и апликациите поврзани со просторот, објави кипарскиот министер за комуникации и работа, Ерато Козаку-Маркулис, во четвртокот (15-ти април). 
Кипар издаде три лиценци за сателитски оператори и неодамна го заврши инсталирањето на сателитските конекции, како и комнената инфраструктура Вај-Фај за обезбедување интернет пристап за руралните заедници.
***
Романските хакери во четвртокот (15-ти април) исчкртаа два поддомена кои ги оддржуваше британскиот весник „Дејли телеграф“. 
Вандалите ги заменија информациите на страниците со интернет графити на кои се тврди дека се Романската група за национална безбедност. 
Хакерите рекоа дека тоа е одговор на „расизмот“ во весникот против Романците.
***
Сараевo е домаќин на шестиот меѓународен состанок на Словенските библиотеки до среда (21-ви април). 
На настанот учествуваат 120 учесници од Балканот, Европа и Соединетите Држави.
***
Хрватскиот град Сињ беше домаќин на првиот научен фестивал меѓу 12-ти и 17-ти април. 
Десетина хрватски врвни научници одржаа предавања за промовирање на науката во земјата.
***
Српскиот министер за енергија и рударство, Петар Скундриќ, отвори изложба на 12-ти април посветена на 40-годишнината од користењето на компјутерскиот инженеринг во рударската индустрија на Србија. 
Изложбата, во галеријата на Академијата на науките и уметностите (САНУ), го покрива периодот на истражувањето, развојот и спроведувањето на компјутерските технологии во секторот.
(Разни извори -- 12/04/10-19/04/10)
