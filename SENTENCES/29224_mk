05/08/2010
AНКАРА, Турција -- Врховниот воен совет (ЈАС) во средата (4-ти август) го блокираше унапредувањето на 11 генерали и адмирали обвинети за вмешаност во плановите за соборување на владата. 
Мажите се дел од групата од 102 пензионирани и активни офицери против кои беа издадени налози за апсење во врска со сомневањата дека заговарале државен удар во 2003 година. 
ЈАС испрати до владата листа на предложени унапредувања по својот годишен состанок, без имињата на овие 11 офицери. 
Претседателот Реџеп Тајип Ердоган се вели дека остро се спротивставил на унапредувањата на осомничените генерали.
Првиот армиски командант, генерал Хасан Игсиз, кој беше повикан да сведочи во истрагата за Ергенекон, не беше унапреден во нов шеф на копнените сили. 
Генерал Неџдет Озел, кој се очекуваше да биде назначен за втор армиски генерал, беше унапреден, наместо тоа, во командата на Жандармеријата. 
Третиот армиски командант, генерал Салдирај Берк, осомничен во случајот Ергенекон, беше назначен во командата за Обука и доктрина на копнените сили, наместо да биде унапреден во повисок чин. 
Две други високи позиции -- началник на Генералштабот и командант на копнените сили -- се сé уште испразнети. 
(Mилијет - 05/08/10; НТВ, АФП, Хуријет - 04/08/10)
