26/10/2005
БРИСЕЛ, Белгија -- Европската комисија (ЕК) им рече на Бугарија и на Романија дека мора да ги спроведат главните реформи во следните шест месеци ако сакаат да пристапат во ЕУ на 1-ви јануари 2007 година.
Во своите извештаи за напредокот на земјите кон членството, објавени во вторникот (25-ти октомври) ЕК ги издвојува организираниот криминал и корупцијата како области за кои постои особена загриженост.
Бугарија и Романија, исто така, се очекува да ги подобрат своите ветеринарни контроли, судствата и администрациите.
Во извештајот се вели дека Романија, за која до неодамна се сметаше дека заостанува во напорите за пристапување, сега ја стигнала Бугарија.
Комесарот за проширување на ЕУ, Оли Рен, рече дека Софија можеби го успорила темпото по изборите минатиот јуни и скоро двомесечното одолговлекување на процесот на составување на новата влада.
(Блумберг, Ројтерс, АП, веб-страница на ЕУ, ЕУ Обсервер - 25/10/05)
