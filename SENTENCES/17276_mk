29/05/2007
БУКУРЕШТ, Романија -- Претседателот Трајан Башеску во понеделникот (28-ми мај) започна разговори со сите партии во парламентот, освен со националистичката Партија за голема Романија. 
Главниот фокус е ставен на измена на изборното законодавство, воведување на мнозински гласачки систем и формирање стабилно мнозинство во владата. 
Башеску доцна во четвртокот се врати на претседателската функција, откако гласачите ја отфрлија иницијативата за негово отповикување.
По разговорите во понеделникот, водачот на Демократската партија (ПД) на Башеску, Емил Боц, рече дека неговата партија сака предвремени општи избори овој октомври. 
Партијата, исто така, планира иницијатива за гласање недоверба на актуелната малцинска влада на премиерот Калин Попеску Таричеану, претседател на Национал-либералната партија. 
Премиерот, рече Боц, треба да преземе одговорност за неуспешниот референдум за отповикување на Башеску. 
Таричеану, од своја страна, рече дека консултациите се знак дека актуелната политичка криза е надминлива.
Третиот клучен играч, Мирчеа Џоана, претседател на најголемата опозициска Социјалдемократска партија, рече дека на Романија й треба стабилна и ефикасна влада и дека времето за предвремените избори помина. 
(Eвениментул Зилеи, Гардијанул, Романија Либерa - 29/05/07; Meдиафакс - 28/05/07)
