29/05/2008
БРИСЕЛ, Белгија -- Делегација на косовски пратеници во средата (28-ми мај) за првпат учествуваше на седница на Европскиот парламент (ЕП).
Тие го претставија новиот косовски устав, кој ќе влезе во сила на 15-ти јуни.
Косовските медиуми јавија за првото официјално истакнување на косовското знаме во една институција на ЕУ.
Холандскиот пратеник и косовски известувач во ЕП, Јоост Лангедијк, ја водеше дискусијата за тоа кој ќе има овластувања по 15-ти јуни, додавајќи дека е загрижен оти какво било одложување на распоредувањето на мисијата на ЕУЛЕКС ќе предизвика проблеми за ЕУ и Приштина.
Претседателот на косовскиот парламент, Јакуп Красниќи, од своја страна, побара од ЕУ и ОН да продолжат со спроведувањето на планот за надгледувана независност, подготвен од страна на поранешниот пратеник на ОН за Косово, Марти Ахтисари.
Во понеделникот и вторникот во ЕП се одржа првиот состанок помеѓу српските и косовските пратеници на еден меѓународен форум.
Тие присуствуваа на заедничката парламентарна седница за Западен Балкан со европарламентарци и пратеници од цела Европа.
На агендата се најдоа состојбата на економијата, улогата на парламентите и визните прашања.
(Коха Диторе, Зери, Танјуг - 29/05/08;
Tелеграфи, Б92, веб-страница на ЕП - 28/05/08)
