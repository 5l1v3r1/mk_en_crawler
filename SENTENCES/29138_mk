06/05/2010
САРАЕВО, Босна и Херцеговина (БиХ) -- Апелационата комисија на Судот на БиХ во средата (5-ти мај) ја поништи пресудата за командантот на босанските Срби Милош Ступар. 
Осуден за вршење геноцид во Сребреница во 1995 година, Ступар (47) беше осуден на 40 години затвор во јули 2008 година. 
По жалбата, судот заклучи дека тој немал реална контрола над силите кои ги извршиле злосторствата. 
Повеќе од 1.000 Бошњаци беа убиени од босанските Срби во општината Братунац на 13-ти јули 1995 година. 
Сепак, Ступар ја презел командата над специјалната полициска единица на босанските Срби која оперирала во регионот еден ден подоцна, заменувајќи ранет командант.
Во другите вести, полицијата во средата го објави апсењето на тројца мажи осомничени за воени злосторства извршени за време на конфликтот во периодот 1992-1995 година. 
Осомничените, идентификувани само по своите иницијали, се верува дека убиле 15 босански муслимани во 1995 година. 
Тие беа уапсени во Бања Лука. 
(Дневни аваз, АП, РТРС, Фена, БХРТ, Танјуг, Ројтерс - 05/05/10)
