08/10/2009
AНКАРА, Турција -- Продолжија судирите меѓу полицијата и демонстрантите во центарот на Истанбул во средата (7-ми октомври), на последниот ден од сесиите на ММФ и Светската банка таму.
По судирите долж булеварот Истикал во вторникот, кои резултираа со преку 100 апсења, и регионот Сисли беше, исто така, зафатен од хаос во средата.
Група од околу 200 демонстранти искрши прозорци на банки и продавници.
Полицијата употреби солзавец и водени топови за да ја растера толпата, која фрлаше камења на еден полициски автомобил и нападна полицаец на мотор.
Во својата изјава, гувернерот на Истанбул Муамер Гулер рече дека 25 лица биле уапсени во протестите во средата.
Тој негираше дека полицијата употребила прекумерна сила врз демонстрантите.
Според него, полицајците дејствувале во самоодбрана откако биле нападнати со камења и молотови коктели.
(Радикал, Милијет, Сабах - 08/10/09;
СНН Турк - 07/10/09)
