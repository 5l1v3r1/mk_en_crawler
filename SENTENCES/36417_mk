15/08/2004
АТИНА, Грција -- Повеќе од 20 премиери, шефови на држави и членови на кралски семејства во саботата (14-ти август) потпишаа декларација за Олимписко примирје на специјалната церемонија. 
На настанот присуствуваше грчкиот премиер Костас Караманлис, претседателот на Меѓународниот олимписки комитет Жак Рог, британскиот премиер Тони Блер, кралицата Софија од Шпанија, престолонаследникот Алберт од Монако, германскиот претседател Хорст Келер, и водачите од Бугарија, Полска, Романија и Албанија. 
Иницијативата за Олимпиското примирје е инспирирана од прекинот на борбите помеѓу завојуваните држави за време на Олимписките игри во античките времиња. 
Според огранизаторите, повеќе од 450 светски водачи досега ја имаат потпишано декларацијата. 
(AНA, Екатемерини, Ројтерс, ВОА, БТА, ХИНА - 14/08/04)
