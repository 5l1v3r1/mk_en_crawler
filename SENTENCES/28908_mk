10/06/2010
БЕЛГРАД, Србија -- Централната изборна комисија (ЦИК) во средата (9-ти јуни) ги објави конечните резултати од директните избори за 16 национални малцински совети, што се одржаа на 6-ти јуни.
Претседателката на ЦИК, Розалија Торде, рече дека вкупниот одѕив изнесувал 54,5 отсто.
Најголем одѕив е регистриран меѓу грчкото малцинство -- 77,05 отсто, додека најнизок беше кај ашкалското малцинство, 38,85 отсто.
Хрватското и словенечкото национално малцинство ги избра своите претставници индиректно, преку изборно собрание, додека македонското малцинство ќе гласа на 20-ти јуни.
Овие избори се први по донесувањето закон за националните совети.
Целта е да им се даде на малцинствата поголемо влијание врз државната политика во областите на образованието, културата, информациите на јазиците на националните малцинства и официјална употреба на овие јазици.
(РТС, Меџународни Радио Србија - 09/06/10)
