05/05/2009
ЗАГРЕБ, Хрватска -- Комесарот за проширување на ЕУ, Оли Рен, во понеделникот (4-ти мај) рече дека „стигнал до границите на својата креативност“ во заложбите за решавање на долготрајниот пограничен спор помеѓу Хрватска и Словенија. 
Во интервју за австрискиот весник Стандард, Рен рече дека очекува двете земји да одговорат на неговиот последен предлог за решавање на конфликтот до средината на мај. 
„Очекувам позитивни реакции на нашиот компромисен предлог... 
Се надевам дека двете земји сега ќе поминат последните километри и ќе постигнат договор“, се цитира изјавата на Рен. 
Неговиот предлог, наводно, вклучува воспоставување ад хок арбитражна комисија, која ја сочинуваат претставници на ЕК, еден Хрват и еден Словенец. 
(Стандард, Јавно, ХИНА, МИА, Еурактив - 04/05/09)
