14/06/2009
ATИНА, Грција -- Грчкиот суд во петокот (12-ти јуни) подигна обвинение против двајца полицајци за убиството на 15-годишниот Александар Григоропулос во декември минатата година. 
Судот го продолжи притворот за полицајците за уште шест месеци и одлучи да им се суди за убиство, иако сé уште не е одреден точниот датум. 
Епаминондас Корконеас, кој го испукал фаталниот куршум, е обвинет за убиство, додека неговиот колега, Василис Саралиотис, се соочува со обвинение за соучество. 
Инцидентот во декември ги поттикна најжестоките улични немири во Грција во последниве децении. 
(Катимерини - 13/06/09, AНА-МПА, Вима, ЕРТ, АП - 12/06/09)
