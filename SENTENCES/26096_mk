14/10/2009
ЉУБЉАНА, Словенија -- Демократијата функционира и бојкотот на опозицијата нема да го попречи патот на Албанија кон интеграцијата во ЕУ, објави во вторникот (13-ти октомври) претседателот Бамир Топи, за време на посетата на Словенија. 
„Демократијата во Албанија функционира, а нејзините институции брзосе консолидираат“, додаде тој.
Од другите вести, претседателката на парламентот Џозефина Топали во вторникот ги повика опозициските пратеници да се вратат во парламентот, уверувајќи ги дека мнозинството ќе го почитува уставот. 
Пратниците од Социјалистичката партија (СП) ја бојкотираат работата на парламентот барајќи темелна истрага за парламентарните избори на 28-ми јуни, за кои тврдат дека се фалсификувани. 
Опозициските партии работат на собирање 20.000 потписи за петицијата, со која ќе побараат истрага за изборниот процес. 
(Ора њус, ББС, Шекули, Топ ченал - 13/10/09)
