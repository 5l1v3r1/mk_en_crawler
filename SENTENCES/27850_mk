24/08/2010
TИРАНА, Албанија -- Полицијата нема да ги толерира претставниците на јавноста што ги блокираат патиштата како форма на протест, изјави во понеделникот (23-ти август) министерот за внатрешни работи, Љуљзим Баша.
Дури и оние кои ги поддржуваат протестите што го попречуваат нормалното движење на редовните патници се соочуваат со апсење, рече Баша за време на посетата на полициската централа во Валона.
Областа околу јужниот град честопати е место каде што се одржуваат вакви протести од различни причини, како што е неодамнешниот инцидент во кој припадник на грчкото малцинство беше убиен од возач кој избега од местото на настанот.
Тоа доведе до 14-дневна блокада на патот којa го попречи сообраќајот во екот на туристичката сезона.
(Toп ченал, Њус 24, Топ стори, Алсат, Клан - 23/08/10)
