17/06/2008
АНКАРА, Турција -- Владејачката Партија на правдата и развојот (АКП) во понеделникот (16-ти јуни) ја поднесе својата одбрана во случајот на затворање со кој се соочува во Уставниот суд. 
Официјалните претставници ја предадоа 13 дена пред крајниот рок, во обид да го забрзаат процесот. 
Партијата е обвинета за активности кои го загрозуваат секуларизмот, како што е усвојувањето закон со кој се укина, барем привремено, забраната за носење шамии на универзитетите. 
Одбраната на АКП тврди дека обвинението произлегува од идеолошки и политички мотиви, а не од легитимна правна загриженост. 
Според истата, обвинителот го подготвил обвинението користејќи ги информациите до кои дошол со пребарување на „Гугл“, а не од официјални извори на АКП. 
Трето, АКП вели дека забраната ќе значи кршење на практиките на Европскиот суд за човекови права. 
(Радикал, Милијет, Заман - 17/06/08; Чихан, Хуријет, АП - 16/06/08)
