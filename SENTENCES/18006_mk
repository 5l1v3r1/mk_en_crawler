17/12/2006
САРАЕВО, Босна и Херцеговина (БиХ) -- Судот на БиХ во петокот (15-ти декември) го осуди поранешниот припадник на армијата на Република Српска (РС), Драган Дамјановиќ, на 20 години затвор за злосторства против човештвото.
Дамјановиќ беше осуден во врска со убиствата, тортурата и нечовечкиот третман на бошњачките цивили во Вогосеч во периодот 1992-1993 година.
Судот на БиХ го прогласи за виновен за убиството на неговиот поранешен наставник, Захид Баруџија, но го ослободи од обвинението за вмешаност во убиството на босанскиот пар Мухарем и Мејра Хоџиќ.
Во другите вести, американските власти во петокот потврдија дека се покренати обвиненија против 16 лица за прикривање на своето поранешно службување во армијата на босанските Срби, кога аплицирале за азил во САД.
Тринаесет се моментно во притвор, вклучувајќи го и Неџо Икониќ, кој е осомничен за вмешаност во масакрот во Сребреница во 1995 година.
(Независне новине - 17/12/06;
Дневни аваз - 16/12/06;
ПБС БиХ, РТРС - 15/12/06)
