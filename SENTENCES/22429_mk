10/06/2008
AНКАРА, Турција -- Генералштабот во понеделникот (9-ти јуни) објави дека ќе воспостави шест привремени безбедносни зони во југоисточна Турција, за борба против припадниците на терористичката Курдистанска работничка партија (ПКК). 
Мерките започнаа во четвртокот и ќе траат три месеци во ненаселените планински области на провинциите Сиирт, Сирнак и Хакари, како и во делови од провинцијата Ван и границата со Иран.
Во меѓувреме, група курдски адвокати со седиште во Лондон во понеделникот објавија дека покренале кривична постапка против Турција во Европскиот суд за човекови права во Стразбур. 
Тие тужат во име на селаните кои претрпеа последици од турските воздушни напади минатиот октомври и декември.
Исто така во понеделникот, турската полиција најави проект за обука на полицајците за изразување повеќе сочувство. 
Судирите помеѓу полицијата и демонстрантите во Истанбул на Први мај доведоа до наводи за прекумерна сила против полицијата. 
(ИТАР-ТАСС, Ксинхуа, Заман - 10/06/08; СНН Турк, НТВ - 09/06/08)
