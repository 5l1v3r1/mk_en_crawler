28/05/2008
ПРИШТИНА, Косово -- Тројца бугарски државјани и еден косовски бизнисмен се уапсени во вторникот (27-ми мај) за наводен транспорт на опасни материи во Косово. 
Полицијата вели дека три камиони со приколки влегле во Косово од Македонија и, по рутинската проверка, се упатиле кон граничниот премин Вермица, на дополнителни проверки. 
Таму од нив истекле материи, повредувајќи шестмина цариници и затворајќи го преминот околу десет часа. 
На лажните документи пишувало дека камионите превезуваат хидраулично масло, но цариниците ги провериле и утврдиле повисоки од нормалните нивоа на сулфур. 
(Коха Диторе, ББС, Експрес, Зери - 28/05/08; РТК, КТВ, Б92 - 27/05/08)
