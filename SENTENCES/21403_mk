26/06/2008
ПРИШТИНА, Косово -- Реструктирањето на УНМИК ќе биде релативно радикална операција, која драстично ќе ја смени неговата структура, рече во средата (25-ти јуни) новиот шеф на мисијата, Ламберто Заниер. 
„Реструктуирањето ќе значи негово усогласување со реалностите на терен“, им рече Заниер на новинарите во Приштина. 
Тие реалности вклучуваат распоредување на нова полициска и судска мисија на ЕУ, ЕУЛЕКС.
Исто така во средата, портпаролот на американскиот Стејт департмент, Том Кејси, одговарајќи на прашања на американските сенатори, искажа ист став, опишувајќи го УНМИК како „помала операција, која, сепак, ќе има значајна улога“.
Во другите вести од средата, шефот на Меѓународната цивилна канцеларија во Косово, Питер Фејт, рече дека очекува сите земји во регионот да го признаат Косово „што е можно поскоро“. 
„Се надеваме дека ова ќе се случи многу брзо“, изјави Фејт за подгоричката Радиотелевизија Црна Гора (РТЦГ). 
Тој рече дека иако Белград можеби нема пријателски да гледа на признавањето, тоа ќе придонесе за регионалната стабилност. 
(Шекули - 26/06/08; веб-страница на УНМИК, Фонет, Бета, веб-страница на американскиот Стејт департмент, РИА Новости, Блиц, ИТАР-ТАСС, РТЦГ, Макфакс, Нет прес - 25/06/08)
