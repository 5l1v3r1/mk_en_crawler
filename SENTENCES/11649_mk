21/01/2005
СКОПЈЕ, Македонија -- При својата посета на Скопје во четвртокот (20-ти јануари), посредникот на ОН Метју Нимиц повторно повика на компромис во спорот помеѓу Грција и Македонија во врска со уставното име. 
Тој оствари разговори со македонскиот претседател Бранко Црвенковски, премиерот Владо Бучковски и министерката за надворешни работи Илинка Митрева.
Во другите вести, опозициската ВМРО-ДПМНЕ во четвртокот во Парламентот поднесе иницијатива за интерпелација на Митрева. 
Оваа партија обвинува дека скандалите во Министерството за надворешни работи му штетат на меѓународниот имиџ на Македонија.
Исто така во четвртокот, опозициските Демократска партија на Албанците и Партијата за демократски просперитет постигнаа договор за соработка на локалните избори на 13-ти март. 
Партиските водачи рекоа дека одлучиле да формираат коалиција бидејќи изборите ќе имаат влијание врз суштинските прашања од национален интерес за Македонија, како и нејзиното етничко албанско малцинство. 
(Утрински весник, Вест, Дневник - 21/01/05; A1 TВ - 20/01/05)
