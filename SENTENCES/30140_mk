20/01/2011
ЗАГРЕБ, Хрватска -- Хрватска може да ги комплетира своите разговори за пристапување во ЕУ до јуни, рекоа во средата (19-ти јануари) шефот на делегацијата на ЕУ во Хрватска, Пол Вондорен, и унгарскиот амбасадор во Загреб, Габор Иван. 
Тие се согласија дека остануваат поглавјата од преговорите што бараат највеќе, за судството и конкуренцијата. 
Иван потврди дека процесот на проширување е меѓу приоритетите на Унгарија како претседавач на ЕУ, и рече дека неговата земја е посветена на целта за комплетирање на преговорите на Хрватска до средината на годинава. 
Вандорен рече дека Хрватска се движи во вистинската насока за заокружување на разговорите, иако треба допрва да се посвети на судските реформи, корупцијата и организираниот криминал и мора да го реструктуира секторот на бродоградежништвото. 
(Хина, Нова ТВ - 19/01/11)
