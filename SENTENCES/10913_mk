01/09/2004
СКОПЈЕ, Македонија -- Според извештаите во печатот од средата (1-ви септември) Владата очекува во рок од еден месец да го добие Прашалникот на Европската комисија во врска со апликацијата на Македонија за добивање на статус на кандидат за во ЕУ.
Претседателот на ЕК, Романо Проди, наводно, лично ќе им го предаде прашалникот на властите за време на посетата на Скопје.
Тој, најверојатно, ќе содржи околу 4.000 прашања.
Одговорите мора да бидат испратени во Брисел до крајот на јануари.
Во меѓувреме, Министерството за одбрана објави дека подготовките во врска со Акциониот план за членство во ЕУ се наоѓаат во својата финална фаза.
Документот ќе биде презентиран во седиштето на НАТО во Брисел во октомври оваа година.
Во другите вести, националистичкиот Светски македонски конгрес планира в среда да ги поднесе до Парламентот собраните 180.000 потписи, дадени во знак на поддршка на иницијативата за распишување на референдум во врска со новите закони за децентрализација.
Оваа организација сака референдумот да се одржи на 21-ви ноември.
(Дневник, Вест, Утрински весник - 01/09/04;
Mакфакс - 31/08/04)
