18/09/2005
БУКУРЕШТ, Романија -- Премиерот Калин Таричеану ги обелодени новите мерки за борба против корупцијата.
Тој во петокот (16-ти септември) за новинарите изјави дека владата планира да ги заостри условите за отворање на магацини за продажба на алкохол и нафтени производи, со што ќе се намали нивниот број и со тоа и контролата над нив ќе биде олеснета.
Новите правила за издавање дозвола за обложувалници и претпријатија за обезбедување ќе бидат наскоро усвоени.
ЕУ ги предупреди Романија и Бугарија дека би можела да го одложи нивниот пристап за една година ако не успеат да ја засилат борбата против криминалот и корупцијата.
Во другите вести, претседателот Трајан Башеску, минатата недела направи турнеја низ неколку поголеми американски градови, барајќи зголемување на инвестициите во Романија.
По самитот на ОН во Њујорк Башеску ги посети Детроит, Чикаго и некои градови во Калифорнија.
(Ројтерс, Ромпрес - 17/09/05;
Девет часот - 16/09/05)
