05/06/2008
ЊУЈОРК, САД -- Четворицата обвинети на Хашкиот трибунал за воени злосторства кои се сé уште на слобода, се на дофат на српските власти, рече во средата (4-ти јуни) главниот обвинител на Трибуналот, Серж Брамерц, во своето прво обраќање пред Советот за безбедност на ОН.
Тој ја замени Карла дел Понте на почетокот од годинава.
„Силно веруваме дека преостанатите бегалци -- Ратко Младиќ, Радован Караџиќ, Стојан Жупљанин и Горан Хаџиќ -- се блиску до српските власти и дека српските власти може да сторат повеќе за нивно лоцирање и апсење“, рече Брамерц.
Во неговиот редовен шестмесечен извештај, тој посочува дека локалните власти ја искористиле политичката неизвесност во Србија за да ја оправдаат својата недоволна соработка.
(Блиц, Политика, Вечерње новости - 05/06/08;
Б92, АП, ДПА, Танјуг, Фена - 04/06/08)
