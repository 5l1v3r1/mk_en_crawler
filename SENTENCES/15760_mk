24/05/2006
БРИСЕЛ, Белгија -- Комесарот за проширување на ЕУ, Оли Рен, во средата (23-ти мај) рече дека -- во очекување на конечните резултати од црногорскиот референдум за независност -- ќе бидат подготвени предлози за одделни преговарачки манданти за Договорот за стабилизација и асоцијација (ДСА) за Црна Гора и за Србија. 
Предлозите, кои ќе му бидат поднесени на Советот на министри на ЕУ, ќе обезбедат нов мандат за Црна Гора и изменет мандат за Србија. 
„Европската перспектива е отворена за Црна Гора, како и за Србија, откако Србија ќе ги исполни различните критериуми и, особено, соработката со Трибуналот на ОН за воени злосторства“, рече Рен.
Во другите вести од вторникот, Светозар Маровиќ ги објави плановите за оставка оваа недела од функцијата претседател на Србија и Црна Гора, како и од местото шеф на сојузниот Совет на министри. 
Тој се очекува во четврток да ја одржи последната седница на Советот. 
(Блиц, Данас - 24/05/06; веб-страница на ЕУ, АФП, РТС, Срна - 23/05/06)
