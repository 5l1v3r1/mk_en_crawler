04/05/2009
БЕЛГРАД, Србија -- Косовскиот министер за транспорт и телекомуникации, Фатмир Лимај, е под истрага на српските обвинители за воени злосторства, објавија медиумите во Белград во неделата (3-ти мај). 
Истрагата е за наводната вмешаност на Лимај во злосторствата врз српските цивили во регионот Дреница. 
За Лимај веќе имаше судски процес во Хашкиот трибунал за воени злосторства и беше ослободен во 2005 година.
Во Приштина, владини претставници ја критикуваа српската истрага како „фарса“. 
Владиниот портпарол Мемли Красниќи рече дека Србија треба да „се занимава со своите криминалци и да ги испита злосторствата извршени во Косово за време на војната, а не да се занимава со апсурдни работи“. 
(РТК, Кохавижн, Радио Слободна Европа, Телеграфи - 03/05/09)
