26/09/2010
ЊУЈОРК, САД -- Кипарскиот претседател Деметрис Христофиас во петокот (24-ти септември) рече дека Турција треба да ја почитува независноста на островот и да одигра улога во напорите за повторно обединување на грчката и турската заедница таму.
„Нашата визија е обединет Кипар, заедничка татковина на кипарските Грци и кипарските Турци, без никакви странски војници или доселеници и со човекови права и основни слободи за сите негови жители, кипарски Грци или кипарски Турци, Маронити, Ерменци или Латинци, целосно почитувани“, рече Христофиас во своето обраќање на 65-тото Генерално собрание на ОН во Њујорк.
Што се однесува до изјавите на Турција дека „сака решение на проблемот до крајот на годинава ...
ние сé уште чекаме нивните зборови да се претворат во дејства“, рече Христофиас.
Во саботата генералниот секретар на ОН, Бан Ки-мун, се состана со водачот на кипарските Турци, Дервиш Ероглу, повикувајќи ги него и Христофиас „двојно да ги зголемат своите напори“ за разрешување на клучното имотно прашање во тековните разговори за повторно обединување.
(Прес-центар на ОН, КНА - 24/09/10)
