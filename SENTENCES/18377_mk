12/06/2007
САРАЕВО, Босна и Херцеговина (БиХ) -- Илјадници муслимани кои го преживеаја масакрот во Сребреница се собраа во понеделникот (11-ти јуни) во Сараево, за да побараат автономија за областа, местото на кое се случи најголемото злосторство од Втората светска војна, во летото 1995 година.
Демонстрантите бараа Сребреница да добие статус на автономна област, надвор од контролата на Република Српска, која тие ја гледаат како производ на геноцид.
Тие инсистираа на тоа дека нивното барање за отцепување мора да се исполни до 12-годишнината од масакрот, на 11-ти јули.
Во другите вести од понеделникот, Трибуналот на ОН за воени злосторства го објави префрлањето на десеттиот случај во специјалниот суд за воени злосторства во Сараево.
Милорад Трбиќ ќе биде суден во својата земја врз основа на обвиненијата за геноцид, злосторства против човештвото и кршење на законите или обичаите на војувањето, за неговата наводна улога во масакрот во Сребреница.
Тој беше заменик-началник за безбедност на бригадата Зворник и командуваше со чета на воената полиција.
(Ројтерс, АП, ББС, соопштение за печатот на ОН, ВоА, РТРС, Фена, ПБС - 12/06/07;
ДВ, Ројтерс - 11/06/07)
