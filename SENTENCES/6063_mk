04/01/2011
Еуопсервер, Еурактив, АКТ Медиа, Софија оги - 04/01/11; AФП, Софиска новинска агенција, новинска агенција Фокус, Dnevnik.bg, Meдиапул - 03/01/11)
Инсистирајќи на тоа дека ги исполни техничките услови за пристапувањето во европската Шенген област, Романија во понеделникот (3-ти јануари) јасно стави до знаење дека ќе продолжи со борбата против обидите за одложување на нејзиното пристапување
Романија и Бугарија првично требаше да влезат во безграничната зона од 25 земји во март 2011 година.
Но, пред околу десет дена, министрите за внатрешни работи на Франција и Германија, Брајс Хортефо и Томас де Мезиер, испратија писмо до Европската комисија (ЕК), велејќи дека ваквиот потег би бил „преранет“ поради недостатокот на напредок во судските реформи и борбата против корупцијата и организираниот криминал.
По нивниот влез во ЕУ во јануари 2007, ЕК воведе т.н. 
Механизам на соработка и верификација (ЦВМ) за Романија и Бугарија за мерење на нивниот напредок во исполнувањето на обврските во овие области.
Хортефо и Де Мезиер инсистираа на тоа дека заклучоците во следниот извештај според ЦВМ, кој се очекува во јули, треба да бидат земени предвид кога ќе се одлучува околу Шенген заложбите на Романија и Бугарија.
Сепак, ЕК објави дека ЦВМ не е поврзан со процесот на проширување на беспасошката патничка област на ЕУ.
Романскиот министер за надворешни работи, Теодор Баконшчи, повика на фер оценување на кандидатурата на неговата земја, во интервјуто објавено во понеделникот, во кое, исто така, ги повика Париз и Берлин, да го преиспитаат својот став.
„Би било нефер да се прифати дека две држави, не е важно кои, може да постават преседан со промена на правилата на играта“, рече тој за романскиот дневник Адеварул.
Баконшчи рече дека ЦВМ, кој никогаш не се наметнувал на ниту една друга земја на ЕУ претходно, „станува хендикеп ... 
или предуслов за притисок врз двете држави во други области“, АФП ја цитираше неговата изјава за Адеварул. 
„Ние ќе мора да одлучиме дали вреди да се продолжи со овој механизам или ќе го осудиме еднострано.“
Баконшчи, исто така, издаде замаскирана закана дека Романија може да инсистира на воведување на ЦВМ за Хрватска, која се очекува да ги заврши своите разговори за членство со ЕУ до крајот ја јуни, како резултат на актуелната расправија во врска со нејзината кандидатура за Шенген.
„Да ја погледнеме Хрватска. 
Ние го поддржуваме проширувањето на ЕУ на Западен Балкан. 
Но, не можеме да прифатиме ова пристапување да се случи без ЦВМ во ситуација кога ЦВМ се применува за нас“, рече тој.
