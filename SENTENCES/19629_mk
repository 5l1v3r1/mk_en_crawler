24/03/2008
AНКАРА, Турција -- Американскиот заменик-претседател Дик Чејни во понеделникот (24-ти март) пристигна во Анкара, во рамките на својата турнеја на Блискиот Исток.
Разговорите со претседателот Абдула Ѓул, премиерот Реџеп Тајип Ердоган и началникот на Генералштабот, генерал Јашар Бујуканит, се очекува да се фокусираат на ситуацијата во Ирак и Авганистан, иранската нуклеарна програма, распоредувањето на проектилски системи во Европа и изгледите за решавање на арапско-израелскиот конфликт.
Турските власти се очекува, исто така, да говорат и околу напорите за борба против терористичката Курдистанска работничка партија (ПКК), која врши напади на Турција од базите во северен Ирак.
Туркменистанскиот претседател Гирбамгулу Бердимукхамедов, исто така, се очекува во понеделник во Анкара, кога ќе ја започне својата дводневна посета на покана на Ѓул.
(РИА-Новости, СНН Турк - 24/03/08;
новинска агенција Анадолу - 23/03/08)
