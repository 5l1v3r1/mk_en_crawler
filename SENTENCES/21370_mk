31/07/2008
AНКАРА, Турција -- Полицијата во средата (30-ти јули) уапси девет лица во врска со двата бомбашки напади во неделата во Истанбул. 
Според извештаите на локалните медиуми, полицијата не дала детали за осомничените, ниту пак за нивниот можен мотив. 
Двете бомби експлодираа во рок од неколку минути една по друга во фрекфентна улица во Истанбул во неделата вечер, при што 17 лица загинаа, вклучително и пет деца, а повеќе од 150 беа повредени. 
„Нивна цел намерно биле невини луѓе, без разлика дали се работи за мажи или жени, постари луѓе или деца“, рече претседателот Абдула Ѓул, кој го посети местото на настанот во средата. 
Иако властите ја посочуваат терористичката Курдистанска работничка партија (ПКК), групата негира каква било вмешаност.
Во другите вести од средата, турскиот Генералштаб објави дека безбедносните сили фатиле петмина членови на ПКК во планинска област во југоисточната покраина Сирнак. 
Војниците, исто така, заплениле големи количества оружје и 20 килограми експлозив. 
(Хуријет, новинска агенција Анадолу, Заман, Тркиш прес, Сабах, АФП, Ројтерс, ББС - 30/07/08)
