29/01/2006
БЕЛГРАД, Србија и Црна Гора -- Српскиот премиер Воислав Коштуница во петокот (27-ми јануари) му телефонираше на својот хрватски колега, Иво Санадер, за да го искаже своето длабоко жалење поради минатонеделниот напад врз двајцата хрватски дипломати во Белград. 
Тој му рече на Санадер дека веднаш е покрената истрага и дека извршителите -- четворица мажи на возраст помеѓу 20 и 25 години - се идентификувани и уапсени. 
Нападот се случи во средата додека двајцата диломати, заменик-амбасадорот Бранимир Лончар и првиот секретар Бранко Херцег, биле паркирани во една богата населба во Белград. 
Напаѓачите го опколиле автомобилот и го нападнале Херцег. 
(Нови лист - 28/01/06; Tанјуг, Хина - 27/01/06)
