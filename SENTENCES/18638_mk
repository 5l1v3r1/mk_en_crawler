08/06/2007
ХАЈЛИГЕНДАМ, Германија -- Големите западни сили се согласија да го одложат гласањето за резолуцијата за идниот статус на Косово, објавија во четвртокот (7-ми јуни) меѓународните медиуми.
Во изјавата за новинарите на самитот на Г8 во Германија, францускиот претседател Николас Саркози рече дека предложил шестмесечно одложување во текот на кое Белград и Приштина ќе имаат можност да преговараат за подобар договор.
Ако не успеат во тоа, планот на поранешниот француски претседател Марти Ахтисари ќе биде ставен на гласање пред Советот за безбедност.
Саркози рече дека одложувањето се должи на заканите на Русија со вето на резолуцијата на Советот за безбедност.
Исто така во четвртокот, Ветон Сурои, политичар од етничките Албанци, побара од Запад да гласа за планот на Ахтисари.
„Не треба да бидеме заложници на заканата со вето“, рече тој.
Сурои рече дека Косово ќе прогласи независност ако Русија ја блокира резолуцијата.
(Блиц, Политикa - 08/06/07;
ДВ, АФП, РФЕ, Ројтерс, РТК, Телеграфи - 07/06/07)
