26/01/2006
АТИНА, Грција -- Студениот бран зеде човечки животи и доведе до прекин на сообраќајот во многу делови од Балканот оваа недела. 
Особено погодени области се Грција и Турција, каде што се невообичаени долги периоди на температури под нулата. 
Властите во Истанбул се трудеа да ги задржат отворени аеродромите, но беа принудени да откажат десеттици летови во средата (25-ти јануари). 
Поморските линии преку Босфорот беа, исто така, прекинати. 
Пријавени се околу 800 сообраќајни несреќи во градот и уште 300 во Анкара, во кои животот го загубиле 17 лица и имало голем број повредени.
Во меѓувреме, стотици села во Турција и Грција беа отсечени од останатиот свет и останаа без вода и струја. 
Обилните снежни врнежи во северна Грција ги блокираа возачите на главниот автопат помеѓу Атина и Солун, и мораше да се испрати армијата за да им однесе храна и ќебиња. 
Според извештаите, во Бугарија има неколку мртви, претежно постари лица. 
(AП, АФП, Ројтерс, УПИ - 25/01/06)
