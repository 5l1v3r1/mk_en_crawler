02/10/2005
ТИРАНА, Албанија -- Во петокот (30-ти септември) во Тирана заврши десеттата рунда од преговорите помеѓу Албанија и ЕУ за Договорот за стабилизација и асоцијација. 
Директорот на ЕК за Западен Балкан, Рајнхард Фрибе, кој ја предводеше страната на ЕУ, по дводневните разговори за новинарите изјави дека одлуката за потпишување на ДСА би можела да уследи по 9-ти ноември, кога треба да биде објавен следниот извештај на ЕК за напредокот на Албанија. 
Комесарот за проширување, Оли Рен, треба да ја посети Тирана на тој датум.
Фрибе ја поздрави реформската програма на новата албанска влада како амбициозна и далекусежна, но истакна дека ЕУ очекува да бидат спроведени ветените мерки. 
(Aлбански вести - 01/10/05)
