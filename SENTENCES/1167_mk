12/09/2008
Отворањето на новиот меѓународен аеродром во близина на Пафос во Кипар е закажано за 8-ми ноември, објави „Хермес ерпортс лтд.“. 
Аеродромот треба да започне со работа не подоцна од 17-ти ноември. 
Истиот покрива површина од 18,500 квадратни километри и ќе може да опслужува 2,7 милиони патници годишно.
***
Романијa се придржува на плановите за усвојување на единствената европска валута, еврото, во 2014 година, ако може да ги исполни критериумите, рече во понеделникот (8-ми септември) Мугур Исарески, гувернерот на Националната банка на Романија. 
„Усвојувањето на еврото во 2014 година е сé уште возможно“, рече Исареску, предупредувајќи за потребата од намалување на инфлацијата и дефицитот на тековната сметка.
***
Европската банка за реконструкција и развој (ЕБРД) потпиша два финансиски договори -- во вредност од вкупно 9 милиони евра -- со претпријатија во Босна и Херцеговина. 
Според првиот договор, потпишан со претпријатието со седиште во Брчко БИМАЛ, банката ќе додели 6 милиони евра за финансирање на подобрувањето на локалното земјоделско производство. 
Таа потпиша втор договор, вреден 3 милиони евра, со микрокредитната организација МИ-БОСПО. 
Истиот има за цел поддршка на малите и средни претпријатија.
***
Најголемото јапонско генерално претпријатие за трговија „мицибуши“, влегува во турскиот бизнис на изнајмување возен парк. 
Корпорацијата Мицибуши (КМ) и Мицибуши УФЈ Лис енд фајнанс компани лимитед (МУЛ) се согласија да инвестираат 45 отсто во фирмата „Еким туризам“.
***
Хрватското претпријатие „Супернова Хрватска“ објави дека ќе изгради нов трговски центар во предградијата на Загреб. 
Супернова Загреб ќе биде прв трговски центар во Хрватска со директна врска со автопат, десет минути од центарот на Загреб. 
Инвестицијата изнесува вкупно 500 милиони евра. 
Претпријатието очекува да го отвори објектот во 2011 година.
***
Романското авиопретпријатие од економична класа „Блу ер“ започнува со два лета неделно помеѓу Брисел и Лондон, почнувајќи од 26-ти октомври. 
Во изјавата претпријатието вели дека новата рута е дел од напорите за консолидирање на неговата позиција на европскиот пазар.
***
Косовo и Aлбанијa потпишаа меморандум за разбирање за размена на струја во кризни периоди. 
Албанија, исто така, потврди дека е заинтересирана за изградба 400-мегаватна електроцентрала во Косово, која ќе го користи локалниот јаглен.
***
Косовската влада одлучи да прости повеќе од 100 милиони евра даночни камати и казни кои ги акумулирале локалните бизниси. 
Со овој потег властите се надеваат дека ќе ги поттикнат бизнисмените да си ги платат даночните долгови.
(Разни извори – 05/09/08-12/09/08)
