04/03/2013
Менексе Токјај за Southeast European Times во Истанбул - 04.03.2013
Повеќето Турци се релативно неподготвени да донираат во добротворни цели или немаат време да им помогнат на сиромашните, според Светскиот индекс за добротворност за 2012.
година, извештај кој се темели врз анкетни податоци објавени од страна на Фондацијата за добротворна помош со седиште во Велика Британија.
Генерално, во извештајот Турција се рангираше на 137.
место од вкупно 146 земји од целиот свет.
Индексот е составен со користење на анкетни податоци од повеќе од 155.000 луѓе.
Рангирањата се утврдуваат врз основа на три мерки за донирање:
процентот на луѓе кои донираат пари во добротворни цели, волонтираат и помагаат на непознати лица.
Овогодинешните резултати покажуваат дека минатата година луѓето биле помалку великодушни во споредба со резултатите од 2011.
година, со значителен пад на бројот на луѓе кои им даваат пари на сиромашните.
Според извештајот, Австралија е највеликодушна земја во светот, каде што повеќе од две третини од населението ги донираат своите пари или им помагаат на непознати лица.
Експертите интервјуирани од „SES Türkye“ ги припишуваат разликите помеѓу земјите на културните разлики, различните економски околности и политички фактори, вклучувајќи ги и законите што ги регулираат даночните олеснувања за донирање пари.
Тевфик Башак Ерсен, генерален секретар на турската фондација „Третиот сектор“ (ТУСЕВ), граѓанска група која се ангажира во добротворни цели, рече дека ниското рангирање на Турција ги рефлектира културните и политичките услови во земјата.
„Турција треба повторно да ја разгледа својата даночна политика бидејќи донаторите во добротворните организации може да бараат даночно намалување од [најмногу] 5 отсто од нивниот приход, додека пак може да се намали 100 отсто од данокот на добивка кога ќе се изгради училиште за државата“, изјави Ерсен заSETimes.
Тој додаде дека корпоративното донирање сè уште е во зачеток во Турција, а многу луѓе сè уште претпочитаат да им даваат пари на питачите отколку на организациите, што е резултат на нивните културни навики.
Озден Сик, моден дизајнер од Измир кој испраќа два деца на училиште преку ТУСЕВ, го поврза ниското рангирање на Турција со културните карактеристики.
„Мислам дека основната причина зошто турскиот народ сè помалку донира е тоа што нашето општество нема изградено култура за донирање“, изјави таа заSETimes.
„Луѓето повеќе сакаат да ја осигурат својата корист, наместо да се грижат за другите“.
Косово се рангираше на 79.
место во индексот, што го прави единствената земја од Југоисточна Европа која се пласирала во првите 100.
Асад Гаши, истражувач во Центарот за меѓународни студии во Приштина, го припишува постигнатиот успех на Косово на тесно поврзаната социјална структура на земјата.
„Луѓето во Косово се навикнати да се поддржуваат едни со други веќе долго време, било тоа да е член на семејството или пошироката заедница.
Тоа го поттикнуваат лошите економски услови во земјата и чувството дека ако државата не е во можност да го стори нешто, тогаш луѓето треба самите да дејствуваат, изјави Гаши заSETimes.
Извештајот, исто така, утврди низок степен на добротворност и во други балкански земји.
Црна Гора беше рангирана како втора најмалку добротворна земја во светот и се најде на 145.
место од вкупно 146 земји, и беше последна во регионот.
Земјата се бореше со економски проблеми во последниве години.
Според Милош Бесиќ, професор по социологија на Универзитетот на Црна Гора, повеќето Црногорци донираат преку неформални канали што не секогаш се забележуваат во извештаите од истражувањата.
„Црна Гора е мала земја каде што семејните и пријателските врски се сè уште силни и луѓето чувствуваат како да се обврзани да му помогнат на некој во кругот на семејството или пријателите, отколку да му помогнат на некој туѓинец“, изјави тој заSETimes.
Но Бесиќ додаде дека новата култура на социјална конкуренција во земјата не создава добри предуслови за донирање во добротворни цели.
„Покрај тоа, црногорското општество оди кон полиберален и економски вид на конкуренција, што значи дека луѓето се фокусирани на сопствената благосостојба, и многу често тие сакаат да го споредуваат нивниот статус со статусот на другите“, рече тој.
„Во овие околности, помагањето на непознати лица не е нешто што може да се очекува од луѓето“.
Романија се рангираше на 119.
место во севкупна конкуренција и на 8. место на Балканот.
Од 2000.
година, фискалниот законик на земјата им овозможува на граѓаните да пренасочат 2 отсто од данокот на доход во непрофитна организација.
Во моментов, се верува дека 25 отсто од даночните обврзници и 25.000 непрофитни организации имаат корист од оваа одредба.
Сепак, износот на пари донирани на годишно ниво варира во зависност од економските околности, намалувајќи се на околу 25 милиони евра во 2012.
година.
Даниел А. Бујореан, портпарол на добротворната група „Каса Сперантеи Хоспиче“ од Букурешт, рече дека намалувањето е предизвикано од економската криза.
„Стратегиите за собирање средства беа целосно прилагодени поради ефектите од економската криза во Романија“, изјави тој заSETimes.
„Ако, во минатото, напорите за собирање финансиски средства беа концентрирани главно на спонзорствата од корпоративната средина, непрофитните организации [неодамна] мораа да ја изменат својата стратегија и да се фокусираат на собирање средства од заедницата“.
Дописниците Катица Ѓуровиќ во Подгорица, Габриел Петреску во Букурешт и Мухамет Брајшори во Приштина дадоа свој придонес во овој напис.
