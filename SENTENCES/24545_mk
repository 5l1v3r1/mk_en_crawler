09/07/2009
ПРИШТИНА, Косово -- Централната изборна комисија (ЦИК) регистрираше шест српски политички партии за учество на локалните избори на 15-ти ноември.
Претставниците на ЦИК во средата (8-ми јули) објавија дека сé на сé, 36 политички субјекти, кои претставуваат различни заедници во Косово, поднесле свои апликации.
Во другите вести од средата, ЕУЛЕКС и локалната полиција го уапсија градоначалникот на општина Качаник, Џабир Жарку.
Тој најпрво беше обвинет за киднапирање, тортура и заканување на лица вмешани во продажбата на имот што тој сакал да ја спречи минатата есен.
Потоа следеше обвинение за поседување оружје.
Овојпат тој беше уапсен за непочитување на судската наредба да не им се приближува на сведоците, но подоцна беше ослободен со кауција.
Исто така во средата, Косовскиот демократски институт -- во партнерство со Транспаренси интернешнал -- објави шестмесечен извештај, во кој се заклучува дека судството е најкорумпиран систем во земјата.
Граѓаните се жалат на неколку проблеми, како што се долгите процедури во граѓанските парници и неспроведувањето на судските одлуки.
(Eкспрес, Коха Диторе, Зери, Лајм, Косова Сот, Инфо прес - 09/07/09;
РТК, Кохавижн - 08/07/09)
