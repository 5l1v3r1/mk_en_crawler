17/12/2010
БРИСЕЛ, Белгија -- Водачите на ЕУ во петокот (17-ти декември) решија официјално на Црна Гора да й понудат кандидатски статус за ЕУ.
Европската комисија (ЕК) го препорача овој потег на почетокот од ноември, но во исто време, наведе некои клучни области што бараат особено внимание на патот кон полноправното членство во ЕУ.
Тука спаѓаат зајакнувањето на владеењето на правото, реформата на судството и изборниот систем и фаќањето во костец со организираниот криминал и корупцијата.
Веста од петокот ги зголеми шпекулациите дека премиерот Мило Ѓукановиќ можеби наскоро ќе се повлече.
Медиумите објавуваат дека тој го чека кандидатскиот статус пред да поднесе оставка, евентуално овој месец, и дека е можно да биде наследен од Игор Лукшиќ.
(Радио Слободна Европа, ВАЗ Опсервер - 17/12/10;
Вијести, Бета, Б92 - 16/12/10)
