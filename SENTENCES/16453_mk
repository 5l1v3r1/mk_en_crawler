12/09/2006
ДИЈАРБАКИР, Турција -- Ахмет Турк, водачот на прокурдската Партија за демократско општество (ДТП), неочекувано ја повика терористичката Курдистанска работничка партија (ПКК) да го почитува унилатералниот прекин на огнот. 
На специјалната прес-конференција на водачите на ДТП во Дијарбакир во понеделникот (11-ти септември), Турк предупреди дека неодамнешното насилство ги загрозува шансите за постигнување траен мир.
Истиот ден, полицијата објави дека уапсила 27 припадници на нелегалната Маркистичко-ленинистичка комунистичка партија, осомничени за планирање напади врз стратешки цели и високи воени функционери. 
Полициската операција беше спроведена минатата недела во осум турски градови.
Во другите вести од понеделникот, претседателот на Турската Република Северен Кипар, Али Талат, ја прифати оставката на владата на премиерот Ферди Сабит Сојер. 
Републиканската турска партија на Талат, наводно, сака да се откаже од партнерството со Демократската партија и да формира нова десничарска коалициска влада. 
(Сабах, Чумхуријет, Милијет, Заман - 12/09/06; ЦНА, Заман - 11/09/06)
