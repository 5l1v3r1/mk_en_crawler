19/03/2008
ЉУБЉАНА, Словенија -- Владата во вторникот (18-ти март) ги негираше извештаите дека е можно да ја тужи Хрватска поради спроведувањето на заштитената еколошка рибарска зона (ЗЕРП). 
„Словенија нема намера да ја тужи Хрватска поради загубите што ги претрпеа словенечките рибари за време на периодот додека ЗЕРП беше активна“, се вели во соопштението од вторникот на Министерството за земјоделство во Љубљана. 
Според министерството, извештајот, во словенечкиот весник „Дело“ и пренесен од хрватските медиуми во понеделникот, е грешен. 
Загреб неодамна се откажа од спроведувањето на зоната, попуштајќи пред притисокот на ЕУ. 
(Вечер - 19/03/08; Maкфакс, МИА, Танјуг, Дело, ХРТ, ХИНА, Javno.com - 18/03/08)
