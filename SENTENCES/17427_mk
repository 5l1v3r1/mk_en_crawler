27/02/2007
БЕЛГРАД, Србија -- Претседавачот на ОБСЕ, шпанскиот министер за надворешни работи Мигуел Ангел Моратинос, повика на решение за Косово кое ќе биде прифатливо за двете страни, за време на состанокот со српскиот министер за надворешни работи, Вук Драшковиќ, во понеделникот (26-ти февруари) во Белград. 
Тој рече дека ОБСЕ ќе стори сé што е во негова моќ за да придонесе за стабилноста во регионот и да й помогне на Србија да продолжи по патот кон ЕУ. 
По состанокот во вторник со други официјални претставници во Белград, Моратинос ќе отпатува за Приштина.
Во понеделникот мисијата на ОБСЕ во Косово ја осуди експлозијата рано изутрината, која оштети девет возила на паркингот на ОБСЕ во Пеќ. 
Нема извештаи за евентуални повредени.
Во другите вести од понеделникот, Демократската партија и Демократската партија на Србија објавија дека преговорите за формирање на нова влада во Белград ќе започнат оваа недела. 
Разговорите ќе се фокусираат на основната политика и принципите врз основа на кои треба да се формира новата влада, но не и на персонални прашања. 
(Блиц - 27/02/07; Бета, РТС, Танјуг, Косова лајв - 26/02/07)
