23/11/2005
ПРИШТИНА, Косово, Србија и Црна Гора -- Претставникот на ОН Марти Ахтисари ја започна првата фаза од преговорите за конечниот статус на Косово, завршувајќи ги во вторникот (22-ри ноември) дводневните состаноци со водачите на етничките Албанци и претставниците на Српската православна црква.
По состанокот претседателот Ибрахим Ругова рече дека му го претставил планот на косовските власти за независност.
Претставниците на црквата му рекоа на Ахтисари дека мора да се усвојат мерки за заштита на христијанските свети места во покраината.
Во среда поранешниот фински претседател ќе отпатува за Белград на разговори со српските официјални претставници.
Според некои извештаи во тек се подготовки за директен состанок помеѓу претставниците на двете страни во Виена на почетокот од следната година.
(Блумберг, Политика - 23/11/05;
Бета, Танјуг, Косова лајв, РТС - 22/11/05)
