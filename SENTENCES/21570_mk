23/06/2008
ПРИШТИНА, Косово – Властите пронајдоа убиен полицаец во неговиот автомобил во северно Косово во неделата (22-ри јуни). 
Вооружените напаѓачи ја застрелале жртвата, косовски Србин, најверојатно додека возел во селото Рударе, на 5 километри оддалеченост од Митровица, во област каде што живеат претежно етнички Срби. 
Полицијата вели дека привеле двајца осомничени Срби.
Градоначалникот на Митровица, Бајрам Реџепи, предупреди дека тензиите во етнички поделениот град може да се зголемат ако не бидат преземени чекори за да се стави крај на присуството на српските безбедносни структури во северно Косово.
Исто така во неделата, стотици затвореници во затворот Дубрава започнаа штрајк со глад, барајќи закон за амнестија и подобри услови во најголемиот затвор во Косово. 
Еден затвореник вели дека сите затвореници протестираат. 
(Коха Диторе, Експрес - 23/06/08; КТВ, Косовалајв - 22/06/08)
