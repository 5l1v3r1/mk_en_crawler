16/12/2003
АНКАРА, Турција -- Локалните весници во понеделникот (15-ти декември) објавија дека Осама бин Ладен лично издал наредби за четирите бомбашките напади во Истанбул. 
Цитирајќи извори блиски до истрагата, медиумите јавуваат дека двајца Турци го посетиле Авганистан во неодредено време, со цел да ги испланираат нападите. 
Овие информации му беа откриени на специјалниот државен суд за безбедност од страна на Фејзи Јигит, лицето кое, наводно, ги произвело бомбите кои убија 62 лица. 
Тој на судиите им рекол дека целите што ги препорачал бин Ладен биле откажани, кога терористите установиле дека е премногу тешко тие да се нападнат. 
Групата на крајот се решила за напад на двете синагоги, на Британскиот генерален конзулат и на банката ХСБЦ. 
Јигит призна дека бил обучен во Авганистан во 1994 година и рече дека четворицата бомбаши-самоубијци, турски државјани, биле исто така обучувани таму. 
(AП, AФП - 15/12/03)
