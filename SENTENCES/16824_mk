06/10/2006
СКОПЈЕ, Македонија -- Министерството за внатрешни работи во четвртокот (5-ти октомври) ја обвини поранешната вицепремиерка Радмила Шеќеринска и поранешниот премиер -- сегашен претседател -- Бранко Црвенковски -- за злоупотреба на службената должност во врска со договорот потпишан со „Мајкрософт“ пред три години. 
Претставниците на министерството велат дека договорот резултирал со значителни загуби во државниот буџет. 
Тие го проследија случајот до државното обвинителство. 
Министерството за внатрешни работи, исто така, тврди дека се злоупотребени и големи суми надворешна помош, особено од УСАИД и ЕУ. 
Канцеларијата за односи со јавност на претседателот ги отфрли обвинувањата, опишувајќи ги како „политички памфлет“. 
Американската амбасада, Канцеларијата на ЕУ и Британската амбасаса во Скопје, исто така, објавија соопштенија во кои ги отфрлуваат обвинувањата. 
(Maкфакс, А1 ТВ, МИА - 05/10/06)
