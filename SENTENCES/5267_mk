30/06/2010
Од Наташа Радиќ за Southeast European Times во Загреб -- 30/06/10
На почетокот од мај, Техничкиот музеј во Загреб ја откри првата Лeго изложба. 
До нејзиното затворање 45 дена подоцна во неделата (27-ми јуни) 30.000 луѓе ја посетија.
Младите беа импресионирани од разнобојните коцки и конструкции, додека нивните родители уживаа во носталгијата. 
Лeго наполни 50 години оваа година.
„Одѕивот беше одличен и ние сме изненадени колку многу луѓе дојдоа да ја посетат изложбата“, рече Матија Гргуриќ, амбасадор на Лeго во Хрватска и претседател на хрватскиот Лeго клуб Коцкицe [Коцкички] за SETimes.
Тој изложи модел на Загребскиот уметнички павилјон, жолто обележје во центарот на градот кој ги направи со Лeго коцки. 
Биле потребни повеќе од 25.000 коцки и една и пол година за да се заврши работата. 
Гргуриќ е обожавател на Лeго од детството.
„Ја однесов мојата тригодишна ќерка на изложбата бидејќи сакав таа да го сподели мојот ентузијазам за Лeго ... 
Можете да направите сé што сакате со внимателно планирање и составување на коцките и исходот е навистина сензационален“, рече еден посетител за SETimes.
„Лeго коцките се посебни; тие не се промениле многу со текот на времето. 
Принципот е секогаш ист и нивната креативност ги привлекува сите генерации. 
Не морате да сте технички талентирани за да бидете добар градител на Лeго. 
Одлично е да се видат баби и дедовци и внуци како заедно ги составуваат коцките на Лeго“, вели Гргуриќ, кој е дипломиран архитект.
Најстариот член на хрватскиот Лeго клуб има 60 години, додека најмладиот има 7.
Членовите на клубот ја претставија својата работа во вид на Лeго згради, автомобили, филмски сцени и сцени од приказните.
