14/09/2007
AТИНА, Грција -- Министерката за надворешни работи, Дора Бакојанис, во четвртокот (13-ти септември) рече дека грчко-турските односи се значително подобрени во текот на изминатите неколку години и изрази надеж дека тоа ќе продолжи. 
Таа истакна дека Грција целосно ја поддржува кандидатурата на Турција за интеграција во ЕУ и верува дека тоа ќе ја зајакне регионалната стабилност и развој.
Што се однесува до долготрајниот спор на Грција околу името со Македонија, таа инсистираше на тоа дека Атина не може и нема да ја исклучи примената на кое било нејзино право и опција како членка на НАТО и ЕУ. 
Таа одговараше на коментарот од средата на македонскиот претседател Бранко Црвенковски, кој рече дека Скопје ќе се повлече од разговорите за спорот околу името ако Грција ја блокира кандидатурата за членство во НАТО. 
(Дневник - 14/09/07; Maкфакс, А1 ТВ, Reporter.gr - 13/09/07)
