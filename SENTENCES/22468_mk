11/09/2008
ХАГ, Холандија -- Холандскиот суд во средата (10-ти септември) донесе пресуда дека Холандија не е одговорна за тоа што нејзините војници не успеаја да ја заштитат енклавата на Сребреница во 1995 година.
Тужбата ја покренаа преживеаните босански муслимани од масакрот во Сребреница, во кој загинаа околу 8.000 муслимански мажи и момчиња.
Во својата пресуда, судот советува да се оцени однесувањето на холандските војници во контекст на операцијата на ОН во која учествуваа.
Холандија инсистира на тоа дека ОН ги напуштиле своите војници, не обезбедувајќи им воздушна помош против Србите, кои напредувале кон областа.
Сепак, адвокатите на тужителите велат дека јавните документи покажуваат оти холандските воени власти во ОН ја блокирале воздушната помош поради тоа што стравувале дека нивните војници може да станат жртви на „пријателски оган“.
(Б92, Ројтерс, АФП, РТРС, Танјуг - 10/09/08)
