15/01/2004
АТИНА, Грција -- Поранешниот претседател на Европската комисија, Жак Де Лорес, во средата (14-ти јануари) го номинираше грчкиот премиер Костас Симитис за наследник на сегашниот претседател на Комисијата, Романо Проди.
Со тоа Симитис им се придружи на другите двајца кандидати за ова место - луксембуршкиот премиер Жан-Клод Јункер и поранешниот белгиски премиер Жан Лук Дехаен.
Мандатот на Проди истекува во октомври оваа година.
По изборите за Европскиот парламент во јуни, Европскиот совет на врвот ќе го избере претседателот на оваа комисија за следните пет години.
Во другите вести од средата, грчките официјални претставници се жалат дека интересот на патничките агенции за претстојната атинска Летна Олимпијада е послаб од очекуваното.
На помалку од осум месец пред започнуваoето на Игрите, изнајмени се само неколку стотици од постоечките 5.000 куќи.
И покрај тоа што 80 отсто од хотелите во центарот на Атина се резервирани за официјалните претставници на Олимпијадата, во предградијата нема бараoа за резервации.
Организацискиот комитет досега продаде 1,7 милиони од вкупно три милиони билети, кои можат да се купат преку Интернет.
(MПA, AНA, AФП - 14/01/04)
