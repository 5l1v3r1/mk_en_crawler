08/07/2005
СОФИЈА, Бугарија -- Државните и владините водачи од сите земји во Југоисточна Европа (ЈИЕ) изразија силна осуда на терористичките напади во четвртокот (7-ми јули) во Лондон, во кои загинаа десеттици лица, а стотици беа повредени.
Во официјални изјави на Анкара, Атина, Белград, Букурешт, Сараево, Скопје, Софија, Тирана и Загреб се критикуваат нападите врз недолжни граѓани и се изразува длабоко сочувство до семејствата на жртвите.
Тие, исто така, ја потврдија својата решителност за помош во борбата против тероризмот.
Неколку земји објавија засилување на безбедносните мерки, меѓу кои и Грција, која, исто така, понуди да испрати стручњаци за контратероризам во Велика Британија.
Овој персонал беше обучен за атинската Олимпијада минатото лето.
(веб-страница на албанскиот претседател, Фена, бТВ, ХРТ, АНА, А1 ТВ, Ромпрес, НТВ, РТС - 07/07/05)
