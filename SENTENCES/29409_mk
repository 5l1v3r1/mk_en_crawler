03/10/2010
СКОПЈЕ, Македонија -- Неколку американски конгресмени испратија писмо до претседателот Барак Обама со поддршка на македонската кандидатура за влез во НАТО, објавија локалните медиуми во саботата (2-ри октомври). 
Во писмото, 19 членови на Конгресот велат дека Соединетите Држави треба да ги охрабрат членките на Алијансата да й понудат официјална покана за членство на земјата на престојниот самит во ноември во Лисабон. 
Тие, исто така, велат дека кандидатурата на Македонија за членство во НАТО не треба да се поврзува со финалниот исход од долготрајниот спор во врска со името меѓу Скопје и Атина.
„Иднината на Македонија во евроатланските структури, како и безбедноста и стабилноста на Југоисточна Европа, повеќе не смеат да бидат негативно влијание на билатералните прашања со Грција“, се вели во писмото. 
Истото беше испратено до претседателот, пред посетата на македонскиот министер за одбрана, Зоран Коњановски, на Соединетите Држави следната недела. 
Копии од истото беа испратени и до заменик-претседателот Џо Биден, државната секретарка Хилари Клинтон и секретарот за одбрана, Роберт Гејтс. 
(MИА, Сител, Макфакс - 02/10/10)
