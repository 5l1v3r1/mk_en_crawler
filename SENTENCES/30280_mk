19/12/2010
ЗАГРЕБ, Хрватска/САРАЕВО, Босна и Херцеговина (БиХ) -- Обвинителството во Загреб обвини тројца поранешни припадници на специјалните полициски сили во петокот (17-ти декември), за воени злосторства врз цивилите, извршени за време на операцијата Бура. 
Осомничените се обвинети за убиствата на шест српски цивили во село јужно од Книн во август 1995 година. 
Двајца од нив, Божидар Крајина и Игор Бенети, се обвинети дека лично убиле луѓе и биле вмешани во палење куќи, додека третиот, Фрањо Дрља, е обвинет дека не ги спречил своите подредени да ги извршат злосторствата.
Во меѓувреме, во Босна и Херцеговина, полицијата во Брчко уапси тројца српски државјани во петокот, осомничени за воени злосторства врз цивилите и воените затвореници. 
Според полицијата, сите тројца ќе бидат предадени на обвинителството за понатамошни кривични постапки. 
(Радио Слободна Европа, Вечерње новости, РТС, Политика, Танјуг, Блиц, Независне новине - 17/12/10)
