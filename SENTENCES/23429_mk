31/07/2009
ПРИШТИНА, Косово -- Косовската енергетска корпорација (КЕК) почна да наплаќа пари во градот Стрпче, каде што претежно живее српско население, а кое се соочи со прекини на електричната енергија минатиот месец поради неплатените сметки, објавија локалните медиуми во петокот (31-ви јули).
Вработените во КЕК ја наплаќаат договорената сума од 26 евра по домаќинство со помош на седум теренски тимови придружени од косовска полиција.
Договорот за плаќање беше потпишан од страна на градоначалникот назначен од владата, Станко Јаковлевиќ.
Дотурот на електрична енергија во регионот се очекува да биде целосно воспоставен откако жителите ќе платат 70 отсто од она што должат.
(Коха Диторе, Косова лајв, Кохавижн - 31/07/09)
