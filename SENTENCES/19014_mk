03/04/2007
БАЊА ЛУКА, Босна и Херцеговина (БиХ) -- Ако единствен проблем е дали да се задржи името „полиција на РС“, а другите прашања во врска со реструктуирањето на полицијата бидат решени, не би требало да има проблем да се потпише договор, рече Дорис Пак, шеф на делегацијата на Европскиот парламент за Југоисточна Европа.
По пристигнувањето во Бања Лука во понеделникот (2-ри април) таа се состана со премиерот на Република Српска (РС) Милорад Додик и рече дека е време различните политички партии да ги премостат своите разлики и да престанат да се расправаат околу вакви мали детали.
Во другите вести од понеделникот, главниот преговарач на БиХ со ЕУ, Игор Давидовиќ, рече дека е убеден оти земјата би можела да потпише Спогодба за стабилизација и асоцијација со ЕУ до јули.
Тој инсистираше на тоа дека БиХ е скоро до самиот крај на преговарачкиот процес.
(Дневни аваз, Независне новинe - 03/04/07;
ПБС, РТРС, НТВ Хајат - 02/04/07)
