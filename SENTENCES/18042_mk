15/04/2007
ЗАГРЕБ, Хрватска -- Одделни билатерални спогодби за олеснување на визниот режим и реадмисија беа парафирани помеѓу ЕУ и трите земји од Југоисточна Европа -- Албанија, Босна и Херцеговина (БиХ) и Црна Гора -- во петокот (13-ти април) во Загреб. 
Спогодбите беа потпишани на маргините од состанокот на министрите за правда и внатрешни работи на Процесот за соработка во Југоисточна Европа (СЕЕЦП) и комесарот за правда на ЕУ, Франко Фратини. 
Спогодбите предвидуваат олеснување на процедурите за издавање визи за граѓаните на трите земји, како и зајакнување на мерките за борба против нелегалната имиграција.
Македонија ги финализираше преговорите за сличен договор за олеснување на визниот режим и реадмисија за време на конвенцијата на СЕЕЦП во петокот, додека Србија побара повеќе преговори.
Подоцна во петокот, министрите усвоија заедничка декларација, обврзувајќи се дека ќе ги продолжат реформите поврзани со владеењето на правото и ќе ја интензивираат регионалната соработка во борбата против криминалот и корупцијата. 
(Вечер, Дневник, Вијести - 14/04/07; ПБС БиХ, А1 ТВ, РТЦГ - 13/04/07)
