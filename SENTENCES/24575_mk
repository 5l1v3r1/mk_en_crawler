09/01/2009
БЕЛГРАД, Србија -- Владата доцна во четвртокот (8-ми јануари) постигна договор за купување 3 милиони кубни метри природен гас дневно од Германија. 
Претходно истиот ден претседателот Борис Тадиќ објави дека тој и унгарскиот премиер Ференц Ѓурчани се согласиле да пренесуваат уште 2 милиони кубни метри природен гас на ден. 
Неколку градови во земјата немаа греење поради тековниот спор помеѓу Русија и Украина. 
Секојдневната потрошувачка на природен гас во Србија изнесува вкупно околу еден милион кубни метри.
Во другите вести, министерот за надворешни работи, Вук Јеремиќ, во четвртокот ја одложи својата посета на Франција, поради енергетската криза во Европа и ситуацијата во Газа. 
Јеремиќ планираше да се состане со својот француски колега Бернард Кушнер во Париз, на разговори околу процесот на интеграција на Белград во ЕУ и ситуацијата во Косово, како и околу начините на зголемување на француските инвестиции во Србија. 
(Танјуг, Б92 - 09/01/09; Бета, Танјуг, Б92, АФП, РТС - 08/01/09)
