02/02/2011
AТИНА, Грција -- Властите во вторникот (1-ви февруари) објавија дека однесле во Кипар прокурдски политичар кој се бара во Турција, и дека таму ќе биде процесуирано неговото барање за азил. 
Мустафа Сарикаја, поранешен заменик-претседател на турската Партија за демократско општество (ДТП) беше уапсен на аеродромот во Солун во декември. 
Тој допатува од Кипар со лажни бугарски документи и побара политички азил. 
Судот во Солун го ослободи од сите обвиненија дека нелегално влегол во Грција, прифаќајќи дека се соочил со политичко судско гонење во Турција, каде што помина вкупно 20 години во затвор.
Турскиот Уставен суд ја забрани ДТП во 2009 година поради нејзините наводни врски со терористичката Курдистанска работничка партија. 
Според правото на ЕУ, неговото барање за азил мора да биде процесуирано во местото на неговиот влез во блокот, што во овој случај е Кипар, објавија грчките власти во вторникот. 
(AП, Ватан - 01/02/11)
