05/12/2010
СКОПЈЕ, Македонија -- Министерот за надворешни работи, Антонио Милошоски, во саботата (4-ти декември) испрати писмо до своите колеги во ЕУ, барајќи нивна поддршка на состанокот на Советот на Европа овој месец, за датумот за отпочнување разговори за пристапување со Македонија.
Во своето писмо, Милошоски го истакна напредокот на својата земја во изминатата година и општата согласност во блокот дека Македонија е подготвена да влезе во следната фаза од процесот на пристапување.
„Македонија ќе продолжи со своите реформи за [постигнување] напредок во рамките на своите напори за спроведување на стандардите на ЕУ“, рече Милошоски во писмото, особено во областите на државната администрација, судството, борбата против корупцијата, спроведувањето на Охридскиот рамковен договор и понатамошното правно, институционално и административно усогласување со легислативата и политиките на ЕУ.
Тој, исто така, рече дека неговата влада останува посветена на решавањето на својот долготраен спор за името со Грција.
(MИА, АФП - 04/12/10)
