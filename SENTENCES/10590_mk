15/11/2004
СКОПЈЕ, Македонија -- Премиерот Хари Костов во понеделникот (15-ти ноември) му ја предаде својата оставка на претседателот на Парламентот, Љупчо Јордановски.
Костов рече дека се повлекува поради несогласувањата со помалиот партнер во владата -- Демократската унија за интеграција (ДУИ).
Тој рече дека во Владата не постои согласност и тимска работа, што го блокира спроведувањето на Охридскиот мировен договор.
Костов, исто така, го обвини ДУИ дека работи за своите националистички и внатрепартиски интереси, а не за интересите на земјата.
Оставката на Костов треба да биде одобрена во Парламентот.
Ако биде прифатена, претседателот Бранко Црвенковски би можел да назначи нов премиер без свикување на предвремени избори.
Во другите вести, во Скопје треба да започне судскиот процес против четворицата обвинети за т.н. случај „Раштански лозја“.
Поранешниот министер за внатрешни работи Љубе Бошковски е обвинет дека издал наредба за убиство на седум имигранти во 2002 година, опишани како терористи, наводно обидувајќи се да ја импресионира меѓународната заедница.
(МИА, А1 ТВ, Утрински весник, Дневник, Вест - 15/11/04;
A1 ТВ, Макфакс - 14/11/04)
