31/03/2006
МАМАЈА, Романија -- Нова иницијатива за Евро-регионот на Црното Море -- чија цел е промовирање на соработката и демократизацијата во оваа област -- беше претставена во четвртокот (30-ти март), за време на конференцијата на претставници од десетте земји околу Црното Море во романскиот туристички центар Мамаја.
Генералниот секретар на Советот на Европа (СоЕ), Тери Дејвис, и претседателот на Конгресот на локалните и регионалните власти на СоЕ, Џовани ди Стаси, изразија поддршка за иницијативата, истакнувајќи дека таквите Евро-региони ќе придонесат за укинување на постојните раздвојувајчки линии во Европа. 
Но, Русија изрази резерви, велејќи дека иницијативата се поклопува со целите што веќе ги остваруваат постојните тела за соработка во регионот на Црното Море. 
Руските претставници не ја потпишаа политичката декларација претставена на крајот од конференцијата во четвртокот. 
(Девет часот - 31/03/06; Ромпрес - 30/03/06)
