14/04/2010
TИРАНА, Албанија -- Претседателот Бамир Топи во вторникот (13-ти април) нареди изградба на две гробишта за грчките војници убиени за време на Втората светска војна, и покрај силното противење од парламентот.
Одредбата вклучува истражување, ексхумација и идентификација на остатоците на војниците убиени на албанската територија, и нивно повторно погребување на двете гробишта.
Околу 1.200 војници се верува дека биле убиени меѓу 1940 и 1941 година, кога Италија и Грција се бореа на албанската територија.
Мерката наиде на остри критики од опозицијата и здруженијата кои ги бранат правата на Албанците протерани од Грција во 20-тиот век.
Тие инсистираат на тоа дека владата најпрво треба да одговори на нивните барања.
(Лајмифундит, Шекули, Алсат, Топ њус - 13/04/10)
