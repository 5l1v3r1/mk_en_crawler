23/01/2011
БЕЛГРАД, Србијa -- Студентот Миладин Ковачевиќ во четвртокот (20-ти јануари) почна со отслужување на својата затворска казна, за нанесување телесна повреда со можни смртни последици на колега од универзитетот на кој се школувал во САД.
Неговата казна, заснована на договорот за признавање вина заради помала казна, изнесува две години и три месеци.
Брајан Стајнхауер (22) од Бруклин, Њујорк, се здоби со фрактура на черепот и тешка мозочна повреда за време на тепачката во мај 2008 година.
Ковачевиќ, кој сега се наоѓа зад решетки, не се појави на судењето во петокот против двајца поранешни српски дипломати кои, наводно, му помогнале да избега од САД по претепувањето.
(РТС, Танјуг, Б92, АП, СНН - 21/01/11)
