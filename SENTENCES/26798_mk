07/12/2009
ПОДГОРИЦА, Црна Гора -- Одговорите на долгиот прашалник на Европската комисија (ЕК) се преведени и ќе му бидат предадени на Брисел од страна на премиерот Мило Ѓукановиќ в среда (9-ти декември), изјави во саботата министерката за европска интеграција, Гордана Ѓуровиќ. 
Таа додаде дека одговорите ќе бидат обелоденети откако ќе заврши процесот на консултации и земјата ќе одговори на дополнителните прашања од ЕК. 
Ѓуровиќ истакна дека неколку илјадници државни претставници, локални и странски експерти помогнале во изготвувањето на одговорите. 
Врз основа на одговорите на Подгорица на повеќе од 2.100 прашања, ЕУ ќе ја процени нејзината подготвеност за членство. 
Црна Гора се надева дека ќе добие кандидатски статус следната година и ќе отпочне разговори за пристапување до 2011 година. 
(Б92, Танјуг - 06/12/09; РТЦГ, cafemontenegro.com- 05/12/09)
