09/09/2007
ЗАГРЕБ, Хрватска -- Најголемата хрватска опозициска партија, Социјалдемократската партија (СДП), во саботата (8-ми септември) ја обелодени својата изборна платформа. 
Во обраќањето пред околу 3.500 партиски делегати, водачот на СДП, Зоран Милановиќ, рече дека партијата има цел да победи на изборите оваа есен, „не за да добие власт, туку за да ја промени оваа земја“. 
Тој рече дека платформата е засновата на три главни реформски задачи -- сеопфатно реструктуирање на судскиот сектор, елиминирање на корупцијата и гарантирање на еднаков пристап до здравствените услуги.
Во неговото обраќање пред делегатите, партискиот кандидат за премиер, Љубо Јуричиќ, рече дека приоритет треба да биде даден на намалувањето на долгот, како и на зголемувањето на извозот и вработувањето. 
(Вјесник - 09/09/07; ХРТ, Javno.com - 08/09/07)
