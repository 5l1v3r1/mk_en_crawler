04/09/2007
МОСКВА, Русија -- Министерот за надворешни работи, Сергеј Лавров, во понеделникот (3-ти септември) рече дека и покрај тоа што Русија не е противник на Соединетите Држави, нема да се пазари во врска со Косово или предложениот американски противракетен штит во Источна Европа.
Москва повлече „црвена линија“ за двете прашања, преку која нема да премине, им рече Лавров на студентите на Московскиот државен институт за меѓународни односи.
Коментирајќи во врска со овие изјави, косовскиот премиер Агим Чеку рече дека на Србија не треба да й се даваат услуги или награди кога станува збор за Косово.
И покрај тоа што е легитимно Белград да покаже интерес за српското малцинство во Косово, нема законско право да бара ништо од Косово, рече Чеку.
(Балканвеб, РФЕ, РТК, Бета, Танјуг, АП, АФП - 03/09/07)
