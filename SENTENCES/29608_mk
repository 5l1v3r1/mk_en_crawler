30/05/2011
ПРИШТИНА, Косово -- Граѓаните на Косово ја губат вербата во ЕУЛЕКС, се заклучува во извештајот објавен во неделата (29-ти мај).
Во документот, изготвен од косовскиот Балкански институт за политика (ИПОЛ), се вели дека мисијата за владеење на правото на ЕУ ја губи довербата на граѓаните од јануари и дека сегашното ниво на доверба е споредливо со она од 2008 година.
Директорот на институтот, Себ Битичи, вели дека некои апсења што ЕУЛЕКС ги спроведе минатата година помогнаа да се зајакне чувството дека ЕУЛЕКС си ја врши својата работа.
Сепак, овој месец процентот на задоволство падна.
ИПОЛ вели дека причината може да лежи во односите меѓу ЕУЛЕКС и националните институции, и дека изјавите на некои владини претставници против мисијата влијаат на перцепцијата на јавноста за истата.
Битичи вели дека недостатокот на доверба меѓу ЕУЛЕКС и косовските институции ги попречува напорите на мисијата да го исполни својот мандат.
(Зери, Косова Сот, Коха Диторе, Експрес - 30/05/11)
