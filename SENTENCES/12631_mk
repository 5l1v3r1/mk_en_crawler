06/04/2005
БУКУРЕШТ, Романија -- Портпаролката на кабинетот на претседателот во Букурешт во вторникот (5-ти април) ги негираше извештаите во медиумите дека тројцата романски заложници во Ирак се ослободени. 
Таа рече дека се во тек операции за ослободување на тројцата новинари, но одби да открие повеќе детали. 
Портпаролката, исто така, им рече на новинарите дека романската полиција уапсила еден сириско-романски бизнисмен, кој тврдел дека киднаперите контактирале со него. 
Осомничениот е близок со Мухамад Мунаф, ирачко-американскиот бизнисмен киднапиран заедно со тројцата Романци. 
(Ромпрес - 06/04/05; Ројтерс, АФП - 05/04/05)
