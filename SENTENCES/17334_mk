25/05/2007
СКОПЈЕ, Македонијa -- Во изразувањето на поддршката за планот на поранешниот претставник на ОН Марти Ахтисари за конечниот статус на Косово, Македонија е водена единствено од националните интереси, рече премиерот Никола Груевски во интервју за белградскиот весник „Нин“ во четвртокот (24-ти мај). 
Тој истакна дека Македонија не сака да ги комплицира односите ниту со Србија ниту со Косово. 
Груевски, исто така, истакна дека Македонија не може да го игнорира фактот што 25 отсто од нејзиното население го сочинуваат етничките Албанци.
Во другите вести, македонскиот суд во средата осуди 13 полицајци на затворска казна од шест месеци до две години. 
Полицајците, кои работеа на граничниот премин Богородица, беа уапсени во февруари врз основа на обвиненијата за корупција, како дел од една поголема операција против пограничната полиција и царинските власти. 
Еден полицаец беше ослободен. 
(МИА, Макфакс - 24/05/07)
