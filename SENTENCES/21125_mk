02/10/2007
БРИСЕЛ, Белгија -- Србија може да влезе во ЕУ кога ќе ги исполни критериумите за пристап, вели Јоханес Летенбергер, портпаролот на претседателот на Европската комисија, Жозе Мануел Баросо.
Летенбергер во понеделникот (1-ви октомври) одговараше на писмото на словенечкиот премиер Јанез Јанша, кој ги повика сите членки на ЕУ да й дадат на Србија кандидатски статус за време на претседателствувањето на Словенија со ЕУ, во втората половина од 2008 година.
За изгледите на Србија беше разговарано оваа недела за време на состанокот помеѓу комесарот за проширување на ЕУ, Оли Рен, и главната обвинителка на ОН за воени злосторства, Карла дел Понте.
Летенбергер додаде дека и покрај тоа што Србија добро напредува во разговорите за својот Договор за стабилизација и асоцијација со ЕУ, мислењето на Трибуналот за тоа дали Србија започна со ефикасна соработка, ќе биде решавачко.
(Данас, ЕУобсервер - 02/10/07;
Taнјуг - 01/10/07)
