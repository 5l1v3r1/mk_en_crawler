14/09/2009
ХАГ, Холандија -- Трибуналот на ОН за воени злосторства во понеделникот (14-ти септември) й нареди на поранешната портпаролка на Трибуналот, Флоренс Хартман, да плати парична казна од 7.000 евра за непочитување на судот. 
Во август 2008 година Трибуналот ја обвини за откривање две доверливи судски одлуки во врска со судењето на поранешниот српски водач Слободан Милошевиќ. 
Документите беа обелоденети во книга и натпис што Хартман го објави во 2007 и 2008 година. 
Судијата Баконе Молото, кој ја објави одлуката во понеделникот, рече дека Харман, новинарка, „свесно се вмешала во спроведувањето на правдата“. 
Хартман (46) е француска државјанка, која беше портпаролка на поранешната главна обвинителка Карла дел Понте од 2000 до 2006 година. 
(ББС, ДПА, АП, Б92, Бета - 14/09/09)
