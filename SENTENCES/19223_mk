29/01/2008
ЊУЈОРК, САД -- Потребата за регионална стабилност во Југоисточна Европа беше главната тема на разговорите помеѓу албанскиот министер за надворешни работи, Лулзим Баша, и претседателот на Генералното собрание на ОН, Срѓан Керим, во седиштето на ОН во Њујорк во понеделникот (28-ми јануари). 
Тие разменија мислења во врска со последните настани и напредокот на патот кон евроатланските структури. 
Керим ја пофали Албанија за нејзината „конструктивна вклученост во напорите за унапредување на регионалната стабилност“.
Во вторникот, Баша се очекува да го информира американскиот државен секретар, Кондолиза Рајс, за текот на политичките и воените реформи што Албанија ги спроведува како дел од напорите за добивање покана за влез во НАТО во април. 
(ИТАР-ТАС, БГНЕС, Фокус, АП - 29/01/08; веб-страница на ОН - 28/01/08)
