16/11/2010
TИРАНА, Албанија -- Комесарот за проширување на ЕУ, Штефан Филе, ги поддржува иницијативите за дијалог со цел ставање крај на неколкумесечниот политички ќор-сокак во Албанија.
Портпаролката на Филе, Ангела Филоте, во понеделникот (15-ти ноември) рече дека ова е можност што не треба да се пропушти.
Ќор-сокакот во врска со резултатите на општите избори во јуни 2009 година го блокираше усвојувањето на реформите поврзани со ЕУ и го загрози процесот на пристапување.
Опозициската Социјалистичка партија (СП) одлучи да го одложи за една недела новиот круг протести против владата што требаше да почне во понеделникот.
Тие ги штимаат своите барања во врска со спорните избори, барајќи од инспекторите да се фокусираат на изборниот материјал кој бил користен на изборите, барање што ќе биде официјално доставено во парламентот оваа недела.
Премиерот Сали Бериша рече дека чека да ја види понудата и вети дека сериозно ќе се ангажира во надеж за решение.
Ако страните се согласат околу методот на истрагата, протестите може целосно да се откажат.
(ВоА, Шекули, Топ ченал, Балкан веб - 15/11/10)
