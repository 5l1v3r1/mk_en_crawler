02/07/2009
СКОПЈЕ, Македонија -- Дванаесет луѓе, вклучително и еден полицаец, се уапсени за наводна вмешаност во меѓународна мрежа на илегална имиграција во Западна Европа, објави во средата (1-ви јули) портпаролот на полицијата Иво Котевски. 
Апсењата беа спроведени во заедничката операција на полицијата во Македонија и Србија. 
Од ноември до мај, организаторите, наводно, пренесле 35 кинески имигранти во Западна Европа преку Србија, Македонија и Грција. 
Имигрантите пристигнале на аеродромот во Белград, а потоа биле однесени до границата меѓу Србија и Македонија и продолжиле за Грција. 
Котевски објасни дека криминалната група вклучува македонски, српски, кинески и грчки државјани. 
(AФП, Макфакс - 01/07/09)
