07/10/2009
Од ХК Цанис за Southeast European Times во Атина -- 07/10/09
Јоргос Папандреу положи свечена заклетва на новата премиерска функција во земјата и ги објави специфичностите на својата нова влада во вторникот (6-ти октомври).
Папандреу, чија социјалистичка партија ПАСОК победи на предвремените општи избори во неделата, ќе биде и министер за надворешни работи, позиција на која тој се наоѓаше од 1999 до 2004 година во владата на тогашниот премиер Костас Симитис.
Воведена е нова позиција -- заменик-премиер, на која се најде Теодорос Пангалос, кој беше министер за надворешни работи меѓу 1996 и 1999 година.
Лука Кацели ќе биде министер за надворешни работи.
Таа беше специјален советник за економија на таткото на Папандреу -- Андреас Папандреу -- меѓу 1993 и 1996 година, кога беше премиер.
Јоргос Папаконстантину, пратеник на Европскиот парламент, е новиот министер за финансии.
Папаконстантину доби тешка задача, особено во поглед на справувањето со растечкиот буџетски дефицит, кој е проектиран да изнесува повеќе од 6 отсто за 2009 година, намалената економија и раширениот јавен долг.
Eвангелос Венизелос ќе биде национален министер за одбрана, додека Тина Бирбили ќе биде министерка за животна средина, енергија и климатски промени.
Новата влада ќе има 16 министерства, од кои пет ќе бидат предводени од жени.
„Овој кабинет го има печатот [на одобрение] на Јоргос Папандреу во целост, тој ги користи сите свои блиски соработници и создава значително надграден Максимос меншн, рече дописникот-ветеран на Вашингтон и уредник на Катимерини Тим Елис во средата, мислејќи на канцеларијата и примарното работно место на премиерот.
Елис рече дека се чини оти новиот грчки премиер создава администрација во „стилот на Белата куќа“ во центарот на владата, „која ќе може да следи, во позитивна смисла, што прават министрите и министерствата“.
Заедно со именувањето на својата нова влада, тој направи големи промени во имињата на различни министерства, а некои портфолија беа споени.
Полициската и противпожарната бригада, кои претходно беа под капата на Министерството за внатрешни работи, се претворени во „Министерство за заштита на граѓаните“, кое, исто така, ги доби и крајбрежната стража и пристанишните сили.
Културата е една од најголемите индустрии во Грција, поента која беше истакната во реконструкцијата.
Претходното Министерство за култура беше споено со Министерството за туристички развој, кое го надгледува големиот туристички сектор во Грција.
Македонско-тракиското министерство, кое беше формирано заради поурамнотежен развој во северните провинции, во суштина доби намалена функција.
Тоа беше трансформирано во генерален секретаријат и беше апсорбирано од Министерството за внатрешни работи.
Во согласност со наклонетоста на Папандреу кон социјализмот во скандинавски стил, Министерството за правда ја додаде „транспарентноста“ и „човековите права“ во својот назив.
ПАСОК, претходно најголема опозициска партија, постигна убедлива победа на предвремените избори во неделата, привлекувајќи 45 отсто од гласовите и апсолутно мнозинство од 160 места во парламентот од 300 места.
Владата се очекува да положи свечена заклетва во среда.
