02/02/2010
ЗАГРЕБ, Хрватска -- Во шемата „пари за положен испит“, 19 професори, студенти и посредници од Факултетот за економија при Универзитетот во Загреб беа осудени за корупција во Окружниот суд во понеделникот (1-ви февруари). 
Професорката Деса Мликотин Томиќ, поранешна претседателка на парламентарната комисија задолжена за спречување и решавање на судирите на интереси, беше осудена на 14 месеци затвор за примање мито и злоупотреба на функцијата. 
Таа, исто така, доби забрана за предавање во следните три години. 
Милан Чевид, кој бил посредник во примањето мито, доби две и пол години затвор. 
Вкупно петмина од 19 обвинети добија затворска казна. 
Другите добија условна казна. 
Беше откриено дека студентите плаќале по 2.000 евра за да ги положат испитите. 
(Б92, Бета, Нова ТВ, ХИНА, Јавно - 01/02/10)
