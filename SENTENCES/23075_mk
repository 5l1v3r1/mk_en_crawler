03/11/2008
ПРИШТИНА, Косово -- Водачот на Сојузот за иднината на Косово (ААК) Рамуш Харадинај е сигурен дека парламентарните избори ќе се одржат следната година и дека неговата партија ќе победи. 
Говорејќи во градот Качаник во неделата (2-ри ноември), Харадинај рече дека „работи на создавање влада која ќе го „притисне“ ЕУЛЕКС, Меѓународната цивилна канцеларија и УНМИК да ги спроведуваат задачите за кои се дојдени во Косово“.
Од другите настани, Социјалдемократската партија на Косово остро ја критикуваше владата поради здравството и приватизацијата на државната телеком фирма ПТК. 
Партијата истакна дека светската финансиска криза е погрешно време да се приватизираат големите капитали како што е ПТК.
Во другите вести од неделата, српската погранична полиција објави дека запленила 14,4 килограми супстанции за кои постоело сомневање дека е хероин на преминот Мердаре со Косово. 
Властите објавија дека дрогата била скриена во автомобил со странски регистарски таблички. 
Двете лица во автомобилот имале австриски пасоши. 
Возилото дошло од правец на Приштина во саботата. 
(Зери, Коха Диторе, Лајм - 03/11/08; РТК, Кохавижн, Зери, Експрес, Коха Диторе - 02/11/08; Кохавижн, Бета - 01/11/08)
