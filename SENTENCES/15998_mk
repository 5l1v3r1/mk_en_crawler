21/05/2006
ПОДГОРИЦА, Србија и Црна Гора -- Црногорците во неделата (21-ви мај) излегоа на гласање на референдумот кој ќе одреди дали нивната република треба да добие независност или треба да остане дел од државната заедница со Србија. 
За отцепување од заедницата, најмалку половина од вкупно 485.000 лица со право на глас мора да излезат на гласање, а 55 отсто од нив мора да се одлучат за независност. 
Првите официјални резултати нема да се знаат до понеделник, но сигурните анкети на излезот од гласачките места се очекуваат набргу по затворањето на истите во 9 часот вечер. 
Околу 3.400 локалните и странски набљудувачи го следат гласањето во 1.120 гласачки места во земјата. 
(AФП, АП, Бета, Танјуг, Ројтерс, РТС - 21/05/06)
