07/09/2004
СКОПЈЕ, Македонија -- Новиот амбасадор на Велика Британија во Македонија, Роберт Чатертон Диксон, го пофали напредокот постигнат со реформите во одбраната. 
За време на состанокот во понеделникот (6-ти септември) со министерот за одбрана, Владо Бучковски, Диксон рече дека Велика Британија ќе обезбеди понатамошна поддршка на реформскиот процес, истакнувајќи дека целосното спроведување на Охридскиот мировен договор претставува клучниот предуслов за кандидатурите на Македонија за членство во ЕУ и во НАТО.
Во другите вести од понеделникот, Владата ја усвои Националната стратегија за интеграција во ЕУ. 
Документот ги одредува долгорочните приоритети поврзани со оваа заложба. 
(Утрински весник, Дневник - 07/09/04; Макфакс, А1 ТВ - 06/09/04)
