13/06/2005
САРАЕВО, Босна и Херцеговина -- Претседателот на комисијата за реформи во одбраната, Рафи Грегориан, во саботата (11-ти јуни) предупреди за пречките во процесот и рече дека оваа недела ќе се состане со босанските политички партии во обид да се обезбеди враќање на реформите во вистинскиот правец. 
Во обраќањето на семинарот во Сараево Грегориан укажа на тоа дека можно е крајните рокови одредени за реструктуирањето на војската да бидат пропуштени поради неодамнешната криза во Министерскиот совет на БиХ, како и поради обидите на некои партии за одложување на спроведувањето на политичкиот договор што е веќе постигнат во рамките на комисијата.
Во другите вести, командантот на ЕУФОР, генерал Дејвид Лики, во петокот се состана со босанскиот член на Претседателството на БиХ, Сулејман Тихиќ. 
Тие разговараа за прашањата поврзани со церемонијата на одбележување на десетгодишнината од геноцидот во Сребреница, особено во врска со безбедносните аранжмани за настанот на 11-ти јули. 
(Независне новине, Фена - 12/06/05; ПБС БиХ, РТРС - 11/06/05; Фена, ПБС БиХ - 10/06/05)
