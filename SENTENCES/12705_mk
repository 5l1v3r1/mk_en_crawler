06/06/2005
БЕЛГРАД, Србија и Црна Гора -- Претседателот на српскиот Парламент, Предраг Марковиќ, ќе побара консултации оваа недела со шефовите на парламентарните групи за евентуалното усвојување на новата резолуција за Сребреница.
Марковиќ во неделата (5-ти јуни) рече дека по прикажувањето на снимката со убиствата на шестмина млади Босанци во Сребреница од 1995 година, такви разговори се неопходни.
Српскиот министер за правда, Зоран Стојкиќ, исто така, ја поддржа оваа иницијатива.
Тој рече дека за припадниците на српската паравоена единица „Скорпиони“, кои беа идентификувани и уапсени по прикажувањето на снимката, набргу ќе започнат судски процеси во локалните судови.
Исто така во неделата, српската полиција уапси дваесеттина лица поради каменување на автобусите во кои се превезуваа хрватските фудбалски навивачи.
Еден патник беше повреден во напад на автопатот што поминува низ Белград.
Хрватите се враќаа од натпреварот во Софија, каде што нивниот тим го победи бугарскиот со 3:1, во рамките на квалификациите на Светскиот куп.
(Политикa - 06/06/05;
Б92, AП - 05/06/05)
