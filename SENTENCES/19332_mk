29/11/2007
ЗАГРЕБ, Хрватска -- Премиерот Иво Санадер од Хрватската демократска заедница (ХДЗ) е можно да добие мандат за формирање влада уште оваа недела, откако ја обезбеди поддршката од коалицијата на Хрватската селска партија и Социјал-либералната партија (ХСС-ХСЛС) доцна во средата (28-ми ноември). 
ХДЗ и ХСС-ХСЛС сега имаат 74 од 77 места потребни за парламентарно мнозинство. 
Обезбедена е и поддршка од двајца членови претставници на етничките малцинства, со што коалицијата предводена од ХДЗ има најмалку 76 места. 
Ако се приклучат и претставниците на српското малцинство, коалицијата на ХДЗ ќе има 79 места.
Сепак, претседателот на левичарската опозициска Социјалдемократска партија, исто така, тврди дека обезбедил парламентарно мнозинство. 
Зоран Милановиќ за Вечерњи лист изјави дека објавата може да се очекува во текот на следните неколку дена. 
(ХРТ, Вечерњи лист, Вјесник, Пословни дневник - 29/11/07)
