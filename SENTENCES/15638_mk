22/09/2006
БРИСЕЛ, Белгија -- Претседателот на Европската комисија, Жозе Мануел Дурао Баросо, во четвртокот (21-ви септември) го увери романскиот премиер, Калин Попеску Таричеану, дека претстојниот мониторинг извештај на ЕК објективно ќе го процени напредокот на земјата.
На состанокот во Брисел тие разговараа околу неодамнешните напори на Букурешт во спроведувањето на листата задачи што требаше да се направат по последниот мониторинг извештај, издаден во мај.
Големите новински агенции објавија дека ЕК, најверојатно, ќе препорача пристап за Бугарија и Романија во 2007 година, но со примена на најголеми ограничувања и заштита досега за некои нови членки.
ЕУ беше разочарана од напредокот на Бугарија во борбата против корупцијата и организираниот криминал, додека Романија беше критикувана за технички прашања.
(Гандул, Зиарул финансиар - 22/09/06;
Ромпрес, АФКС, АФП, ЕУобсервер - 21/09/06)
