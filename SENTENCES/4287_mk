14/03/2008
Со цел подобри да ве служи -- Southeast European Times спроведе онлајн анкета во октомври и ноември 2007 година.
Нашата цел беше подобро да ги запознаеме нашите читатели, да откриеме што мислите за страницата.
Ве прашавме за вашата биографија, побаравме ваше мислење за карактеристиките на веб-страницата, изгледот и содржината, и ве повикавме да дадете сугестии како можеме да се подобриме.
Повеќе од 720 од вас учествуваа, помагајќи ни да добиеме појасна идеја за тоа кои сте и што би сакале од оваа веб-страница.
Кој го чита Southeast European Times?
Врз основа на вашите одговори, просечниот читател на Southeast European Times е доброобразован маж, кој моментно работи полно работно време за владата, приватниот сектор, медиумите, новинарството, академијата или невладина организација.
Нашиот типичен читател говори повеќе од еден јазик -- и можеби има работно познавање на неколку.
Вкупно 68,6 отсто од вас се мажи, а 31,4 отсто се жени.
Повеќето од вас се на професионална возраст, при што поголем дел се на возраст помеѓу 30 и 39 години.
Читателството на Southeast European Times е добро образовано.
Скоро 70 отсто од вас или имаат универзитетско образование или ги завршиле студиите.
Повеќе од половина од вас (55,5 отсто) работат полно работно време, додека 12,5 отсто се самовработени, а 15,3 отсто се студенти.
Скоро две третини од вас рекле дека престојуваат во земја од регионот што го покрива SETimes, вклучително Албанија (3,9 отсто), Босна и Херцеговина (5,2 отсто), Бугарија (7,9 отсто), Хрватска (2,3 отсто), Грција (6,5 отсто), Косово (6,7 отсто), Македонија (13,3 отсто), Црна Гора (1,2 отсто), Романија (5,5 отсто), Србија (8,1 отсто) и Турција (7,7 отсто).
Од светот, пак, одговори дојдоа од земји како што се Австралија, Белгија, Канада, Германија и Холандија, Швајцарија, Велика Британија и Соединетите Држави.
Од десетте јазици што ви се достапни на страницата, англискиот се чини дека има најбројна читателска публика (80 отсто).
Српскиот има втор по големина број на читатели (37 отсто), по што следат хрватскиот јазик (29 отсто), босанскиот (24 отсто) и македонскиот (22 отсто).
Што ви се допаѓа кај Southeast European Times?
Неколку прашања во анкетата имаа за цел да ги сумираат ставовите на читателите во врска со веб-страницата.
Ве прашавме во што брилираме, во што треба да се подобриме, и кои нови карактеристики сакате да бидат додадени.
Исто така, ве прашавме кои постојни карактеристики сакате да ги гледате повеќе, а кои се помалку добредојдени.
Севкупно гледано, дадовте поволна оценка за Southeast European Times.
Многумина од вас велат дека им се допаѓа квалитетот и стилот на нашето пишување.
Ја цените достапноста на страницата на неколку јазици и покривањето на регионот.
Скоро една третина од вас (31,2 отсто) рекоа дека сакаат да видат повеќе информации за земјите на страницата.
Многумина, исто така, би сакале да видат повеќе содржина за економскиот развој (27,5 отсто), интервјуа (26,7 отсто), and истражувачки информации.
Запрашани што сакате да има помалку, многумина од вас ги споменуваат спортските настани и времето.
Во поглед на можните нови карактеристики на страницата, најпопуларен избор беше галеријата на фотографии (37 отсто).
Други предложија видео-инсерти (29,1 отсто), повеќе линкови (26,2 отсто), и подобрен изглед и дизајн на страницата (23,4 отсто).
Помеѓу нашите јаки страни, ги наведувате повеќето јазици, регионалното покривање и стилот на пишување.
Две области за кои сметате дека треба да се подобриме се аналитичките репортажи и пренесувањето на алтернативни ставови.
Натпреварот за ајпод
Натпреварот за ајпод се одржа и победниците беа известени.
Ако сé уште не сте добиле имејл од Southeast European Times, тоа значи дека не сте освоиле ајпод.
Ви благодариме за учеството во истражувањето.
Вашите одговори многу ќе ни помогнат во нашите заложби да го обликуваме идниот изглед на веб-страницата, и да ја направиме дури и нешто повеќе од „едношалтерски систем“ за вести и информации од Балканот.
