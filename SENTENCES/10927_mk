03/10/2004
САРАЕВО, Босна и Херцеговина (БиХ) -- Локалните избори во БиХ се одржаа во саботата (2-ри октомври), во генерално мирна атмосфера и без посериозни инциденти, како што објави Изборната комисија на БиХ и владини официјални претставници. 
Одѕивот на гласачите беше низок и изнесуваше само 45 отсто од запишаните граѓани со право на глас, кои гласаа за избор на градоначалници и советници во 140 општини. 
Според првичните резултати во водство се трите најголеми националистички партии -- Бошњачката партија за демократска акција, Српската демократска партија и Хрватската демократска заедница. 
Сепак, опозициските социјалдемократи се подготвени за победа во главниот град на Република Српска, Бања Лука, и можеби ќе ја освојат власта во околу 10 општини во ентитетот на босанските Срби. 
(Ројтерс, АФП - 03/10/04; AП, АФП, ПБС БиХ, Фенам Ројтерс - 02/10/04)
