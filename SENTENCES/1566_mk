17/09/2010
Риекa, бродоградилиштето „Трети Мај“ со седиште во Хрватска обезбеди 120 милиони американски долари за изградба четири асфалтни танкери за Висбај танкерс (Шведска), објави извршниот директор Еди Кучан на 10-ти септември.
Тој рече дека наредбата ќе го исполни производствениот капацитет на бродоградилиштето за 2011 и 2012 година.
Бродоградилиштето успеа да го обезбеди договорот нудејќи покус краен рок за извршувањето.
Истото е едно од шесте државни бродоградилишта понудени за приватизација.
Воден парк ќе биде изграден во близина на српскиот град Бачки Петровац.
Аква терминг инвест од Словачка планира да инвестира 22 милиони евра во проектот, што ја прави најголема словачка инвестиција во Србија досега, објавија локалните власти во вторникот (14-ти септември).
Тоа ќе биде најголем воден парк на Балканот.
Горниот Дом на Федедацијата на Босна и Херцеговина во вторникот (14-ти септември) усвои буџетска измена, откако долниот дом ја одобри еден ден порано.
Предлогот ќе ги зголеми буџетските трошоци за 60 милиони евра на 970 милиони евра.
Околу 50 милиони евра се одвоени за да се загарантира исплата на пензиите до крајот на годинава, додека остатокот ќе оди за покривање некои заостанати исплати за воените ветерани и инвалидите.
Српското државно железничко претпријатие Железнице Србије ќе добие заем од 100 милиони евра од Европската банка за реконструкција и развој (ЕБРД) за модернизација на 111 километри од својата железничка мрежа на Коридорот 10, објави банката во средата (15-ти септември).
Заемот ќе биде вратен за 15 години со грејс-период од четири години.
ОЕЦД позитивно го оцени економското заздравување на Tурција во својот последен извештај за земјата, објавен во средата (15-ти септември).
Според истиот, добрите резултати се засновани на спроведувањето структурни реформи и стабилната макроекономска рамка.
(Разни извори -- 10/09/10-17/09/10)
