11/06/2007
ИСТАНБУЛ, Турција -- Бомба скриена под клупа, ги искрши прозорците во истанбулската област Бакирој во неделата (10-ти јуни), повредувајќи 14 лица.
Началникот на градската полиција, Челатин Черах, рече дека разлетаните парчиња стакло се причина за поголем дел од повредите.
Слична експлозија на истата улица повреди 31 човек пред една година.
Нападот се случи поради обновените тензии во источна Турција.
Војската неодамна го засили своето присуство во покраината која граничи со Ирак, во обид да ги спречи терористите од Курдистанската работничка партија (ПКК) да влегуваат во Турција.
Како одговор на ова, ПКК се закани дека Турците „ќе платат висока цена“.
Началникот на Генералштабот, Јашар Бујуканит, пак, предвиде дека се можни нови напади на ПКК во другите турски градови.
Во одделен инцидент, тројца курдски бунтовници и еден чувар на село загинаа во престрелката за време на воената операција во покраината Дијарбакир.
(Заман, Сабах - 11/06/07;
Ројтерс, АФП, АП, Ксинхуa - 10/06/07)
