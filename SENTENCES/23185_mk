01/05/2008
АТИНА, Грција -- Јавниот транспорт беше блокиран во четвртокот (1-ви мај) кога илјадници работници од секторот се приклучија на националниот штрајк кој се совпадна со Денот на трудот. 
Националниот авиопревозник „Олимпик ерлајнс“, бродовите и железниците беа затворени, блокирајќи илјадници туристи. 
Автобуските и тролејбуските работници во Атина, исто така, се придружија на протестите, додека работниците во подземните железници планираа сопствен прекин на работата. 
Синдикатите протестираат поради новите реформи на владата за пензискиот систем, за кои тие тврдат дека ќе ги намалат нивните бенефиции.
Исто така во четвртокот, полицијата употреби солзавец и водени топови за да ја растера толпата која се собра во истанбулската централна и резиденцијална област Сисли за да го одбележи Денот на трудот. 
Властите во средата предупредија дека полицијата ќе употреби сила против демонстрантите. 
Турција ги забрани сите демонстрации за Денот на трудот по инцидентот на 1-ви мај 1977 година, кога воодужени лица пукаа во толпата во Истанбул, убивајќи 36 лица. 
(Скај, Антена, ДПА, Заман, Хуријет, Милијет, Сабах, Ватан - 01/05/08; Ројтерс - 30/04/08)
