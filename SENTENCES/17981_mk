21/02/2007
ВИЕНА, Австрија -- Последниот круг разговори со посредство на ОН за Косово, кои се фокусирани на планот за статусот на специјалниот претставник на ОН, Марти Ахтисари, започнаа во среда (21-ви февруари) во Виена помеѓу делегациите на Белград и Приштина. 
Овие преговори, кои ќе траат до втори март, ќе й дадат можност на секоја од двете страни внимателно да го разгледа документот и да даде критика за секое поглавје и анекс. 
Последниот преглед ќе биде на 10-ти март, по што Ахтисари планира да го поднесе документот до Советот за безбедност на ОН за одобрување. 
Пред почетокот на состанокот во Виена, Ахтисари потврди дека е мала веројатноста за компромис.
Во другите вести, Ахтисари во вторникот пред Постојаниот совет на ОБСЕ во Виена изјави дека ОБСЕ треба да продолжи со силната улога во Косово и во иднина. 
Организацијата има активен ангажман во покраината од 1998 година. 
(Бета, Фајненшал тајмс, РТС, Танјуг, Косова лајв, веб-страница на ОБСЕ - 21/02/07; ББС, АП, УПИ - 20/02/07)
