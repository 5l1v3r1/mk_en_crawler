22/03/2007
САРАЕВО, Босна и Херцеговина (БиХ) -- Канцеларијата на високиот претставник (ОХР) го повика Претставничкиот дом на Федерацијата на БиХ (ФБиХ) да го одложи изборот на новата влада на ентитетот додека ОХР не го заврши процесот на проверка за министерските кандидати. 
Портпаролот на ОХР, Олег Милишиќ, во средата (21-ви март) истакна дека верификувањето на биографиите на кандидатите е од клучно значење за спречување на евентуален судир на интересите или некомпетентност. 
ОХР на 9-ти март ја доби листата на кандидати, повеќе од пет месеци по општите избори во БиХ. 
(Дневни аваз, Независне новине - 22/03/07)
