22/08/2006
АНКАРА, Турција -- Националниот совет за безбедност на земјата се состана во понеделникот (21-ви август) на разговори околу ситуацијата на Блискиот Исток и последиците по Турција и регионот.
Според изјавата по седницата, членовите на комисијата ја поддржале резолуцијата 1701 на Советот за безбедност на ОН, која повикува на ставање крај на борбите на Блискиот Исток.
Тие, исто така, ја потврдија подготвеноста на Турција да продолжи со испраќање хуманитарна помош за регионот.
Сепак, експлицитна потврда за евентуалното распоредување на турските војници како дел од мировните сили на ОН во Либан не беше дадена.
Турција очекува одредени појаснувања во врска со мисијата.
Министерот за надворешни работи, Абдула Ѓул, во вторник ќе ја посети Сирија, како дел од регионалната турнеја која се фокусира на кризата на Блискиот Исток.
Во меѓувреме, властите објавија дека Турција спречила неколку пратки на оружје наменети за борците на Хезболах во Либан.
Една била во сириски авион, а петте други авиони биле ирански.
(Заман, Радикал - 22/08/06;
УПИ - 21/08/06)
