29/10/2008
НИКОЗИЈ, Кипар -- Американскиот амбасадор во Никозија, Франк Урбанчиќ, вели дека неговата земја нема да ги принудува двете кипарски заедници повторно да го обединат долго време поделениот остров.
Тој потврди во вторникот (28-ми октомври) дека кипарскиот народ мора да најде решение што ќе им одговара на нив самите.
Вашингтон внимателно ги следи и поддржува тековните разговори за повторно обединување, рече Урбанчиќ, но повика на забрзување на процесот.
Исто така во вторникот, кипарскиот претседател Деметрис Христофиас ја повика Турција да ги повлече војниците од островот што е можно поскоро.
Анкара мора да дозволи решение во интерес на кипарските Грци и кипарските Турци, рече Христофиас.
Околу 35.000 турски војници се стационирани во северниот, турски дел од Кипар.
(КНА, Фамагуста газете, Филелефтерос, Симерини - 28/10/08)
