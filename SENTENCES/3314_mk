27/12/2006
(ФТ - 27/12/06; АФП - 25/12/06; Фајненшал Мирор - 22/12/06; ЕУобзервер - 21/12/06; АФП, АП, Софиска новинска агенција - 20/12/06; Софиска новинска агенција - 18/12/06; АП, Ирска Онлајн, ЦТК- 30/11/06)
Бугарија и Романија ќе се приклучат кон ЕУ во понеделник (1-ви јануари), зголемувајќи го бројот на земјите-членки на блокот на 27. 
И покрај нивниот здрав економски раст во последните години, приходите во овие две црноморски земји и понатаму се далеку поникси од оние во останатите 25 земји, поради што се и најсиромашни во унијата.
Нивниот влез во понеделник ќе им овозможи на Бугарите и Ромаците да бараат подобро платени работни места во другите земји од блокот -- но, не секаде. 
Речиси сите 15 „стари“ земји-членки на ЕУ (ЕУ15) најавија рестрикции. 
Овие рестрикции ќе важат за првите 12 до 24 месеци, а потоа ќе бидат повторно разгледани.
Стравувајќи од нов голем прилив на работници мигранти по влезот на двете балкански земји, Британија најави група мерки во октомври, ставајќи го под контрола пристапот на невработените од Бугарија и Романија кон својот пазар на работна сила. 
Веднаш потоа, следејќи го овој пример, Ирска најави слични ограничувања. 
Заедно со Шведска, Британија и Ирска беа единствените земји-членки кои целосно ги отворија своите пазари на работна сила за работниците мигранти од десетте претежно бивши комунистички земји кое се приклучија кон Унијата во мај 2004-та година.
Австрија, Белгија, Данска, Франција, Германија, Грција, Холандија, Португалија и Шпанија, исто така, најавија дека ќе воведат ограничувања или други системи за работни дозволи. 
Сами меѓу ЕУ15, Финска и Шведска потврдија дека немат да наметнат ограничувања.
„Нема да воведеме никакви рестрикции за работниците од Бугарија и Романија“, АФП ја цитира изјавата на портпаролот на шведското министерство за првда на почетокот од овој месец. 
„Ефектите на проширувањето беа крајно позитивни, и покрај тоа што беа доста мали“, додаде тој.
Минатата недела, Унгарија стана прва од десетте нови земји кои се приклучија кон ЕУ во 2004-та која им наметна привремени ограничувања на невработените од Бугарија и Романија, соопштувајќи дека „етапно“ ќе го отвора својот пазар на работна сила за работниците од овие две земји.
Иако слободното движење на работниците е едно од основните начела на ЕУ, земјите-членки имаат право да наметнат привремени ограничувања со цел да ги заштитат своите пазари на работна сила. 
Сите вакви мерки мора да бидат укинати најкасно до јануари 2014-та година, но ќе бидат повторно разгледани многу порано.
Со влезот на Бугарија и Романија, популацијата на ЕУ ќе се зголеми за приближно 30 милиони, со што ќе достигне до околу 490 милиони луѓе. 
Потценувајќи го стравот во Унијата, Софија и Букурешт соопштија дека не очекуваат влезот на нивните земји во блокот да биде проследен со егзодус на невработените.
Извештајот во Фајненшал Тајмс во средата (27-ми декември) се однесуваше на бугарската министерка за труд Емилија Масларова која го цитира августовското истражување, кое покажа дека не повеќе од 46000 Бугари имаат сериозна намера да бараат работа во странство после 1-ви јануари.
