26/12/2004
САРАЕВО, Босна и Херцеговина (БиХ) -- ЕУФОР одлучи да го затвори главниот подземен објект на Армијата на босанските Срби, скривалиштето отпорно на нуклеарно оружје во Велики Џеп, поради тоа што тука поминал Ратко Младиќ, генералот во бегство, во изминативе шест месеци. 
Командантот на ЕУФОР, британскиот генерал Дејвид Лики, кој ги однесе новинарите на местото во четвртокот (23-ти декември) рече дека неговите војници ќе го набљудуваат бункерот сé додека не биде затворен од употреба. 
Скривалиштето е ископано длабоко во планината во 1950-тите години и е реновирано во 1970-тите. 
Во него можат да се сместат најмногу 200 лица и тоа за период од 15 дена и истото е замислено како воен команден центар за поранешната Југословенска армија.
Во другите вести, војниците на НАТО во петокот објавија дека го уапсиле Душан Бата Тесиќ под обвинение дека им помагал на обвинетите за воени злосторства. 
Тесиќ за време на војната беше припадник на специјалната полициска единица на Република Српска. 
(АФП, ББС, ХИНА, Танјуг - 24/12/04; AП, АФП, ББС, СРНА - 23/12/04)
