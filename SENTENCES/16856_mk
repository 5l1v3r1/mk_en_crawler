06/09/2006
СКОПЈЕ, Македонија -- Претставникот на ЕУ во Македонија, Ерван Фуере, ја повика новата влада да ги интензивира напорите за реструктуирање на судството и борба против корупцијата, за време на состаноците во вторникот (5-ти септември) со различни членови на владата.
Тој за А1 ТВ изјави дека ЕУ внимателно ќе следи како коалицијата предводена од ВМРО-ДПМНЕ ги спроведува своите предизборни ветувања во врска со економијата и подобрувањето на животниот стандард.
Исто така во вторникот, бриселската веб-публикација ЕУ Обсервер цитираше неименуван дипломатски извор дека Унијата е загрижена поради „заканувачката нестабилност“ во Македонија, со оглед на несогласувањето помеѓу владејачкиот блок и главната партија на етничките Албанци, Демократската унија за интеграција.
Таа беше исклучена од владата, иако доби мнозинство гласови од етничките Албанци на изборите во јули.
(МРT - 06/09/06;
A1 TВ, ЕУ Обсервер - 05/09/06)
