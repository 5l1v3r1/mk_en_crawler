19/07/2006
АНКАРА, Турција -- Американскиот амбасадор во Анкара, Рос Вилсон, во вторникот (18-ти јули) рече дека Вашингтон не е за евентуална унилатерална прекугранична операција од страна на Турција во Ирак. 
Тој рече дека САД ќе продолжат да ги поддржуваат напорите за спречување на тероризмот на Курдистанската работничка партија (ПКК) преку билатералните разговори со Ирак и турските власти.
Вилсон го изјави ова еден ден откако медиумите објавија дека турската влада й наредила на армијата да испланира прекугранична акција против курдските милитанти, за кои Анкара вели дека го користат северен Ирак како терен за организирање напади. 
Турскиот премиер Реџеп Тајип Ердоган инсистира на тоа дека земјата е подготвена да преземе какви било мерки за да ја одбрани својата безбедност и стабилност. 
(Сабах, Аксам, Радиканл, Заман, Чумхуријет - 19/07/06; НТВ, АФП - 18/07/06)
