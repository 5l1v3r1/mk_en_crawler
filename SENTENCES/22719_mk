08/09/2008
АТИНА, Грција -- Премиерот Костас Караманлис во неделата (7-ми септември) ја отфрли можноста за одржување предвремени избори поради сé поголемото незадоволство на јавноста во врска со економската политика.
„Не е реално да се размислува за прибегнување кон предвремени избори.
Имаме многу работа пред себе“, рече тој на прес-конференција во северниот град Солун.
Тој истакна дека владата добила „силен мандат“ од гласачите на изборите минатата година.
Караманлис, исто така, ги минимизираше шпекулациите за евентуална реконструкција на владата, во која ќе бидат сменети некои министри вклучени во наводни злоупотреби.
„Нема случаи на несоодветно однесување.
Ниту едно обвинување не е валидно додека не се испита“, истакна тој.
Во саботата илјадници луѓе одржаа митинг во Солун, протестирајќи поради даночните мерки на владата и бранот скандали со примање мито во кои беа вклучени владини министри, а кои моментно се испитуваат од обвинителите.
(AНА-МПА, ЕРТ, In.news, Катимерини, Ројтерс - 07/09/08)
