26/09/2005
САРАЕВО, Босна и Херцеговина (БиХ) -- Европската комисија (ЕК) и УНДП планираат заеднички да го спроведат проектот за обука на државни службеници во БиХ, беше објавено во петокот (23-ти септември).
ЕУ ќе додели 1 милион евра, додека УНДП ќе учествува со 50.000 евра и со обука.
Исто така во петокот, делегацијата на ЕК во БиХ објави дека доделува дополнителни 200.000 евра за спроведување на курсеви за информатика и компјутерска писменост за 700 државни службеници во земјата.
Во другите вести од петокот, втората единица од БиХ за уништување на оружје ја заврши својата обука пред да биде распоредена во Ирак.
Единицата ќе замине на крајот од ноември, кога завршува ангажманот на првиот тим.
(Фена, ПБС БиХ, РТРС - 23/09/05)
