19/02/2008
АТИНА, Грција -- Министерството за надворешни работи во понеделникот (18-ти февруари) потврди дека уште еден круг разговори со посредство на ОН помеѓу Атина и Скопје, во врска со нивниот долготраен спор околу името, ќе се одржи во вторник во Атина.
Специјалниот претставник на ОН, Метју Нимиц, ќе биде присутен, како и преговарачите Адамантиос Василакис од Грција и Никола Димитров од Македонија.
Разговорите ќе започнат со кусо обраќање од страна на министерката за надворешни работи, Дора Бакојани.
Македонскиот претседател Бранко Црвенковски, премиерот Никола Груевски и министерот за надворешни работи, Антонио Милошоски, се состанаа изминатиот викенд на разговори околу позицијата на Скопје пред оваа рунда разговори.
Според истите извори, Нимиц ќе го претстави својот последен компромисен предлог.
(Maкфакс - 19/02/08;
AНА-МПA - 18/02/08)
