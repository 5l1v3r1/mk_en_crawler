10/11/2008
AНКАРА, Турција -- Повеќе од 50.000 следбеници на турскиот алевиски органок на исламот се собраа во главниот град во неделата (9-ти ноември), барајќи еднакви верски права.
Демонстрантите ја повикаа владата да го укине Директоратот за верски прашања, да ги откаже задолжителните верски курсеви во училиштата и да ги легализира куќите за молење во земјата, познати како „чемеви“.
Некои политички партии, вклучително и најголемата опозициска Републиканска партија и прокурдската Партија за демократско општество, ги поддржаа демонстрациите на алевиите.
Набљудувачите рекоа дека демонстрациите во неделата претставуваат најголем собир досега организиран од една верска група.
Алевиите, кои ја имаат втората по големина верска заедница во Турција, долго време се жалеа на дискриминација и присилна асимилација од мнозинството муслимани суни.
(Заман, Ватан, Хуријет, Сабах, Милијет, Радикал, Чумхуријет - 10/11/08;
новинска агенција Анадолу, НТВ, БТА - 09/11/08)
