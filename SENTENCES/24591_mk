07/05/2009
БУКУРЕШТ, Романија -- Професорите во средата (6-ти мај) одлучија да ги напуштат протестите во земјата, првично закажани за в четврток -- кога се одржуваат државните испити -- по успешниот круг преговори со владата. 
Учениците во последната година од средното образование ги полагаат испитите, сега кога владините претставници понудија нов предлог кој ги задоволува синдикатите. 
Министерот за труд, Мариан Сарбу, вели дека истиот исклучува три основни точки -- одвојување на 6 отсто од БДП за образованието, финализирање на новиот закон за платите во секторот и децентрализација на системот. 
Сарбу, исто така, вети дека нема да има отпуштања во образованието. 
Пред два дена, професорите објавија дека ќе одржат генерален штрајк за време на државните испити, откако владата призна дека нема пари за ветеното зголемување на платите од 50 отсто. 
Претседателот Трајан Башеску, од своја страна, призна дека направил грешка минатата година кога го потпиша законот со кој беше одобрено ваквото покачување. 
(Гардианул, Котидианул, Евениментул Зилеи, Романија либера - 07/05/09)
