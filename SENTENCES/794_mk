09/06/2006

По разговорите со македонските власти, претставниците на ММФ рекоа дека економската ситуација во земјата почна да се подобрува. 
„Имаше долг период кога Македонија имаше слаб економски раст, но во изминативе пет години растот достигна 4 отсто, па дури и повеќе, инфлацијата е под контрола, државните резерви се зголемени, а започнаа и структурните реформи“, рече Јуха Хаконен, советник на директорот на европскиот сектор на ММФ, на прес-конференцијата на 5-ти јуни.
***
Париската група за одмор и хотели Акор објави дека планира да инвестира околу 300 милиони американски евра во изградбата на 50 нови хотели во Tурција до 2015 година. 
Хотелите ќе бидат сместени во големите градови во западна Турција, кои привлекуваат голем број странски туристи, но некои ќе бидат лоцирани во југоисточните региони како што се Газиантеп и Санлиурфа, двата на границата со Сирија.
***
Хјули-Пакард го отвори својот нов глобален центар за поддршка во Софијa. 
Во центарот ќе се вработат над 1.000 млади Бугари -- претежно компјутерски специјалисти и информатичари. 
Истиот ќе им служи на клиенти од Европа, Блискиот Исток и Африка.
***
Србијa официјално ќе се обрати до Парискиот клуб на кредитори со барање за отпишување на долгот од една милијарда американски долари, објави српскиот министер за финансии, Млаѓан Динкиќ, за време на својата официјална посета на Грција. 
Ако барањето биде одобрено, приходите ќе бидат искористени за завршување на изградбата на автопатот од Ниш до бугарската и македонската граница, рече тој.
***
Бугарското претпријатие „Јорсет холдинг“ беше единствениот понудувач за скопскиот производител на алуминиум „Алумина“. 
Инвеститорот наводно понудил да плати 12,3 милиони евра за банкротираната фабрика. 
Владата ќе одлучува за понудата за неколку дена.
***
Грчкото градежно претпријатие Актор објави дека потпишало договор за соработка со рускиот Газпром за изградбата на нафтоводот ќе пренесува руска нафта од Бургас, на бугарскиот брег од Црното Море, до пристаништето Александрополис, на Егејското крајбрежје. 
Буџетот на проектот достигна вкупна висина од една милијарда евра.
(Разни извори – 02/06/06 – 09/06/06)
