14/08/2009
ПРИШТИНА, Косово -- Новиот генерален секретар на НАТО, Андерс Фо Расмузен, во четвртокот (13-ти август) рече дека КФОР ќе се повлече од Косово само ако безбедносната ситуација го дозволи тоа.
„Оваа одлука ...
зависи од условите“, истакна Расмузен за време на својата прва посета на Косово откако ја презеде функцијата претходно овој месец.
Неодамна Расмузен изјави дека КФОР е можно да биде намален на мала реакциска сила или дури и целосно повлечен, до крајот на неговиот четиригодишен мандат.
На состанокот со локалните политички водачи, тој рече дека Косово претставува „висок приоритет“ за НАТО и рече дека Алијансата ќе продолжи да им помага на локалните власти во развојот на Косовските безбедносни сили.
Претседателот Фатмир Сејдиу му рече на Расмузен дека се надева оти косовските сили ќе може да учествуваат во мировните операции на Алијансата во странство.
За време на својот престој, шефот на НАТО ја посети командата на КФОР во близина на етнички поделениот град Митровица.
(AП, АФП, ББС, РТС, Танјуг, Б92 - 13/08/09)
