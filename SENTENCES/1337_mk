09/02/2009
Изложбата наречена „Канонот на Милутин Миланковиќ“ му оддава почит на српскиот научник во српската Академија на науките и уметностите. 
Изложбата ја одбележува 130-годишнината од раѓањето на градежникот и геофизичарот. 
Тој е најпознат со својата теорија за леденото време, која ги поврзува варијациите на Земјината орбита и долготрајните климатски промени и е денес позната како круговите на Миланковиќ.
***
Maкедонијa и Хрватскa потпишаа договор за соработка во областа на науката, технологијата и образованието на 2-ри февруари. 
Истиот го потпишаа во Загреб хрватскиот министер за образование, Драган Приморац и неговиот македонски колега Перо Стојановски. 
Програмата има за цел продлабочување на соработката во науката и образованието и зголемување на размената на искуства и децентрализацијата на образованието.
***
Американската агенција за трговија и развој во четвртокот (5-ти февруари) й додели субвенција на бугарската Државна агенција за информатичка и комуникациска технологија. 
Средствата ќе го поддржат развојот на националната мрежа на информатичка и комуникациска технологија со студија што ќе ја процени економската и техничката остварливост на развојот на мрежата.
***
Кипар и САД потпишаа договор за соработка во областа на науката и технологијата, објави во четвртокот (5-ти февруари) КНА. 
Договорот има за цел промовирање на соработката во различни области и зајакнување на односите помеѓу двете академски и научни институции во земјата. 
Кипарскиот министер за надворешни работи, Чарилаос Ставракис и американскиот амбасадор во Кипар, Франк Урбанчиќ, го потпишаа договорот.
***
Романската Национална дирекција за комуникации (АНК) во четвртокот (5-ти февруари) објави дека ќе распише тендер за купување веб-апликација, што ќе им овозможи на клиентите на телеком-операторите да ги споредат трошоците и условите за користење на интернетот, како и услугите на фиксната и мобилната телефонија. 
Проектот чини околу 200.000 евра. 
Веб-страницата ќе биде достапна на крајот од 2009 или почетокот на 2010 година, соопшти АНК.
***
Гугл отвори нов сервис кој ќе преведува од албански на неколку други јазици преку својата Преведувачка алатка, објавија албанските медиуми на 2-ри февруари. 
Меѓу другите нови јазици што ги воведува Гугл транслејт се турскиот, естонскиот, галицискиот, унгарскиот, малтешкиот и таи.
***
Грчкиот кардиолог Хелен Маркојанопулос-Фојас измисли апарат, БПУЛС, кој може да ги детектира кардиваскуларните болести (КВД), објави Бизнис мирор. 
Апаратот овозможува рано откривање на артериосклероза и други КВД, што може да ја намали стапката на смртност од КВД.
(Разни извори – 02/02/09-09/02/09)
