30/05/2006
ГОРИЧАН, Хрватска -- Премиерот Иво Санадер во понеделникот (29-ти мај) рече дека е сигурен оти прашањата во врска со внатрешното реструктуирање на ЕУ нема да имаат негативно влијание врз патот на Хрватска до полноправно членство.
Тој додаде дека е сигурен оти Унијата ќе го реши прашањето на својот устав пред 2009 година, крајниот рок за промени.
Тој истакна дека најитно прашање е финализирањето на преговорите за пристапување.
Во другите вести од понеделникот, хрватската министерка за надворешни работи, Колинда Грабар-Китаровиќ, се состана со генералниот секретар на НАТО, Јап де Хоп Шефер, во Брисел.
Таа рече дека Северноатланскиот совет ја пофалил Хрватска за значителниот напредок во исполнувањето на одбранбените, економските и политичките критериуми за членство во НАТО.
Таа потврди дека Хрватска очекува да прими јасен сигнал во врска со аспирациите за членство за време на самитот на НАТО во ноември во Рига.
(Вјесник - 30/05/06;
ХРТ, ХИНA - 29/05/06)
