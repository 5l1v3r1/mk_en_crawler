24/03/2009
TИРАНА, Албанија -- Адвокатите на поранешниот министер за одбрана, Фатмир Медиу, ја тужат државната обвинителка Ина Рама за наводно откривање информации од истрагата за смртоносните експлозии минатата година во Гердец, објавија медиумите во понеделникот (23-ти март). 
Медиу е меѓу 28-те функционери обвинети во врска со експлозиите во складиштето за муниција во март 2008 година, при кои загинаа 26 лица, а беа повредени скоро 300. 
Медиу, исто така, поднесе тужба против Сокол Стојани, главниот обвинител во случајот Гердец, за наводно откривање факти додека трае истрагата.
Во другите вести, локалните медиуми во понеделникот објавија дека членството во НАТО ќе ја чини Албанија милиони евра во модернизација на војската и обука на персоналот. 
Министерството за одбрана планира да купи два хеликоптери во вредност од скоро 8 милиони евра. 
Албанија ќе потроши уште 5,8 милиони евра за бродови и друга морска патролна опрема. 
Државата се очекува да стане членка на НАТО за две недели. 
(Топ ченал, Шекули, Клан, Њус 24, Топ њус, ТВШ, АТШ - 23/03/09)
