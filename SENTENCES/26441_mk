11/09/2009
ЗАГРЕБ, Хрватска -- Владата во четвртокот (10-ти септември) усвои и проследи до парламентот амандмани на два контроверзни закони -- за вештачкото оплодување и забраната за пушење на јавни места. 
Првата им дозволува на паровите да потпишат нотарски заверена потврда за својот однос, наместо да одат во суд за да го докажат. 
Другата промена ќе им овозможи на децата, зачнати со донирани јајце-клетки или сперма, да добијат информации за своите биолошки родители откако ќе наполнат 18 години, ако донаторите дадат претходно дозвола. 
Владата одлучи да не ја укинува забраната за замрзнување ембриони.
Измените на забраната за пушење ќе им овозможат на гостите да палат цигара во посебно одредени делови за пушачи во кафулињата, под услов кафулињата да имаат соодветен вентилациски систем. 
Забраната останува на сила во рестораните, болниците, училиштата и аеродромите. 
Сопствениците на кафулиња и ресторани се жалат дека бизнисот буквално им пропаднал откако беше воведена забраната во мај. 
(ХРТ, Јутарњи, Вечерњи, АФП, Ројтерс - 10/09/09)
