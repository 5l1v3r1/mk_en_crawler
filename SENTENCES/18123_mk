15/05/2007
AНКАРА, Турција -- Разговорите за евентуално спојување во предизборна коалиција помеѓу најголемата турска опозициска партија, Републиканската народна партија (ЦХП) и помалата Демократска левичарска партија (ДСП), не резултираа со договор, објавија во вторникот (15-ти мај) локалните весници. 
Партиски извори велат дека главниот камен на сопнување била поделбата на местата во идниот парламент. 
ЦХП, наводно, вели дека ДСП треба да биде поразумна и пореална околу ова прашање.
Во меѓувреме, уште еден масовен митинг за поддршка на секуларната држава се планира за во неделата во црноморскиот град Самсун. 
Митингот изминатиот викенд во Измир привлече скоро 1,5 милиони луѓе. 
(Сабах, Радикал, Заман - 15/05/07; НТВ - 14/05/07)
