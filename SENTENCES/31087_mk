07/02/2011
АНКАРА, Турција -- Премиерот Реџеп Тајип Ердоган во неделата (6-ти февруари) ги повика властите во северен Кипар да ги пронајдат учесниците на митингот од 28-ми јануари. 
Протестите во делот од поделениот остров каде што доминира турското население, се одржаа против владината политика на штедење, која произлегува од протоколот со Турција. 
Некои демонстранти држеа критички транспаренти за мешањето на Турција -- и особено на Ердоган -- во нивните работи. 
Некои вееја знамиња на кипарските Грци. 
„Кои се тие луѓе [демонстрантите]? 
Ние имаме снимки од нив. 
Истите мора да се достават до судот. 
Плакатите со клетви упатени кон Турција не требаше да се дозволат. 
Морате да сторите сè што е потребно за оваа цел“, рече Ердоган на прес-конференцијата во Истанбул во саботата, каде што говореше за разговорот што го имал со водачот на кипарските Турци, Дервиш Ероглу, претходно истиот ден. 
(Заман - 07/02/11; Хуријет, АФП - 06/02/11)
