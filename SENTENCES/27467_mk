29/11/2010
БРИСЕЛ, Белгија -- Заедничката парламентарна комисија на ЕУ и Македонија во понеделник (29-ти ноември) во Брисел го отпочна дводневниот состанок.
Според предлог-заклучоците цитирани од македонската новинска агенциај МИА, комисијата ќе ги поддржи препораките на Европската комисија за отворање разговори за пристапување со Скопје.
Комисијата, исто така, се очекува да ги повика Македонија и Грција на интензивни разговори со цел решавање на нивниот долготраен спор околу името.
Германскиот член на Европскиот парламент, Јорго Чацимаркакис, кој претседава со состанокот, рече дека комисијата, исто така, ќе разговара околу слободата на изразувањето во Македонија.
(MИА, Инпрес, Сител - 29/11/10)
