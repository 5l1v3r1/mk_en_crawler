20/04/2010
ПРИШТИНА, Косово -- Претставниците на НАТО во понеделникот (19-ти април) објавија дека КФОР следната недела ќе й ги предаде своите надлежности поврзани со обезбедувањето на границата со Албанија на Косовската полиција. 
„Мислам дека предавањето ... 
ќе се изврши на 28-ми април“, рече командантот на КФОР, Маркус Бентлер. 
Командантот на командата на сојузничките сили на НАТО во Неапол, адмирал Марк Фиџералд, кој е во посета на Косово, рече дека тоа е позитивен знак. 
Сега засега нема планови за предавање на надлежностите за границите со Црна Гора и Србија. 
(Косова Сот, Експрес, Коха Диторе - 20/04/10)
