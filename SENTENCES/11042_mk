30/05/2005
СКОПЈЕ, Македонија -- Министерката за надворешни работи, Илинка Митрева, и министерот за одбрана, Јован Манасиевски, во петокот се состанаа со членовите на Северноатланскиот совет.
Тие рекоа дека членовите изразиле пофалби за темпото на тековните реформи и побарале од Скопје да продолжи по патот кон членството во НАТО.
Владата се надева на добивање покана за членство следната година.
Во другите вести, специјалниот претставник на ЕУ во Скопје, Михаил Салин, повторно изрази оптимизам во врска со кандидатурата на Македонија за интеграција во ЕУ, во интервјуто за Радио Слободна Европа изминатиот викенд.
Шведскиот дипломат одби да даде конкретни термини за влезот на Македонија во ЕУ, велејќи дека останува уште многу да се направи.
Но, Салин изрази надеж дека локалните политичари ја разбираат важноста на реформскиот процес и ја имаат неопходната политичка волја.
Во меѓувреме, канцеларијата на Салин и Американската амбасада во Скопје издадоа заедничка изјава во која се изразува пофалба за владиното одобрување на нацрт-законот за употреба на симболите на општинско ниво.
Овој минатонеделен потег беше опишан како голем чекор кон реализирањето на Охридскиот договор.
(веб-страница на македонската влада - 30/05/05;
A1 TВ - 29/05/05;
Дневник - 28/05/05;
A1 TВ - 27/05/05)
