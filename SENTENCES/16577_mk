10/11/2006
ХАГ, Холандија -- Меѓународниот кривичен трибунал за поранешна Југославија (МКТЈ) во четвртокот (9-ти ноември) објави дека судењето против српскиот ултранационалистички политичар Воислав Шешељ ќе започне на 27-ми ноември.
Портпаролот на МКТЈ, Антон Никифоров, рече дека Трибуналот одлучил да отфрли 5 од вкупно 14 обвиненија против Шешељ, кој е обвинет за помагање во заговор за убивање, тортура и нелегално затворање на несрпското население за време на конфликтите во 1990-тите во поранешна Југославија.
Тој му се предаде на МКТЈ во 2003 година, изјаснувајќи се невин по сите обвиненија.
Судењето се очекува да трае една година.
(AП, Макфакс, Фокус - 09/11/06)
