11/01/2010
TИРАНА, Албанија -- Грција, Словенија, Франција, Австрија и Италија испратија помош за Албанија во текот на изминатиот викенд за да помогнат во справувањето со катастрофалните поплави во северниот дел на земјата.
Вкупно 35 грчки членови на тимот за вонредни состојби, со специјални бродови и водни пумпи пристигнаа во неделата (10-ти јануари) во регионот Вау Дејес, каде што реката Дрим поплави големи области.
Словенија испрати тимови за вонредни состојби, додека Франција и Австрија испратија опрема.
Два хеликоптери пристигнаа од Италија.
Косово го испрати вториот контингент на своите Безбедносни сили, во првата мисија преземена надвор од неговите граници.
Најпогодени области беа Скадар и Лежа, каде што повеќе од 2.000 куќи беа поплавени, а скоро 5.000 луѓе беа евакуирани.
Еден маж, наводно, загинал во Лежа откако се обидел да го отстрани дрвото што го блокирало поплавениот пат.
Опозициската Социјалистичка партија ги обвини властите дека не успеале да се справат со ситуацијата по поројните дождови.
Црна Гора, Босна и Херцеговина (БиХ), Хрватска и Србија, исто така, се борат со поплави.
Во многу региони на Црна Гора -- близу до границата со Албанија -- властите започнаа евакуации.
Поројните дождови и снегот што се топеше на планините, ги зголемија нивоата на големите реки во БиХ, поплавувајќи стотици куќи.
Спасувачки тимови се обидуваат да стигнат до некои од зафатените региони.
По обилните снежни врнежи во Хрватска следеа поплави.
Вонредна ситуација беше прогласена во централната област Лика, каде што околу 100 куќи мораа да се евакуираат.
Нивоата на водата во скоро сите реки во Србија се зголемуваат како резултат на десетдневниот дожд.
(AФП - 11/01/10;
Шекули, Топ ченал, Ора њус, Алсат, Клан, РИА-Новости, Макфакс - 10/01/10)
