12/04/2005
БЕЛГРАД, Србија и Црна Гора -- Водник кој дезертирал од армијата на Србија и Црна Гора вели дека високи српски офицери го штитат поранешниот генерал Ратко Младиќ. 
Дваесетипетгодишниот Мирослав Петровиќ вели дека најбараниот обвинет од страна на Трибуналот на ОН поминал неколку месеци во Белград, особено во касарната Топчидер, во 2004 година. 
Петровиќ тврди дека бил член на воената структура од три нивоа која се грижела за воениот командант на босанските Срби за време на неговите патувања од Србија до Босна и Херцеговина и обратно. 
Тој, исто така, вели дека двајцата војници се убиени во Топчидер поради тоа што случајно го виделе Младиќ. 
Мистериозната престрелка предизвика дебата во Србија минатата година, но нејзините околности никогаш не беа докрај разјаснети. 
Петровиќ вели дека ја напуштил армијата и му се предал на КФОР во Косово кога му било побарано од високи српски офицери да учествува во заговорот за продажба на оружје на сепаратистите од етничките Албанци. 
Министерот за одбрана Првослав Давиниќ во понеделникот (11-ти април) изјави дека властите ги проверуваат тврдењата. 
(Индипендант, Данас - 12/04/05; Данас, Б92, Бета - 11/04/05)
