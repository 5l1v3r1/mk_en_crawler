25/10/2010
БЕЛГРАД, Србија -- Водачот на Демократската христијанска партија на Србија, Владан Батиќ, во неделата (24-ти октомври) го повика поранешниот воен водач на босанските Срби Ратко Младиќ да се предаде, доколку себеси се смета за патриот. 
Батиќ, поранешен министер за правда, рече дека Младиќ ја држи нацијата како заложник. 
Тој додаде дека другите партии треба, исто така, да го повикаат Младиќ да се предаде, за доброто на Србија и нејзините граѓани. 
Младиќ е во бегство од 1995 година, кога Трибуналот на ОН за воени злосторства го обвини за геноцид, воени злосторства и злосторства против човештвото, во врска со босанскиот конфликт од периодот 1992-1995 година. 
(Бета, Блиц - 24/10/10)
