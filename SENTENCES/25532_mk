25/03/2010
ПРИШТИНА, Косово -- Мисијата на ЕУЛЕКС сé уште се бори да стане целосно функционална низ цело Косово повеќе од една година по нејзиното распоредување во декември 2008 година, според извештаите на медиумите во четвртокот (25-ти март). 
Аналитичарите велат дека мандатот на шефот на мисијата Ив де Кермабон истекува во јуни. 
Ова, најверојатно, ќе се случи без да се постигне основната цел на неговата мисија -- да го направи ЕУЛЕКС функционален низ цело Косово. 
ЕУЛЕКС истакнува дека е постигнат одреден успех, како што е неговото распоредување во северниот дел, со претежно српско население. 
Иако регионалниот суд во северна Митровица беше отворен од страна на ЕУЛЕКС, истиот не е целосно функционален. 
Минатата недела Брисел испрати предлог политички план во кој се опишува потребата ЕУЛЕКС да стане целосно функционален и ефикасен низ целиот северен дел, вклучително и воспоставувањето „ЕУ Дом“ во северна Митровица. 
(Коха Диторе, Телеграфи, РТК - 25/03/10; Кохавижн - 24/03/10)
