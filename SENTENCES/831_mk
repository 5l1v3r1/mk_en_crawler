28/05/2007

АВЕА, водечкиот турски ГСМ преносник, нуди нов сервис, наречен „Мобајл офис“. 
Лансиран во соработка со mail2web.com, сервисот овозможува паметните телефони како што е „блекбери“ да ги синхронизираат информациите безжично со ПУШ технологијата на „Мајкрософт“. 
Ова е првпат во Турција еден ГСМ-преносник да го премости јазот помеѓу редовните корисници на телефонските услуги и канцелариските апликации како што се „Мајкрософт ексчејнџ“ и „Мајкрософт шерпоинт“.
***
Бугаријa ќе добие 32,1 милион евра од средствата на ЕУ за иновации, истражување и наука, објави претседателот на Државната агенција за ИТ и комуникации, Пламен Вачков. 
Доделувањето ќе се реализира до 2013 година.
***
Maкедонската Aкадемија на науките и уметностите беше домаќин на дводневната работилница чија цел беше поттикнување на користењето на соларната енергија. 
Настанот привлече професионалци и снабдувачи кои имаа можност да разменат искуства и да дознаат повеќе за иновациите на ова поле.
***
Дваесетипеттите Денови на педијатријата се одржаа во болницата д-р Драгиша Мишовиќ во Белград изминатиот викенд. 
На конференцијата присуствуваа истакнати професионалци од целата земја, кои разговараа за лечењето на респираторните болести кај децата.
***
Moстар, Босна и Херцеговина (БиХ) е можно да стане регионален центар за обновливите извори на енергија. 
Во рамките на проектот што го започна Словенечката амбасада во БиХ, експертите во Љубљана ќе создадат мапа на ветровите во БиХ, помагајќи во формирањето на центарот за обновлива енергија.
(Разни извори – 21/05/07-28/05/07)
