11/04/2006
ЛУКСЕМБУРГ -- Министрите за надворешни работи на ЕУ во понеделникот (10-ти април) го одобрија акциониот план за евентуалната полициска мисија на ЕУ во Косово по одредувањето на неговиот конечен статус. 
Документот, што беше одобрен за време на состанокот на министрите во Луксембург, предвидува формирање на тим за планирање на ЕУ, кој ќе ја подготви непречената транзиција помеѓу УНМИК и предложената операција на ЕУ за управување со кризи. 
Триесетчлениот тим за планирање на ЕУ постепено ќе биде распоредуван во Косово од крајот на април до почетокот на септември. 
Самата мисија се очекува да започне со распоредувањето во јануари.
Во другите вести од понеделникот, шефот на УНМИК, Сорен Јесен-Петерсен, побара од Србија да прекине со својата политика на бојкот во Косово и да ги охрабри локалните Срби на учество во институциите на покраината. 
Во своето обраќање на работилницата во Приштина Јесен-Петерсен изрази длабока загриженост во врска со актуелната ситуација, велејќи дека и покрај тоа што меѓународната заедница работи на поставувањето на основите за враќање на косовските Срби, Белград работи во спротивна насока. 
(веб-страница на ЕУ, Танјуг, Косова лајв, веб-страница на ОН, АФТ, УПИ - 10/04/06)
