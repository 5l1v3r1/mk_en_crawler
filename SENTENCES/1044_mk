11/01/2008
Приштинскиот Меѓународен аеродром (ПИА) опслужи 1,1 милион патници во 2007 година, зголемување за 12 отсто од 2006 година.
Во текот на 2007 година ПИА доби дозвола да работи како меѓународен аеродром, а косовските власти ја презедоа целосната одговорност за менаџирањето со аеродромот и контролата на воздушниот простор.
Грција беше најголемиот надворешен инвеститор во <b>Maкедонијa</b> во 2007 година, 11-та година по ред.
Грчките инвестиции во Македонија достигнаа околу 950 милиони евра и главно се однесуваа на прехранбената индустрија, енергијата, банкарството, текстилната индустрија и комерцијалните активности.
Американскиот синџир ресторани Хард рок кафе ќе го отвори својот прв ресторан во Романијa на 20-ти јануари.
Ресторанот ќе биде лоциран во близина на паркот Херастрау во Букурешт.
Израелското претпријатие „Енвероментал енерџи ресурсис лтд.“ ќе ја изгради првата фабрика за третирање на плазма отпад во Романијa според 25-годишниот проект за изградба, работење и трансфер.
Системот го развија заеднички руски и израелски научници.
Сплит, Хрватскa, ќе биде домаќин на дводневниот Меѓународен форум на производители на средоземноморски маслинки, кој ќе започне на 23-ти февруари.
Во рамките на фестивалот ќе се одржи натпревар за маслиново масло со највисок квалитет, кој веќе привлече учесници од Aлбанијa и други членки на ЕУ.
Фабриката „4-ти Ноември“ во Мојковац, Црна Гора, која ја снабдуваше со оружје поранешната Југословенска народна армија, ќе започне со производство на оружје за НАТО во јуни.
Модернизираната фабрика ќе може да произведува околу 2.500 пушки месечно.
(Разни извори – 04/01/08-11/01/08)
