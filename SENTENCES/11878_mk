17/03/2005
СОФИЈА, Бугарија -- Министерот за одбрана, Николај Свинаров, во четвртокот (17-ти март) рече дека ќе биде подготвена нацрт-резолуција за бугарското воено присуство во Ирак и истата ќе биде поднесена до Парламентот до крајот на март.
Документот ќе се однесува на повлекувањето на бугарскиот контингент по 2005 година.
Во вторникот претседателот Георги Парванов официјално повика на повлекување, по смртта на еден бугарски војник во „пријателски оган“.
Во другите вести, премиерот Симеон Саксобурготски се наоѓа во Рабат, Мароко, каде што ќе потпише неколку договори за зајакнување на билатералната соработка.
(бТВ, Дневник, 24 Часа - 17/03/05;
Медиапул, Веб-страница на бугарската Влада - 16/03/05)
