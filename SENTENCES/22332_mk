17/11/2008
АТИНА, Грција -- Комисијата за усогласување на ОН од Протоколот на Кјото одлучи да ја врати Грција во трговскиот режим за емисија на јаглероден диоксид од протоколот, по седуммесечна суспензија, објави во петокот (14-ти ноември) Министерството за животна средина. 
Комисијата ја исклучи Грција од трговските механизми за емисија во април, откако инспекторите на ОН заклучија дека методите за тестирање на нивоата на загадување се несоодветни.
Исто така во петокот, премиерот Костас Караманлис објави намалување од 15 отсто на трошоците за војската во 2009 година. 
Соопштението беше дадено откако еврозоната, чија членка е Грција, официјално потврди дека влезе во својата прва рецесија. 
(Катимерини, Та неа - 15/11/08; AНА-МПА, СКАИ, Нафтемборики - 14/11/08)
