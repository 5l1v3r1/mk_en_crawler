01/02/2005
ХАГ, Холандија -- Главната обвинителка на ОН за воени злосторства, Карла дел Понте, во вторникот (1-ви февруари) ја започна тридневната турнеја низ Балканот, при што планира да ги посети Босна и Херцеговина (БиХ) и Србија и Црна Гора. 
Нејзините помошници велат дека посетите ќе имаат за цел осигурување на апсењето на осомничените во бегство. 
Во Сараево Дел Понте ќе оствари разговори со високиот претставник Педи Ешдаун во врска со заедничката стратегија за апсење на двајцата најбарани обвинети на Трибуналот, Радован Караџиќ и Ратко Младиќ. 
(Данас - 01/02/05; Фена, Бета - 31/01/05)
