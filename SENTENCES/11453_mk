24/05/2005
ЗАГРЕБ, Хрватска -- Главниот обвинител на ОН, Карла дел Понте, може да го посети Загреб следната недела, како што беше објавено во извештаите на локалните медиуми од понеделникот (23-ти мај) во кои се цитираат дипломатски извори на ЕУ. 
Нејзината посета, наводно, е поврзана со состанокот со министрите за надворешни работи на 16-ти и 17-ти јуни. 
Разговорите ќе се фокусираат на започнувањето на разговори за пристап со Хрватска. 
Во април овие разговори беа одложени поради недоволната соработка во врска со воените злосторства, особено во случајот на бегалецот Анте Готовина.
Во другите вести од понеделникот, хрватскиот претседател Стипе Месиќ, премиерот Иво Санадер и Мисијата на ОБСЕ во Загреб издадоа одделни соопштенија во кои се осудуваат бомбашките напади во текот на викендот во областа на Вуковар. 
Серија бомбашки напади се случија во населени места во кои живеат претежно етнички Срби. 
(Вечерњи лист - 24/05/05; ХИНА, ХРТ, веб-страница на ОБСЕ - 23/05/05)
