02/10/2005
АНКАРА, Турција -- ЕУ мора да го одржи својот збор и да ги започне разговорите за пристап со Турција в понеделник (3-ти октомври), според договореното, рече во саботата портпаролот на турската влада.
Додавањето на дополнителни услови сега ќе претставува изневерување“, рече тој за новинарите.
Неговата изјава беше дадена еден ден пред итниот состанок на министрите за надворешни работи на ЕУ, кој имаше за цел решавање на несогласувањето со Австрија во врска со мандатот на Европската комисија за престојните разговори.
Австрија сака преговарачката рамка да ја вклучува и можноста за привилегирано партнерство на Анкара наместо полноправно членство -- идеја која турските водачи постојано ја отфрлаа.
Во саботата турскиот министер за надворешни работи, Абдула Ѓул, предупреди дека неговата земја ќе се повлече од преговорите ако й биде понудено што било друго освен полноправно членство.
Во меѓувреме, според анкетата на весникот Милијет поддршката за ЕУ во Турција нагло опаѓа.
Само 17,5 отсто од 1.834 анкетирани рекле дека й веруваат на Унијата.
(AФП - 02/10/05;
АП, Ројтерс, АФП, TurkishPress.com - 01/10/05)
