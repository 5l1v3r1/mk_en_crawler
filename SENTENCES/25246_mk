30/09/2009
ЉУБЉАНА, Словенија -- Претседателот Борис Тадиќ во вторникот (29-ти септември) објави дека Србија е можно да аплицира за добивање официјален статус на кандидат за ЕУ оваа година. 
За време на прес-конференцијата во Љубљана, каде што дојде во официјална посета, Тадиќ рече дека властите го разгледуваат најпогодниот момент. 
Надворешните фактори го вклучуваат исходот од изборите во Германија и Грција и исходот од ирскиот референдум за Лисабонската спогодба, документ кој е клучен за понатамошното проширување на ЕУ.
Во вторникот Тадиќ се состана со својот словенечки колега Данило Турк, и присуствуваше на бизнис-конференција, на која од словенечките претпријатија беше побарано да инвестираат во Србија. 
(РТС, Бета, Фонет, Б92, Ројтерс - 29/09/09)
