10/01/2005
ЗАГРЕБ, Хрватска -- Претседателот Стипе Месиќ во петокот (7-ми јануари) изјави дека Владата треба брзо да подготви и усвои долгорочна стратегија за економски развој со цел да се постигне напредок во очекувањето на пристапот во ЕУ.
Премиерот Иво Санадер, во меѓувреме, го критикуваше Месиќ во врска со коментарите пред вториот круг од претседателските избори следната недела против кандидатот на владејачката ХДЗ, Јадранка Косор.
Во другите вести, при експлозија на нагазна мина загина еден маж кој во неделата бил на лов во близина на градот Дрниш во јужна Хрватска.
Според хрватскиот Центар за мини, 700.000 нагазни мини и делови од неексплодирано артилериско оружје од периодот на конфликтот 1991-1995 година сé уште не се исчистени.
(AФП - 09/01/05;
ХИНА - 08/01/05;
ХРТ, ХИНА - 07/01/05)
