30/04/2010
ПРИШТИНА, Косово -- Рачна граната беше фрлена во близина на полициската станица во Зубин Поток, во северно Косово, рано во четвртокот (29-ти април), предизвикувајќи одредена штета, но повредени немаше. 
Во исто време, експлозија во малиот град со претежно српско население оштети антена на претпријатието за мобилна телефонија ИПКО. 
Ова беше трет напад врз имот на ИПКО во последнава недела, откако властите почнаа со онеспособување на српските мрежи за мобилни комуникации.
Јавното претпријатие за мобилна телефонија ВАЛА објави во четвртокот дека поделило 5.000 СИМ-картички на Срби и дека наплаќа само половина цена за повиците од ВАЛА до српските оператори. 
(Eкспрес, Зери, Коха Диторе - 30/04/10; Кохавижн, Клан Косова - 29/04/10)
