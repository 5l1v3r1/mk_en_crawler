10/09/2010
САРАЕВО, Босна и Херцеговина (БиХ) -- Полицијата во Бања Лука во четвртокот (9-ти септември) објави дека се уапсени двајца осомничени за воени злосторства.
Љубиша Врањес (42) и Младен Милиќ (45) беа уапсени во врска со воените злосторства извршени врз цивилите во општината Котор-Варош за време на конфликтот во периодот 1992-1995 година.
Во другите вести, Институтот за исчезнати лица на БиХ во средата објави дека остатоците на околу 250 луѓе -- најверојатно муслимани кои исчезнаа за време на конфликтот -- се откриени во Езерото Перучац, во источна БиХ.
Експертите сé уште трагаат по 824 луѓе кои се водат за исчезнати во регионот на Вишеград, каде што муслиманите се верува дека претходно биле убиени од српските сили.
Перучац, резервоар на реката Дрина, претставува граница меѓу Србија и БиХ.
(СРНА, РТРС, Радио Слободна Европа, Независне новине, Б92, Бета, Глас јавности, АФП, Антена М - 09/09/10)
