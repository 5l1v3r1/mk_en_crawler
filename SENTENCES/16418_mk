12/10/2006
САРАЕВО, Босна и Херцеговина (БиХ) -- Во изјавата на Американската амбасада во Сараево во средата (11-ти октомври) се разјаснува дека американската влада не е вклучена во конференцијата во Бостон следниот месец, организирана од невладината организација „Дејтонски проект“.
Побарано е присуство на водачите на сите големи партии во БиХ.
Амбасадата, сепак, истакна дека американската влада ги поздравува ваквите разговори за приоритетите, по изборите претходно овој месец.
Во другите вести од средата, најголемата Бошњачка партија за демократска акција (СДА) одлучи да отпочне преговори за формирање на владејачка коалиција во Федерацијата на БиХ (ФБиХ) со својот сегашен партнер, Партијата за БиХ (СБиХ).
СДА беше прва на изборите во ФБиХ, додека СБиХ беше втора.
Висок претставник на најголемата српска партија во БиХ, Унијата на независни социјалдемократи, Игор Радојчиќ, рече дека коалицијата СДА-СБиХ ќе ја радикализира политичката ситуација и претставува закана за планираните уставни реформи.
(Независне новине, Дневни аваз - 12/10/06;
РТРС - 11/10/06)
