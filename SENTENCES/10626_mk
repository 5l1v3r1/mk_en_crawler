13/10/2004
ТИРАНА, Албанија -- Волкер Рихе, шефот на Комисијата за надворешни работи на германскиот сојузен Парламент, изјави дека спроведувањето на слободни и фер избори во Албанија ќе биде од суштинска важност за интегративниот процес на Тирана во ЕУ.
Рихе се состана со премиерот Фатос Нано во вторникот (12-ти октомври) во Тирана.
Тој рече дека сите политички партии, како и меѓународните институции мора да ги сметаат изборите во 2005 година за легитимни.
Во другите вести, албански и бугарски функционери се состанаа во вторникот на разговори во врска со билатералната соработка во судството.
Тие се согласија дека таквата соработка ќе им помогне во забрзувањето на нивните процеси за пристап.
(ATA - 12/10/04)
