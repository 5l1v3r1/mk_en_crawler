11/09/2008
НИКОЗИЈА, Кипар -- Претседателот Деметрис Христофиас и водачот на кипарските Турци, Мехмет Али Талат, во четвртокот (11-ти септември) ја започнаа клучната фаза од разговорите со цел повторно обединување на нивниот поделен остров. 
Набљудувачите очекуваат тие да се фокусираат на поделбата на власта и административните прашања. 
Христофиас и Талат минатата недела се состанаа на, како што го нарекоа ОН, „историското“ повторно отворање на официјалните преговори, по неколку години ќор-сокак. 
Двајцата водачи се очекува да се состануваат еднаш неделно во обид за изнаоѓање решение. 
Двете страни постигнаа принципиелна согласност за бизонална федерација од две заедници, но остануваат дијаметрално спротивставените ставови во поглед на безбедносните и територијалните прашања и турските доселеници. 
(КНА, Филелефтерос, АНА-МПА, In.news, Катимерини, Хуријет, АФП, Ројтерс - 11/09/08)
