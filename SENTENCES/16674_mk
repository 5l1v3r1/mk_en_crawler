08/10/2006
САРАЕВО, Босна и Херцеговина (БиХ) -- Американскиот генерал-мајор Ричард Вајтман ги презеде должностите на командант на штабот на НАТО во БиХ од американскиот бригаден генерал Луис Вебер, во петокот (6-ти октомври), на церемонијата во близина на Сараево. 
Во изјавата за новинарите подоцна, Вајтман рече дека негови приоритети ќе бидат апсењето на шесте преостанати бегалци, кои ги бара Трибуналот на ОН за воени злосторства, како и продолжувањето на реформите во одбраната. 
Командантот на Командата на сојузничките сили на НАТО во Неапол, адмирал Хенри Улрих, исто така, присуствуваше на церемонијата. 
Тој рече дека и покрај тоа што апсењето на бегалците останува главен приоритет за Алијансата, тоа е, исто така, обврска на целата меѓународна заедница, босанските власти, па дури и обичните граѓани. 
(Дневни аваз, Независне новине - 07/10/06)
