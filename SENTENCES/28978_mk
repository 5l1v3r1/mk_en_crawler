09/09/2010
БЕЛГРАД, Србија -- Судот во Белград го отфрли барањето на роднините на поранешниот воен командант на босанските Срби Ратко Младиќ тој да се прогласи за мртов, објави во средата (8-ми септември) портпаролот на судот, Гордана Вуковиќ. 
Семејството на Младиќ се одлучи за процедурата од две причини -- тие сакаат пристап до неговиот замрзнат имот и пензиите, и сакаат да стават крај на сите „притисоци“ што се вршат врз него. 
Според законот, процедурата може да се иницира ако субјектот е постар од 70 години и ако нема сигурни податоци за него повеќе од пет години. 
Младиќ (68) исчезна набргу откако Хашкиот трибунал за воени злосторства подигна обвинение против него за геноцид, воени злосторства и злосторства против човештвото во 1995 година, во врска со босанскиот конфликт во периодот 1992-1995 година. 
Неговото семејство тврди дека тој бил болен и не е виден во јавноста од 2003 година. 
(Бета, Танјуг, РТС, Б92 - 08/09/10)
