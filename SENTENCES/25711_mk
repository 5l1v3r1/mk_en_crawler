23/09/2009
БЕЛГРАД, Србија -- Судот за воени злосторства во вторникот (22-ри септември) ослободи двајца поранешни српски полицајци обвинети за тортура врз тројца албански браќа со американско државјанство -- Или, Мехмет и Агрон Битиќи -- кои беа убиени во 1999 година.
Нивните тела беа пронајдени во 2001 година во масовна гробница во источното село Петрово Село.
Судијата Веско Крстајиќ рече дека обвинителите не ги докажале обвиненијата против Сретен Поповиќ и Милош Стојановиќ за време на рочиштата.
„По преслушувањето на преку 50 сведоци и експерти, дојдовме до заклучок дека тие не биле виновни“, рече судијата.
Двајцата најправо беа обвинети за соработка со убијците, но обвинението подоцна беше изменето.
Тие, наводно, им ги предале браќата Битиќи на припадниците на специјалната српска полициска единица, кои ги убиле во нивниот камп за обука.
Обвинителите велат дека ќе поднесат жалба на пресудата.
(Taнјуг, Бета, Блиц, Б92, АП, ДПA - 22/09/09)
