30/09/2009
ПРИШТИНА, Косово -- НАТО ќе остане посветено на обезбедувањето сигурно и мирно опкружување во Косово, рече во вторникот (29-ти септември) претседателот на Воениот комитет на НАТО, Џанпаоло ди Паола, во Приштина. 
Тој додаде дека присуството на повеќе од 20 претставници на Алијансата за време на посетата на комитетот покажува дека Косово останува важна мисија.
Командантот на Јужното крило на НАТО, адмирал Марк Фиџералд, рече дека намалувањето на КФОР е поврзано со другите локални и меѓународни безбедносни сили во Косово. 
Исто така, командантот на КФОР, германскиот генерал Маркус Бентлер, предвиде дека на Косовските безбедносни сили ќе им требаат уште две до пет години за да станат целосно оперативни. 
(Зери, Коха Диторе, Епока е Ре, Експрес - 30/09/09; Кохавижн, РТК - 29/09/09)
