18/07/2005
БЕЛГРАД, Србија и Црна Гора -- Австрискиот претседател Хајнц Фишер, кој во петокот (15-ти јули) во Белград разговараше со највисоките официјални претставници, ја потврди поддршката на неговата земја за кандидатурата на Србија и Црна Гора за интеграција во ЕУ, велејќи дека Австрија има „силен и разбирлив интерес за стабилност и благосостојба“ на Балканот.
Тој, исто така, ја искажа подготвеноста на неговата земја за помош во решавањето на проблемите поврзани со иднината на државната заедница, како и со статусот на Косово.
Фишер оствари разговори со сојузниот претседател Светозар Маровиќ, со српскиот претседател Борис Тадиќ и со српскиот премиер Воислав Коштуница.
(Политика - 17/07/05;
Танјуг - 16/07/05;
Бета - 15/07/05)
