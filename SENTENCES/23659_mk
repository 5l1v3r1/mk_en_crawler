24/06/2009
AНКАРА, Турција -- Воените обвинители подигнаа обвинение против двајца офицери во источната провинција Ерзинџан за протекување доверливи документи во врска со воената кампања која се води против терористичката Курдистанска работничка партија (ПКК), објавија локалните весници во вторникот (23-ти јуни). 
Двајцата поручници беа уапсени минатата недела откако истрагата на војската покажа дека документот „протекол“ од Ерзинчан до цивилни извори, а потоа бил објавен од новинска организација во февруари. 
Офицерите негираат какви било обвиненија.
Во другите вести од вторникот, парламентот ја овласти владата да го продолжи мандатот на турските војници кои служат во Привремените сили на ОН во Либан (УНИФИЛ) за уште една година. 
Во моментов, Турција има околу 1.000 воени претставници во силите, како и неколку бродови во својот поморски дел, со цел да се спречат милитантите на либански Незболах да добиваат оружје по море. 
(Ватан - 24/06/09; Милијет, Хуријет, Ксинхуа, новинска агенција Анадолу, АФП, АП - 23/06/09)
