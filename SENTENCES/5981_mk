11/03/2011
(EурАктив - 11/03/11; Еуопсервер, Вашингтон пост, ВОА, Телеграф, Јерусалем пост, УСА Тудеј, веб-страница на унгарското претседателство на ЕУ, американско Министерство за одбрана - 10/03/11
ЕУ во четвртокот (10-ти март) одобри понатамошни санкции против режимот на либискиот водач Муамер Гадафи, откако НАТО одлучи да распореди нови воени бродови во централниот Медитеран.
На состанокот во Брисел во предвечерјето на самитот на ЕУ за кризата, министрите за надворешни работи на 27-те држави членки, приложија листа на либиски поединци кои се предмет на рестриктивни мерки и воведоа санкции за петте клучни либиски финансиски групи. 
Новите мерки ќе влезат во сила откако ќе биде објавена одлуката во официјалниот весник на ЕУ во петок.
„Парите и економските ресурси на петте идентификувани лица ќе бидат замрзнати и ќе биде додадено и едно дополнително име на листата на 26 поединци, кои се сметаат за одговорни за насилните мерки против цивилното население од 15-ти февруари и ќе бидат предмет на замрзнување на имотот“, се вели во соопштението на унгарското претседателство на ЕУ по состанокот.
Во меѓувреме, францускиот претседател Николас Саркози и британскиот премиер Дејвид Камерон ја повикаа ЕУ да биде подготвена „за сите непредвидени настани“ во Либија и повикаа на поширок меѓународен притисок со цел да се присили Гадафи и неговиот режим да се повлечат.
Во заедничкото писмо со остар тон испратено до водачите на 25-те членки на Унијата пред самитот од петокот, тие исто така изразија поддршка за бунтовничкиот Либиски привремен транзициски национален совет во Бенгази и за „дијалог на соработка“ со истиот.
„Го поддржуваме континуираното планирање за подготвеност за помош во сите можни непредвидени настани, како што се развива ситуацијата врз основа на покажаната потреба, јасна правна основа и цврста регионална поддршка“, напишаа тие во писмото. 
„Ова може да вклучи зона на забранети летови или други опции против воздушните напади, работење со сојузниците и партнерите, особено оние во регионот.“
Осудувајќи ја употребата на воена сила против либиските цивили, тие рекоа дека Гадафи треба да поднесе оставка за да прекине крвопролевањето во земјата.
Водачите на ЕУ ќе го повикаат во петок „веднаш да се откаже од власта“, во согласност со предлог-заклучоците на самитот, добиени од бриселската медиумска мрежа ЕурАктив.
„ЕУ се чини подготвена да соработува со новите либиски власти со цел да й помогне на Либија да изгради уставна држава и да го развие владеењето на правото. 
Истата ќе помогне за обнова на либиската економија“, се вели во документот.
Во меѓувреме, Франција во четвртокот предизвика зачуденост, кога стана првата земја што го призна Националиот совет против Гадафи како легитимен претставник на либискиот народ. 
Италијанскиот, германскиот и шпанскиот министер за надворешни работи остро го критикуваа Париз за некоординирањето на нејзината одлука со нејзините партнери во ЕУ и тоа што не ги извести.
Во меѓувреме, ситуацијата во Либија останува напната, додека владините сили продолжија со воздушните напади на градовите кои ги зазедоа бунтовниците.
Загрижени во врска со ескалирачкото насилство, министрите за одбрана на НАТО на состанокот во Брисел во четвртокот одлучија да го зголемат присуството на воениот имот на Алијансата во Централното Средоземно Море и да обезбедат поддршка за хуманитарните напори.
„Сите сојузници се согласија со трите принципи, кои ќе послужат како водич за какви било идни размислувања и дејства во врска со Либија: покажана потреба, јасен правен мандат и цврста поддршка од регионот“, рече генералниот секретар на НАТО, Андерс Фо Расмузен.
