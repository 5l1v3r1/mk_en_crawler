11/06/2008
БРДО, Словенија -- Водачите на ЕУ и САД за време на самитот во вторникот (10-ти јуни) во Брдо при Крању, Словенија, разговараа околу ситуацијата во Западен Балкан.
Во финалната декларација ЕУ и САД изразија целосна поддршка и охрабрување за евроатланскиот процес на интеграција во регионот.
Тие, исто така, ја истакнаа својата подготвеност за поддршка на стабилноста, безбедноста и регионалната интеграција на Косово, кое прогласи независност во февруари.
Во декларацијата се поздравува решеноста на македонските политички партии да останат обединети и активно да работат кон остварување на евроатланските цели.
Во истата се повикуваат водачите на БиХ „да останат отворени за траен реформски процес“ и се поздравува престојното потпишување на Договорот за стабилизација и асоцијација со ЕУ.
На маргините од самитот американскиот претседател Џорџ В. Буш изрази поддршка за кандидатурата на Турција за влез во ЕУ.
(Независне новине, Заман - 11/06/08;
Tанјуг, МИА, Макфакс, Ројтерс - 10/06/08)
