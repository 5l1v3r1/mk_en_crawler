19/03/2007
ЊУЈОРК, САД -- Шефот на УНМИК, Јоаким Рикер, во понеделник (19-ти март) треба да го претстави својот редовен детален извештај за ситуацијата во Косово и работата на администрацијата на ОН таму, пред Советот за безбедност на ОН во Њујорк. 
За документот, кој ги покрива настаните во покраината и спроведувањето на меѓународно одредените стандарди во периодот помеѓу ноември и февруари, ќе се разговара на седница зад затворени врати.
Во другите вести, шефот за безбедност на ЕУ, Хавиер Солана, во петокот во Брисел разговараше за решението со косовскиот опозициски водач, Хашим Тачи. 
Солана изрази уверување дека преговарачите од косовските Албанци ќе го задржат конструктивниот пристап до крајот на процесот.
Косовските власти, во меѓувреме, го осудија нападот на католичката црква во селото Бинче во неделата. 
Напаѓачите, наводно, се втурнале во црквата и му се заканиле на свештеникот. 
(РТК, Газета Шкиптаре - 19/03/07; Бета, Танјуг, РТС, ФоНет - 18/03/07; Вечерње новости - 17/03/07; Taнјуг - 16/03/07)
