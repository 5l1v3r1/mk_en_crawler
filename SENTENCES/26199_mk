15/02/2010
БЕЛГРАД, Србија -- Претседателот Борис Тадиќ во неделата (14-ти февруари) вети дека Србија ќе продолжи со својата борба против организираниот криминал, и ги повика другите балкански држави да го сторат истото.
По церемонијата во Панчево по повод одбележувањето на Денот на армијата, Тадиќ повика на регионална соработка против криминалните „босови“.
Тој додаде дека напорите за борба против корупцијата, исто така, ќе продолжат.
Во врска со повиците за одржување предвремени избори, Тадиќ рече дека очекува владата да го комплетира својот мандат, кој истекува во 2012 година.
(Бета, РТС, Б92, Танјуг - 14/02/10)
