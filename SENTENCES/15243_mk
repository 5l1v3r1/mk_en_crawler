30/05/2006
СОФИЈА, Бугарија -- Во заедничката операција бугарската и италијанската полиција пресекоа меѓународен криминален синџир на трговија со жени и деца во Западна Европа.
Министерството за внатрешни работи во понеделникот (29-ти мај) објави дека во северена Италија, Бугарија, Германија и Австрија е уапсено 41 лице.
Според извори на италијанската полиција, се води истрага за уште 75 лица.
Обвиненијата вклучуваат заробување, трговија со луѓе и шверц со дрога.
Исто така во понеделникот, четири мажи уапсени за трговија со кокаин во 2003 година за време на меѓународната полициска операција „Месечева светлина“ беа осудени од страна на бугарскиот суд на затворска казна во траење од 21 месец до пет години.
Тројца Бугари и еден Македонец се осудени за обид за пренесување на најмалку 400 килограми кокаин од Боливија во земјите на Западна Европа, преку Бугарија.
(Дарик, БНР - 30/05/06;
АП, Ројтерс, ББС, АФП, БНТ - 29/05/06)
