20/10/2010
AНКАРА, Турција -- Германскиот претседател Кристијан Вулф во вторникот (19-ти октомври) ги повика турските имигранти во неговата земја да учат германски од „многу рана возраст“. 
За време на заедничката прес-конференција со турскиот колега, Абдула Ѓул, во Анкара, Вулф беше запрашан за сложеното прашање на имиграцијата. 
Тој го потврди придонесот на турските гости-работници и успешната интеграција на многу од нив, но во исто време посочи дека стравувањата на Германците од „верски фундаментализам и тероризам“ не може да се игнорираат. 
Ѓул ги повика германските политичари да не го користат прашањето на имиграцијата за политички поени и побара од нив да работат за подобра интеграција на турската заедница. 
Тој, исто така, ги повика турските имигранти во Германија да учат германски „за свое добро ... 
за доброто на своите семејства, за да бидат од корист за својата околина и општество“. 
По состанокот Вулф стана првиот германски претседател што имал обраќање во турскиот парламент, каде што тој стави акцент на верската толеранција. 
(Заман - 20/10/10; Фајненшал тајмс, АП, Хуријет - 19/10/10)
