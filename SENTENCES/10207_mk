30/11/2004
ТИРАНА, Албанија -- Албанската армија усвои одбранбен став, откажувајќи се од своите офанзивни способности, објави во понеделникот (29-ти ноември) портпаролот на војската. 
Неговите коментари уследија по воената парада во Тирана, со која беше прославена 60-годишнината од ослободувањето на Албанија од нацистичката окупација. 
За време на церемонијата прелета ескадрон стари борбени авиони МиГ во, како што беше опишана, последна мисија пред повлекувањето од служба. 
Во своето обраќање за време на овој настан премиерот Фатос Нано рече дека вооружените сили во земјата се поблизу до НАТО од кога и да е.
Во другите вести од понеделникот, весникот Албански дневни вести објави дека Австрија ја потврдила поддршката за напорите на Албанија за интеграција во ЕУ. 
Изјавата на поддршка беше дадена за време на состанокот помеѓу Нано и австрискиот канцелар Волфганг Шусел на минатонеделниот самит на Централноевропската иницијатива. 
(Албански дневни вести - 30/11/04; AФП - 29/11/04)
