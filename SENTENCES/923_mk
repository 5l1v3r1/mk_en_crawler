08/11/2006

Дваесетичетвртиот Класичен маратон се одржа на 5-ти ноември, и на истиот учествуваа 3.000 тркачи од 66 земји. 
Хенри Тарус од Кенија беше победник во машка категорија, со време 2 часа, 17 минути, 45 секунди а Чикако Огуши од Јапонија победи во трката за жени со време 2 часа, 40 минути и 45 секунди. 
Тие добија традиционална круна од диви маслинки и парична награда од грчкиот претседател Каролос Папуљас, кој присуствуваше на трката.
***
Режисерот Срѓан Вулетиќ започна со снимањето на својот нов фим „Тешко е да се биде фин“ во Сараевo на 4-ти ноември. 
Филмот е копродукција помеѓу Босна и Херцеговина, Германија, Велика Британија, Србија и Словенија.
***
Балканскиот литературен семинар беше отворен во средата (8-ми ноември) во Софијa. 
На форумот учествуваат 15 водечки автори од регионот, меѓу кои и Алек Попов, Дубравка Угрешиќ, Иљет Алицка и Анастасис Вистонитис. 
Настанот е во организација на Бугарската телеграфска агенција и списанието LИK.
***
Бугаријa освои 13 медали -- три златни, четири сребрени и шест бронзени -- на Светското првенство во боречки вештини Самбо, што се одржа во Софија изминатиот викенд. 
Бугарскиот машки тим се пласираше на второто место групно, пред Русија, а женскиот тим се пласираше на третото место -- по Русија и Белорусија. 
Настанот привлече 400 учесници од 40 земји.
***
Хрватскиот филм „Мелон рут“ -- во режија на Бранко Шмит -- ја освои златната награда Антигона за најдобар игран филм на 28-миот Меѓународен фестивал Монтпелие на Медитерански филм, кој заврши во францускиот град Монтпелие на 5-ти ноември. 
Вкупно 12 играни филмови од медитеранските земји се натпреваруваа во официјалната програма, а целосната програма вклучуваше преку 250 наслови.
***
Деветттото издание на Саемот на книгата во Тирана, се одржа во главниот град на Aлбанија од 1-ви до 6-ти ноември. 
Истиот се одржа под покровителство на претседателот Алфред Мојсиу, а учествуваа преку 120 издавачки куќи од земјата и од странство.
***
Седмото издание на меѓународниот Фестивал на краткометражен филм Измир, беше отворен на 3-ти ноември во Измир, Tурција. 
На програмата беа наслови од 65 земји, со специјален фокус на бразилскиот, германскиот, јорданскиот и шпанскиот филм. 
Истиот ќе трае до 12-ти ноември.
(Разни извори – 01/11/06-08/11/06)
