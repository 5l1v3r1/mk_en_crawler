23/01/2005
БАЊА ЛУКА, Босна и Херцеговина (БиХ) -- Претседателот на Комисијата за реформи во одбраната на БиХ, Рафи Грегоријан, во саботата (22-ри јануари) рече дека министерствата за одбрана на ентитетите треба да бидат укинати до есен оваа година. 
Тој рече дека во моментов приоритет е да се стави работата на министерствата за одбрана на ентитетите и армиските штабови под контролата на државните власти. 
Сé уште не е покренато барање за укинување на двете армии на ентитетите, додаде Грегоријан. 
Укинувањето на министерствата за одбрана на ентитетите претставува клучен дел од одбранбените реформи на земјата. 
(СРНА, Онасa - 22/01/05)
