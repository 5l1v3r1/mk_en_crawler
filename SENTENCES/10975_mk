31/03/2005
ПРИШТИНА, Косово, Србија и Црна Гора -- Шефот на УНМИК Сорен Јесен-Петерсен во средата (30-ти март) рече дека Белград покажал нова подготвеност за дијалог со косовската привремена влада. 
На состанокот со косовскиот премиер Бајрам Косуми, Јесен-Петерсен разговараше во врска со неговата неодамнешна посета на Белград, велејќи дека српските власти знаат оти единствено дијалогот во врска со конечниот статус на провинцијата би можел да придонесе за позитивен развој на процесите во регионот.
Исто така во средата, Јесен-Петерсен го посети центарот за раселени лица во јужниот српски град Бујановац, дом на повеќе од 300 српски и ромски бегалци од Косово. 
Тој побара од нив да се вратат во провинцијата, истакнувајќи дека процесот на враќање претставува главен предуслов за напредокот. 
(Политика - 31/03/05; Бета, Б92, Танјуг, Косова лајв - 30/03/05)
