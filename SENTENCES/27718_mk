25/10/2010
ATИНА, Грција -- Железничкиот транспорт ќе биде сериозно нарушен оваа недела поради четиридневниот штрајк против проектот за приватизација на грчкиот железнички оператор-загубар ОСЕ. 
Акцијата започнува во понеделник (25-ти октомври) и ќе трае до среда. 
Истата ќе запре еден ден, в четврток, и ќе продолжи в петок. 
Властите ветија дека ќе обезбедат автобуси за пренесување на блокираните туристи и другите од едно на друго место. 
Железничките работници одржаа штрајк претходно овој месец во знак на протест поради владините планови за приватизација на ОСЕ. 
Нов предлог-закон за приватизација на претпријатието се очекува да биде поднесен во парламентот во понеделник.
Во меѓувреме, премиерот Јоргос Папандреу, во неделата вети дека нема да има нови кратења на платите или даночни зголемувања. 
„Што и да се случи, нема да има дополнителен товар врз луѓето што заработуваат и пензионерите, и нема да има зголемување на даноците повеќе од ветеното“, вели Папандреу во натписот што го напиша за весникот То Вима. 
(AФП, ДПА, АНА-МПА, Катимерини - 25/10/10; To Вима, АФП - 24/10/10)
