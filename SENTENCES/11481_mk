23/05/2005
АНКАРА, Турција -- Портпаролот на Министерството за надворешни работи Намик Тан во неделата (22-ри мај) соопшти дека Турција нема да прифати ништо помалку од полноправно членство во ЕУ. 
Оваа изјава уследи по извештаите во турските весници во кои беа изнесени детали за францускиот предлог да й се понуди на Турција „привилегирано партнерство“ со Унијата наместо членство.
Во меѓувреме, во петокот, турскиот државен министер Али Бабаџан предвиде дека разговорите за пристап ќе продолжат уште десет години. 
Тој одговараше на новинарски прашања по конференцијата во Мадрид. 
(AП - 22/05/05; TurkishPress.com, Агенција Анадолу - 20/05/05)
