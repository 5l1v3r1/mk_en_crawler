29/04/2009
МОСКВА, Русија -- Бугарскиот премиер Сергеј Станишев во вторникот (28-ми април) ја заврши посетата на Москва, при што, според информациите, двете влади постигнале договор за договор во врска со долго време одложуваниот проект Јужен тек.
Гаспром и Булгаргас, бугарското државно претпријатие за природен гас, ќе потпишат официјален договор за две недели.
Русија се согласи да ги отфрли барањата за користење на дел од постојната мрежа на природен гас во Бугарија поради противењето на Софија да се откаже од каков било дел на својот гасовод.
Гаспром ќе поседува 50 отсто од акциите во новиот гасовод, кој ќе се гради под Црното Море и околу Украина.
Русија, исто така, се обврза дека ќе ги задржи количините на пренесуван природен гас низ бугарската територија, гарантирајќи ги транзитните трошоци.
Во другите вести, бугарскиот претседател Георги Парванов во вторникот одлучи да ги закаже општите избори за 5-ти јули.
Тој се спротивстави на неодамнешните амандмани на изборниот систем, кои делумно го зголемија изборниот праг што коалициите и одделните партии мора да го исполнат.
(Сега, Труд, Дневник, 24 Часа - 29/04/09;
БТА, Фокус, Дарик, Медиапул - 28/04/09)
