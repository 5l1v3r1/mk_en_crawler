25/01/2007
Од Денис Џидиќ за Southeast European Times во Сараво – 25/01/07
Четворицата мажи обвинети за ковање заговор за терористички напади во Босна и Херцеговина (БиХ) или на друго место во Европа, на 14-ти јануари беа прогласени за виновни од страна на Судот на БиХ во Сараево.
Судската комисија донесе пресуда дека Мирсад Бекташевиќ и Абдулкадир Цесур ги купиле експлозивите со кои имале намера да извршат терористики напад, додека Бајко Икановиќ и Сенад Хасановиќ им помагале за остварување на таа цел. 
Бекташевиќ (19) е државјанин на Шведска, додека Сезур (18) е турски државјанин кој живеел во Данска. 
Другите двајца мажи се Босанци.
Бекташевиќ, Сезур, Икановиќ и Хасановиќ беа осудени на 15,13, 8 и две и пол години затвор.
Најмалку 19 килограми експлозив беа пронајдени кај Бекташевиќ, истакна претседателот на судската комисија Мирза Јусуфовиќ. 
Обвинетиот, исто така, направил самоубиствен појас, кој бил готов за употреба во времето на неговото апсење.
Полицијата, исто така, откри пиштоли и други фабрички изработени експлозиви, различни други направи кои можеле да бидат искористени како чкрапала на темпирани бомби и видеоснимка на која било прикажано како да се направи и да се употреби експлозив.
На видеоснимката можел да се слушне глас како вели „Алх Акбар, ова оружје ќе биде искористено против оние кои ги убиваат нашите браќа и ги испраќаат своите војници во Ирак и Авганистан“. 
Гласот бил на Бекташевиќ.
„Поседувањето на експлозивни направи, оружје и други материјали од страна на обвинетиот, со цел да бидат употребени во терористички напад, претставува намерна активност која може да й предизвика сериозна штета на БиХ и нејзината влада, како и на меѓународните организации кои моментално постојат во БиХ“, рече Јусуфовиќ.
Бекташевиќ и Цесур ја нападнаа полицијата која дојде да ги уапси, околности кои исто така беа земени предвид кога беше донесувана одлуката.
Судската комисија вели дека ги отфрлила сите аргументи на одбраната дека Бекташевиќ и Цесур биле во Сараево само за да го прослават Рамазан.
Шемсо Темин, адвокатот на Бекташевиќ, тврдеше дека не се случил никаков терористички чин. 
Обвинетите, рече тој, треба да добијат најмногу три години за незаконско поседување оружје и експлозивни материјали.
Пресудата претставува „драстична и невообичаена казна“, рече Темин, ветувајќи жалба.
„Ние сé уште тврдиме дека нема доказ оти се случило кривично дело тероризам. 
Ние ќе поднесеме жалба и потоа ќе видиме што понатаму“, рече адвокатот Идриз Каменица.
