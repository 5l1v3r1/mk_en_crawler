08/01/2008
ТИРАНА, Албанија -- Локалните медиуми во понеделникот (7-ми јануари) објавија дека Албанија планира да ги намали своите вооружени сили за 3 отсто до 2013 година. 
Извори велат дека бројот на војниците ќе биде намален за 2 отсто, а останатото намалување ќе ги опфати цивилите што работат во армијата. 
Двете главни цели на земјата се добивање покана за членство во НАТО за време на самитот во април во Букурешт и професионализација на армијата до 2010 година.
Во другите вести од понеделникот, водачот на опозициската Социјалистичка партија (СП), Еди Рама, на прес-конференцијата рече дека СП ќе поднесе нацрт-резолуција до парламентот, во која ќе ја искаже својата решеност за остваруваее на инцијативите потребни за влез на Албанија во НАТО. 
Рама рече дека оваа резолуција претставува предуслов за надминување на хроничниот политички конфликт помеѓу владејачката Демократска партија и опозицијата. 
(Коха Јоне, Шекули, Шкип, Панорама, Кориери - 08/01/08; Балканвеб, Топ-ченал, Макфакс, Фокус, Клан ТВ - 07/01/08)
