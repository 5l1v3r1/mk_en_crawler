24/11/2005
АНКАРА, Турција -- Највисокиот генерал на турската армија, Јашар Бујуканит, ги отфрли обвиненијата дека е можно војската да го наредила бомбашкиот напад на една книжарница претходно овој месец, кој доведе до немири во проблематичниот југоисточен дел од земјата.
Во интервјуто за „Хуријет“ од средата (23-ти ноември) Бујуканит тврди дека армијата секогаш дејствувала во согласност со законот.
Исто така во средата, парламентот одлучи да формира комисија од 12 членови која ќе го испита инцидентот кој се случи во градот Семдинли во провинцијата Хакари.
Исто така, министерот за внатрешни работи, Абдулкадир Аксу, нареди смена на Ердоган Губруз на местото гувернер на Хакари.
На негово место беше назначен Ајхан Насухбејоглу, во обид да се смират тензиите во областа.
(НТВ - 24/11/05;
Turks.US - 23/11/05)
