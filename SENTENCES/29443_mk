02/11/2010
ПРИШТИНА, Косово -- Генералниот секретар на ОН, Бан Ки-мун, сака дијалогот меѓу Косово и Србија да почне што е можно поскоро, објавија медиумите во Приштина во вторникот (2-ри ноември), цитирајќи го својот редовен тримесечен извештај за ситуацијата во Косово, кој беше доставен до членовите на Советот за безбедност на ОН изминатиот викенд. 
Општата ситуација е стабилна, но на северот останува тензична, рече Бан, повикувајќи ги сите страни да се воздржат од насилство. 
„Вознемирен сум од некои извештаи на косовските власти и коментари во весниците што се против присуството на УНМИК на север. 
Овие натписи во весниците го загрозуваат персоналот на КФОР“, напиша Бан во документот. 
Тој мислеше на владините извештаи за неуспехот на мисијата да ја воспостави контролата на Приштина во северно Косово, како и медиумските извештаи за руската доминација со присуството на УНМИК таму. 
Тој потврди дека во иднина, УНМИК ќе им ги предаде надлежностите само на властите што се прифатени од сите страни. 
(Коха Диторе, Зери - 02/11/10; Teлеграфи - 01/11/10)
