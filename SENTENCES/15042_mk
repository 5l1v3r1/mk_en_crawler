02/10/2005
БУКУРЕШТ, Романија -- Романија во саботата (1-ви октомври) го презеде ротирачкото претседателство на Советот за безбедност на ОН за еден месец.
Според министерот за надворешни работи, Разван Унгуреану, агендата на романското претседателство ги вклучува Ирак, Косово и воспоставувањето на ефикасна и тековна соработка помеѓу ОН и организациите за регионална безбедност.
Во другите вести, комесарот на ЕУ за правда и домашни работи, Франко Фратини, го потврди напредокот во реструктуирањето на судскиот сектор на Романија -- клучен услов за планираниот влез на земјата во ЕУ во 2007 година.
За време на посетата на Букурешт во петокот тој повика на понатамошно интензивирање на напорите за судските реформи, како и зајакнување на граничната безбедност.
(Ромпрес - 01/10/05;
Девет часот - 30/09/05)
