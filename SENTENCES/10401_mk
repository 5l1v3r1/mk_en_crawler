22/10/2004
ХАГ, Холандија -- Специјалниот судски совет во четвртокот (21-ви октомври) одржа рочиште за жалбата на адвокатите на Слободан Милошевиќ, против нивното наименување од страна на Трибуналот на ОН. 
Стивен Кеј, кој беше задолжен да го застапува обвинетиот, рече дека не може да подготви ефикасна одбрана поради непријателскиот однос и несоработката од страна на нивниот клиент. 
Голем број сведоци одбиле да сведочат во знак на лојалност кон сменетиот југословенски претседател. 
Милошевиќ побара од судиите да ги отпуштат неговите адвокати, тврдејќи дека мора да му биде дозволено да се застапува самиот себеси во, како што го опиша, политичкиот судски процес. 
Судијата Теодор Мерон, кој го води судењето, рече дека сослушувањата се спроведуваат во согласност со меѓународното право. 
Обвинителството побара од судиите да не дозволат обвинетиот да води свој сопствен судски процес. 
Сé уште не е одреден датумот за одлуката на судскиот совет. 
(AП, АФП, Ројтерс - 21/10/04)
