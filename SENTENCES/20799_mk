07/02/2008
САРАЕВО, Босна и Херцеговина (БиХ) -- Полицијата на Република Српска (РС) во средата (6-ти февруари) ги претресе домовите на двајца мажи кои беа телохранители на обвинетиот за воени злосторства Радован Караџиќ. 
Поранешниот политички водач на РС се бара за геноцид. 
Двајцата мажи -- Горан Ковачевиќ и Миломир Батиниќ -- се осомничени дека се дел од мрежата што го поддржува. 
Ковачевиќ живее во Пале, каде што живееше Караџиќ пред да исчезне. 
Домот на Батиниќ се наоѓа во едно село во близина на Соколац.
Во другите вести, Хашкиот трибунал за воени злосторства во средата објави дека ќе одржи четиридневно сослушување во судскиот процес против поранешниот армиски командант на босанските муслимани Расим Делиќ во БиХ, на барање на обвинителството на БиХ. 
Ова е вторпат трибуналот да врши распит надвор од своето седиште во Хаг. 
Првиот пат, во септември, исто така беше поврзан со судењето на Делиќ. 
Тој е обвинет дека им дозволил на своите подредени да вршат злосторства врз десетици Хрвати и Срби помеѓу 1991 и 1995 година. 
(AФП, Бета, Б92, АП, веб-страница на ОН - 06/02/08)
