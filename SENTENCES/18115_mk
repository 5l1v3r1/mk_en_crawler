17/06/2007
САРАЕВО, Босна и Херцеговина (БиХ) -- Симболите на ентитетот на Република Српска (РС) и Федерацијата на БиХ (ФБиХ) беа укинати во петокот (15-ти јуни), во согласност со одлуката на судот на БиХ претходно оваа година. 
Судот донесе пресуда дека химната и грбот на РС, како и грбот и знамето на ФБиХ, не се во согласност со Уставот на БиХ, со оглед на тоа дека не ги претставуваат сите конститутивни народи -- Србите, Бошњаците и Хрватите. 
Во тек е отстранување на овие симболи од зградите на институциите на ентитетите.
Во другите вести, водачите на политичките партии во БиХ се состанаа во саботата на разговори околу клучните уставни реформи, под покровителство на Канцеларијата на високиот претставник во Сараево. 
Но, водачите на Бошњачката партија за демократска акција и Хрватската демократска заедница во БиХ -- Сулејман Тихиќ и Драган Човиќ -- не присуствуваа. 
(Дневни аваз, Независне новине, НТВ Хајат, Фена - 16/06/07; ПБС БиХ - 15/06/07)
