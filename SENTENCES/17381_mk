28/02/2007
СОФИЈА, Бугарија -- Парламентот во средата (28-ми февруари) започна расправа околу иницијативата за недоверба на владата, поднесена од страна на опозициските партии против коалициската влада на премиерот Сергеј Станишев. 
Тие побараа смена на владата минатата недела, наведувајќи го како причина неуспехот на политиката на реформи во здравството и проблемите во здравствениот сектор. 
Гласањето се очекува в петок.
Исто така, бугарските иселеници во Турција велат дека планираат да се обратат до Европскиот суд за човекови права, во врска со новиот закон за изборите за Европскиот парламент (ЕП) во Бугарија. 
Федерацијата на балканските Турци во Ердене во вторникот издаде соопштение во кое се вели дека тие сакаат законот да биде укинат во Стразбур, ако претседателот Георги Парванов не стави самиот вето на мерката. 
Тие велат дека истата го ограничува нивното право на глас, со оглед на тоа што дозволува само бугарските државјани кои живееле во Бугарија или во други земји-членки на ЕУ во изминатите три месеци, да учествуваат на изборите за ЕП. 
(Дарик, БНТ, Сега - 28/02/07; Медиапул, Дарик - 27/02/07)
