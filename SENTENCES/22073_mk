20/10/2008
ТИРАНА, Албанија -- Полицијата во саботата (18-ти октомври) заплени голема количина муниција во напуштено воено складиште, во предградие на градот Коровода. 
Тие пронајдоа 90 кутии со 83.000 куршуми за автоматско оружје. 
Крадците, наводно, ја украле муницијата од воените складишта за време на немирите во 1997 година.
Во другите вести, полицијата во градот Ѓирокастро уништи 1.346 килограми марихуана и 18 килограми хероин, запленети помеѓу 2005 и 2007 година. 
Тие ја чуваа дрогата како материјален доказ во шест случаи поврзани со дрога.
Доцна во неделата, брод со илегални имигранти потона на само 60 метри од брегот на езерото Бутринти во јужна Албанија. 
Една жена и нејзиното дете загинаа во несреќата. 
Другите 22 лица на бродот преживеаја. 
(Балканвеб, ББС, Телеграфи, ИХТ - 20/10/08; МИНА, АП, Њус 24, Клан, Вижн +, Телеграфи, Балканвеб - 19/10/08)
