25/01/2006
СТРАЗБУР, Франција -- Бугарија ќе може да влезе во ЕУ во 2007 година само ако ја искорени „атмосферата на неказнување“ која го охрабрува организираниот криминал, изјави во вторникот (24-ти јануари) комесарот за правда на ЕУ, Франко Фратини.
Тој ја повика владата на конкретни резултати до мај, кога Европската комисија треба да ја процени подготвеноста на Бугарија за пристап.
Исто така во вторникот, бугарскиот премиер Сергеј Станишев во обраќањето пред Парламентарното собрание на Советот на Европа рече дека реструктуирањето на бугарското судство, борбата против корупцијата и организираниот криминал и подобрувањето на ситуацијата за малцинствата, како и интеграцијата на Ромите, се приоритетните точки на владината агенда.
(Ројтерс, АФП, веб-страница на СоЕ, веб-страница на бугарската влада, БНР - 24/01/06)
