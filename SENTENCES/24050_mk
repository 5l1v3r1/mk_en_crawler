18/01/2009
БЕЛГРАД, Србија -- Шефот на парламентарната група „Напред Србија“ и водач на Српската напредна партија (СНС), Томислав Николиќ, во петокот (16-ти јануари) е разрешен од позицијата претседател на парламентарната административна комисија.
Седум членови на комисијата ја иницираа неговата смена.
Сите седуммина се членови на владејачката коалиција.
Членот на Демократската партија (ДС) Ненад Константиновиќ ќе го замени Николиќ на претседателската функција.
Николиќ подоцна за новинарите изјави дека го очекувал потегот, припишувајќи го на неформалниот договор меѓу ДС и Српската радикална партија (СРС).
(Taнјуг, Бета, Б92, МИA - 16/01/09)
