28/11/2005
БЕЛГРАД, Србија и Црна Гора -- Белградското обвинителство во неделата (27-ми ноември) објави дека е покрената полициска истрага за наводните обиди за поткуп на пратеници во српскиот парламент. 
Обвинителите велат дека парите биле понудени во замена за гласови против нацрт-буџетот на владата за 2006 година, за кој законодавниот дом ќе расправа оваа недела. 
Во саботата членот на Демократската партија на Србија Милош Алигрудиќ го обвини Богољуб Кариќ, водачот на непарламентарната партија „Движење - Силата на Србија“ дека се обидел да „купи“ гласови.
Во другите вести, српската влада ги повлече поемите во кои се воспеваат обвинетите за воени злосторства Ратко Младиќ и Радован Караџиќ, кои во спротивно ќе беа испратени до УНЕСКО за евентуално нивно вклучување во неговата листа на светското наследство. 
Поемите, во кои доминира историско-епскиот стих, беа запишани од страна на независната група Српски културен институт. 
(Политика, Данас, Блиц - 28/11/05; Бета, РТС, ББС - 27/11/05)
