23/08/2009
ТИРАНА, Албанија -- Заменик-претседателот на Парламентарното собрание на ОБСЕ, Волфганг Гросрук, во петокот (21-ви август) рече дека општите избори на 28-ми јуни се најдобри досега во Албанија.
Гросрук беше во Тирана, на состанок со водачот на Демократската партија (ДП), Сали Бериша, и водачот на Социјалистичкото движење за интеграција (СМИ), Илир Мета.
„Видовме голем напредок и затоа можеме само да кажеме дека ова беа најдобри избори досега организирани во Албанија.
Сепак, останува уште многу работа и мора да се постигне повеќе.
Ги повикувам албанските политичари да соработуваат за доброто на оваа земја“, му рече Гросрук на Бериша.
Водачот на опозициската Социјалистичка партија (СП) Еди Рама не се согласи со ова, велејќи дека изборите биле „изобличување на демократијата“.
Во другите вести, одлуката на Мета СМИ да влезе во коалиција со владејачката ДП предизвика поделеност помеѓу членовите на партијата.
Високиот претставник на СМИ Пелумб Џуфи за новинарите во петокот изјави дека договорот е самодеструктивен за партијата.
„Гласовите дадени за левичарите не можат да бидат глас за поддршка на владата на Бериша.
Ние не сакаме да му наредиме некому да не почитува, но не можеме да прифатиме разговори со ДП“, рече Џуфи.
(Maкфакс, Алсат, БТА - 22/08/09)
