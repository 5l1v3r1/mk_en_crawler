22/01/2010
САРАЕВО, Босна и Херцеговина (БиХ) -- Неодамнешната одлука на високиот претставник Валентин Инцко за продолжување на мандатите на странските судии и обвинители кои работат во судовите на БиХ е спротивна на владеењето на правото, се вели во писмото што премиерот на Република Српска (РС) Милорад Додик го испрати до Канцеларијата на високиот претставник во четвртокот (21-ви јануари). 
Додик, исто така, потврди дека неговата влада има намера да побара од парламентот на РС да свика референдум за оваа одлука.
Во октомври, пратениците од БиХ гласаат против продолжувањето на мандатите на странските судии. 
Но, на 14-ти декември, Инцко го поништи тоа, продолжувајќи го мандатот на странските судии и обвинители што работат на случаите на воени злосторства во БиХ до 31-ви декември 2012 година. 
Инцко, исто така, одлучи меѓународните судии и обвинители кои работат на случаите на организиран криминал и корупција, да останат во БиХ како советници.
Исто така во четвртокот, Домот на народите го усвои законот за измени на кривичниот законик, нејзин последен предуслов за безвизно патување во земјите на ЕУ. 
Претседателите на двата дома на парламентот ги повикаа другите институции да ги исполнат обврските за визната либерализација. 
(Дневни аваз, Фена, РТРС, Срна - 21/01/10)
