18/03/2005
(Разни извори – 11/03/05 - 18/03/05)
Ханс Фликенсчајлд, шефот на канцеларијата на ММФ во Бугарија, изјави дека бугарската Влада и мисијата на ММФ во посета на земјата ги надминале разликите во врска со државниот буџет. 
Владата ќе настојува да одржува буџетски вишок од 1 отсто од БДП, наместо дефицитот од 0,5 отсто, како што беше првично планирано со законот за буџет за 2005 година. 
За да се оствари таа цел, ќе бидат направени намалувања на буџетските трошоци.
***
УНХЦР и Банката за развој на Советот на Европа потпишаа договор за соработка за проекти во Босна и Херцеговинa (БиХ) и Србија и Црна Гора. 
Договорот вклучува 3 милиони американски долари во вид на субвенции за период од пет години. 
Финансираните проекти вклучуваат и домови за раселените лица за време на балканските конфликти во 1990-тите.
***
Црногорската Влада и унгарското претпријатие за телекомуникации, Матав, на 15-ти март потпишаа договор за продажба на 51,12 отсто од црногорскиот Телеком на Матав. 
Купувачот ќе плати 114 милиони евра и планира да ги продаде акциите од малцинските акционери за повеќе од 50 милиони евра. 
Матав е во сопственост на германски Дојче телеком.
***
„Стандард и пур“ ги промени изгледите за водечкиот хрватски прехранбен концерн, Агрокор, од стабилни на негативни, поради ослабнатиот финансиски профил на претпријатието и преамбициозната стратегија за проширување, објави агенцијата во соопштението за печатот на 17-ти март. 
СиП, исто така, укажа на влошената практика на менаџирање на долговите.
***
Според официјалните податоци, индустриското производство во Maкедонија се зголеми за 9,2 отсто за период од една година во јануари 2005 година. 
Сепак, индустриското производство опадна за 30,2 отсто во период од еден месец, како резултат на намаленото производство во сите индустриски потсектори, покажаа податоците.
***
Светската банка ќе ја кофинансира програмата во висина од 23 милиони американски долари за заштита на крајбрежјето и промовирање на туристичките инвестиции во Aлбанија, објави Министерството за туризам на 15-ти март. 
На неодамнешниот донаторски состанок во Тирана, Светската банка потврди дека ќе обезбеди заем во висина од 13 милиони американски долари. 
Остатокот ќе го делат Албанија и Холандија.
***
Телеком српске на Република Српска во 2004 година оствари нето профит од 42,5 милиони евра, објави менаџментот на претпријатието на 14-ти март. 
Овој телефонски оператор забележа зголемување на бројот на претплатниците на услугите на фиксната телефонија од 7 отсто за период од една година и зголемување на претплатниците на мобилната телефонија за 30 отсто. 
Владата на ентитетот на босанските Срби оваа година планира да приватизира 65 отсто од Телеком српске.
***
Словенечката Нова љубљанска банка (НЉБ) се подготвува да купи 60 отсто од акциите на македонската Поштенска банка. 
НЉБ веќе ги заврши разговорите со македионските акционери Ноел и Европа 92 и сега поднесе официјално барање до македонската Влада, како и до Народната банка.
