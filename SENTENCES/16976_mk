04/04/2006
ЗАГРЕБ, Хрватска -- Претседателот Стипе Месиќ ги повика двете најголеми политички сили - владејачката Хрватска демократска заедница и опозициската Социјалдемократска партија - да постигнат консензус заради пристапувањето во ЕУ.
Тој рече дека членството во ЕУ претставува крајна цел и бара единство помеѓу сите партии.
Според извештаите во медиумите, сé поголемите приговори помеѓу двете партии е можно да сигнализираат предвремени избори.
Во другите вести, хрватскиот национален координатор за НАТО, Пјер Шимуновиќ, во понеделникот (3-ти април) во Брисел објави дека новата долгорочна стратегија за развој на вооружените сили во земјата ќе биде поднесена во парламентот во јуни.
Ова ќе претставува, како што тој рече, основен елемент за интеграцијата на Хрватска во Алијансата.
Исто така во понеделникот, новиот нацрт-закон за заштита на податоците за кој моментно се расправа во парламентот, беше критикуван од страна на домашните невладини организации и новинари, кои тврдат дека оваа мерка ќе ја загрози демократијата.
Некои одредби предвидуваат дека која било информација која би можела да претставува закана за државните власти може да се оквалификува како доверлива информација.
(Нови лист - 04/04/06;
ХРТ, ХИНА - 03/04/06)
