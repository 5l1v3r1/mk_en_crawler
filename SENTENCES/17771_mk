21/12/2006
БУКУРЕШТ, Романија -- Седум членки на ЕУ -- Кипар, Чешка, Финска, Естонија, Латвија, Словачка и Шведска -- планираат да ги отворат своите пазари на работна сила за работниците од Бугарија и Романија, откако двете земји ќе влезат во ЕУ следниот месец, објави во средата (20-ти декември) романското Министерство за надворешни работи.
Неколку други членки на ЕУ -- Унгарија, Шпанија, Франција и Грција -- планираат делумно отворање на своите пазари во одредени сектори до 2009 година.
Австрија, Данска, Германија, Велика Британија и Ирска официјално одлучија да одредат транзициски период од неколку години, по што рестрикциите би можеле да се укинат.
(Медиафакс, Фокус, бТВ, БНТ - 20/12/06)
