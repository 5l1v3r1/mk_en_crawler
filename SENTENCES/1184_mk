10/03/2008
Првата банка за матични клетки за лична употреба беше отворена на 29-ти февруари во Институтот за трансфузиологија во Загребскиот болнички и клинички центар. 
Банката ќе им овозможи на родителите да складираат матични клетки од папочната врвка на своите новороденчиња за 2.000 евра, кои, ако биде потребно, подоцна може да се искористат за лечење на некои видови болести.
***
Новата онлајн база на податоци им овозможува на црногорските граѓани да ги проверат своите имиња и лични податоци за можни грешки во централните избирачни списоци преку интернет. 
Претседателските избори ќе се одржат на 6-ти април.
***
Британската амбасада во Maкедонијa во средата (5-ти март) донираше дел од опремата за проектот финансиран од амбасадата, насловен како „Воведување нови стандарди и технологии во македонската археологија“. 
Опремата му беше донирана на Скопскиот музеј и ќе се користи на археолошкиот регион во близина на главниот град.
***
Антички гроб од микенскиот период е откриен за време на изградбата на пат на грчкиот остров Лефкада, објавија властите во средата (5-ти март). 
Дел од предметите пронајдени во гробницата датираат од пред 3.000 години, давајќи нови информации за историјата на западна Грција. 
Ова е прв доказ за микенската култура на Лефкада.
***
Првата операција со помош на робот во Бугарија беше изведена на 25-ти јануари, од страна на белгискиот хирург Питер ван Дам. 
Медицинскиот универзитет во Плевен, Бугаријa, е прв во Југоисточна Европа кој воведе напредна технологија за гинеколошки операции. 
Роботот за хирургија Да Винчи не прави хируршки грешки, претставува прв далечински хируршки систем и е мошне прецизен.
***
Нов безбедносен систем се поставува во зградите во кои е сместен турскиот парламент во Анкара. 
Системот има за цел здружување на звучната, дигиталната и видео трансмисијата.
(Разни извори – 03/03/08-10/03/08)
