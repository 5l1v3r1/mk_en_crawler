24/11/2010
ЗАГРЕБ, Хрватска -- Владата и синдикатите во вторникот (23-ти ноември) постигнаа согласност за референдумот кој го побараа претставниците на синдикатите, иако прашањата што на почетокот го поттикнаа -- предложената легислатива за работната сила -- во голема мера се решени.
Гласачите ќе бидат запрашани:
„Дали се согласувате дека мора да се распише референдум ако тоа биде побарано од 200.000 регистрирани гласачи, и дали рокот за собирање на потребните гласови на гласачите треба да биде 30 дена?“ Овој референдум ќе се одржи на истиот ден кога и референдумот за пристапувањето на земјата во ЕУ.
Во другите вести од вторникот, водачите на четирите опозициски партии во парламентот потпишаа договор да работат заедно на следните општи избори и да формираат коалиција која ќе се вика „Сојуз за промени“.
Договорот беше постигнат меѓу Зоран Милановиќ од Социјалдемократската партија, Радимир Чачиќ од Хрватската народна партија, Иван Јаковчиќ од Истарското демократско собрание, и Силвано Хреља од Хрватската партија на пензионерите.
Главната цел на партиите ќе биде формирање коалициска влада по следните избори.
Партиите се дел од левичарскиот блок во парламентот, кој моментно ужива голема популарност, според анкетите на јавното мислење.
(ХРТ, Хина, Вечерњи лист, radio.net, Нова ТВ - 23/11/10)
