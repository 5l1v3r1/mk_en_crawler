18/06/2007
АТИНА, Грција -- Четворица полицајци се суспендирани во врска со контроверзната видео-снимка на која се гледа малтретирањето на двајца затвореници -- еден албански имигрант и еден грчки државјанин -- во полициската станица Омонија во централна Атина, минатиот јуни. 
На снимката, снимена со мобилен телефон и прикажана на грчката национална телевизија во саботата (16-ти јуни), се гледа како еден од полицајците ги тепа затворениците, кои се, исто така, и вербално напаѓани и терани да се удираат меѓусебно. 
Тие биле уапсени за наводен обид за кражба на чанта. 
Двајца други полицајци наводно го гледале тепањето, со оглед на тоа што нивните гласови можат да се чујат во позадина. 
Сите тројца се суспендирани, заедно со началникот на полициската станица, кој не учествувал, но доби наредба да остане настрана до завршувањето на истрагата. 
(Катимерини, Та Неа, Шекули, Кохајоне, Стандард - 18/06/07; Топ-ченал, Балканвеб - 17/06/07)
