08/02/2006
(Разни извори – 01/02/06 – 08/02/06)
Еден од најголемите бугарски поети, Павел Матев, почина на 4-ти февруари на 81 година.
Матев беше автор на голем број збирки поезија и есеи, од кои повеќето се преведени на најразлични јазици.
Тој, исто така, беше член на бугарскиот парламент и имаше високи позиции во Бугарското здружение на писатели и Комитетот на бугарите иселеници.
Трикратната хрватска олимписка шампионка, Јаница Костелиќ, победи на Светскиот куп во слалом за жени во Офтершванг, Германија, на 5-ти февруари.
Костелиќ беше прва со време од една минута, 42 минути и 22 секунди, што беше нејзина 26-та победа на Светскиот куп.
Тенорот Лучано Павароти ќе настапи во Сараево на 8-ми април во рамките на неговата последна турнеја, објави Министерството за култура на сараевскиот кантон минатата недела.
Италијанската сопранистка Кармела Ремиљо и Сараевската филхармонија ќе го придружува Павароти.
Едномесечната изложба на aнтичко тракиско злато во Бугарија беше отворена во палатата Квиринале во Рим.
На изложбата се претставени дел од најпрестижните артефакти пронајдени за време на ископувањата минатото лето во бугарската „Долина на кралевите“.
Познатиот турски историчар и писател Кемал Кутеј почина на 97-годишна возраст.
Кутеј, кој работеше за голем број турски весници, како и за агенцијата Анадолу, беше автор на преку 180 книги.
Изложбата насловена како „Отоманското градежништво и уметничката декорација во Скопје од 15-тиот до 16-тиот век“ беше отворена во Музејот на град Скопјe.
На изложбата се прикажани јавните и верските објекти во градот изградени во отоманскиот период.
