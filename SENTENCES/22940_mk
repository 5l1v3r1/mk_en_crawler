06/10/2008
AНКАРА, Турција -- Камион со илегални имигранти се преврте во западна Турција во неделата (5-ти октомври), при што загинаа 18, а беа повредени 23 луѓе.
Несреќата се случи во близина на градот Малкара, во провинцијата Текирдаг, кога возачот наводно изгубил контрола.
Во несреќата не учествувало друго возило.
Возачот избегал од местото на инцидентот.
Властите велат дека имигрантите, претежно од Авганистан и Бурма, планирале илегално да влезат во Грција.
Во другите вести од неделата, грчката крајбрежна стража фати 101 илегален имигрант во координираната операција во јужниот Егеј, објавија властите.
Шверцерите кои испловиле од Турција, планирале да ги остават имигрантите, главно од Авганистан и Ирак, на островите Самос и Фармакониси, како и на две каменити површини, од мали чамци, соопшти крајбрежната стража.
Тие, исто така, притвориле еден Турчин осомничен за шверцување на десетмина од имигрантите во Грција.
(новинска агенција Анадолу, СНН Турк, НТВ, Хуријет, Ројтерс, РИА Новости, АНА-МПА, ЕРТ, ДПА - 05/10/08)
