10/09/2009
ЉУБЉАНА, Словенија -- Министерката за внатрешни работи, Катарина Кресал, во средата (9-ти септември) рече дека ЕУ, најверојатно, ќе ги укине визите за Македонија, Србија и Црна Гора до крајот на оваа година. 
Таа говореше на регионалната министерска конференција за илегалната имиграција, организираниот криминал, корупцијата и тероризмот, во Брдо кај Крањ, во близина на Љубљана. 
Австриската министерка за внатрешни работи, Марија Фектер, која е организатор на конференцијата, додаде дека Македонија веќе ги исполни сите критерумите на ЕУ, додека Србија и Црна Гора работат на исполнување на условите до крајот на годинава. 
Во јули Европската комисија официјално препорача безвизен режим за граѓаните на Македонија, Србија и Црна Гора. 
Предлогот, ако биде одобрен од страна на сите 27 членки на ЕУ и Европскиот парламент, ќе стапи на сила во јануари. 
Кресал истакна дека Албанија и Босна и Херцеговина имаат уште многу работа. 
(Б92, Taнјуг, СТА - 09/09/09)
