03/12/2004
(Софиска новинска агенција -- 02/12/04;
БTA - 01/12/04;
АФП, Софија Ехо - 29/11/04;
Софиска новинска агенција - 23/11/04;
РФЕ/РЛ - 22/11/04;
Веб-страница на ОБСЕ)
Неколку недели пред предавањето од страна на Софија на едногодишното претседателствување со ОБСЕ на Словенија, Софија е домаќин на дводневниот состанок на министрите за надворешни работи на организацијата од 55 нации.
На 12-тиот состанок на Министерскиот совет, кој ќе биде отворен в понеделник (6-ти декември) ќе присуствуваат повеќе од 1.500 официјални претставници, претставници на невладини организации и новинари од целиот свет.
За овој настан се преземаат специјални безбедносни мерки, вклучувајќи и забрани на сообраќајот по неколку клучни улици околу Националната палата на културата, во која ќе се одржат пленарните седници и другите состаноци.
Полициските власти рекоа дека над Софија ќе патролираат млазен авион МиГ 29 и еден хеликоптер, додека 52 патролни автомобили ќе ги обезбедуваат улиците во главниот град.
Министерскиот совет, кој го сочинуваат министрите за надворешни работи на 5 земји-учеснички од Европа и Централна Азија, претставува главното управно тело на најголемата организација во светот за регионална безбедност и соработка.
Тој се состанува секоја година, освен во годините кога водачите на земјите-учеснички одржуваат самит, што се случува еднаш на две или три години.
САД и Канада се, исто така, членки на ЕУ.
Според бугарскиот министер за надворешни работи, Соломон Паси, кој е претседавач на ОБСЕ од 1-ви јануари 2004 година, состанокот во Софија ќе се фокусира на голем број прашања кои се однесуваат на политиката и оперативните области, вклучувајќи го и прашањето што го постави Паси во својата покана:
„Кој е најефикасниот одговор ...
на заканите како што се:
тероризмот, организираниот криминал и шверцот со луѓе, оружје и дрога?“
Повеќе од 30 години по формирањето на својот претходник, Конференцијата за европска безбедност и соработка (КЕБС), во 1972 година, организацијата ги разгледува структурните промени кои мора да ги направи со цел да се осигури максимална оперативна флексибилност.
На форумот, исто така, се очекува да се расправа и за тоа колку моментните приоритети на ОБСЕ одговараат на конкретните потреби на земјите-членки и како да се осигури дека организацијата ќе остане релевантна за целиот регион на ОБСЕ.
„Претседавачот, Соломон Паси, и самиот даде голем број предлози за реформи“, рече портпаролот на ОБСЕ, Ричард Марфи, за Радио Слободна Европа/Радио Либерти пред состанокот во Софија.
„Тие вклучуваат пренесување на ресурсите од Балканот во Кавказ и Централна Азија [и] можеби пренесување на некои состаноци кои [сега] се одржуваат во градови како Виена или Прага [и] подалеку на исток - во источните делови од регионот на ОБСЕ.“
Марфи рече дека очекува некои од поранешните советски републики во Заедницата на независни држави (ЦИС), исто така, да предложат организациски реформи.
„Ние сé уште не видовме многу детали, но не се сомневам дека тоа ќе биде на агендата на Софија“, рече тој.
Холандскиот министер за надворешни работи Бернард Бот, следниот претседавач на ОБСЕ, е еден од министрите за надворешни работи кои се очекуваат во Софија.
Помеѓу другите ќе учествуваат и:
словенечкиот министер за надворешни работи, Иво Вајгл, американскиот државен секретар Колин Пауел, и рускиот министер за надворешни работи, Сергеј Лавров.
Бугарскиот претседател Георги Парванов ќе го отвори 12-тиот состанок на Министерскиот совет на ОБСЕ.
Пред учесниците в понеделник треба да се обратат, исто така, премиерот Симеон Саксобурготски и Паси.
Во својата последна посета на Софија пред да й ја предаде функцијата на Кондолиза Рајс, Пауел ќе биде одликуван со највисокиот државен орден на Бугарија „Стара планина“ за неговиот огромен придонес во развојот на американско-бугарските врски и во врска со стогодишнината од дипломатските односи помеѓу двете земји.
