01/02/2006
ПОДГОРИЦА, Србија и Црна Гора -- Црногорскиот претседател Филип Вујановиќ во вторникот (31-ви јануари) рече дека е подготвен да ја одложи парламентарната седница за референдумот за независност закажана за следната недела, со што ќе се обезбеди повеќе време за постигнување политички консензус околу ова прашање.
Вујановиќ го понуди ова за време на состанокот со специјалниот претставник на шефот за безбедност на ЕУ Хавиер Солана, Мирослав Лајчак, кој работи на постигнување договор помеѓу владејачката коалиција и опозицијата за условите на референдумот.
Сепак, Вујановиќ истакна дека дури и да се одложи парламентарната седница закажана за 7-ми февруари, референдумот мора да се одржи во април, според планираното.
(Минa, Taнјуг - 31/01/06)
