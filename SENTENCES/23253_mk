31/05/2009
ХАГ, Холандија -- Петмината Срби осудени за воени злосторства во Косово поднесоа жалби на нивните пресуди, објави во петокот (29-ти мај) Хашкиот трибунал за воени злосторства (МКТЈ). 
Тоа се: поранешниот генерал на Југословенската народна армија (ЈНА) Владимир Лазаревиќ, поранешниот југословенски премиер Никола Шаиновиќ, поранешниот командант на ЈНА Небојша Павковиќ, поранешниот српски полициски началник Сретен Лукиќ и поранешниот југословенски министер за одбрана Драгољуб Ојданиќ. 
Во февруари петмината добија казни во траење меѓу 15 и 22 години затвор, за злосторствата извршени за време на косовскиот конфликт во периодот 1998-1999 година. 
(AФП, Бета, Фокус - 29/05/09)
