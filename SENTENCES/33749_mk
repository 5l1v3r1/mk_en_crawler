30/11/2003
ЗАГРЕБ, Хрватска -- Водачите на Хрватската демократска заедница (ХДЗ) во саботата (29-ти ноември) остварија разговори со Хрватската партија на пензионерите, барајќи поддршка за формираoе на нова владина коалиција.
Заменик-претседателката на ХДЗ, Јадранка Косор, изјави за новинарите дека состанокот ќе продолжи в понеделник и дека може да резултира со договор за партнерство.
ХДЗ, која победи на општите избори пред една недела, се надева дека ќе добие мнозинство гласови во Парламентот со тоа што ќе се здружи со Хрватската селанска партија (ХСС).
Водачот на ХСС, Златко Томиќ ги отфрли шпекулациите дека членови на оваа партија би можеле да ја напуштат партијата поради евентуалната коалиција со ХДЗ.
Во вестите поврзани со ова прашаoе, претседателот Стипе Месиќ рече дека неодамнешните парламентарни избори претставуваат голем чекор напред во демократскиот развој на земјата.
(ХИНА, Вечерoи лист - 29/11/03)
