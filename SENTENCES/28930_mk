08/07/2010
БЕЛГРАД, Србијa -- Министерката за правда, Снежана Маловиќ, во средата (7-ми јули) објави дека измените на законот за финансирање на предизборните кампањи ќе бидат готови за неколку дена и ќе бидат доставени до парламентот во септември. 
Според изјавите, вкупната висина на парите што партиите можат да ја добијат како донации од поединци нема да биде ограничена од сумата на финансирањето што го добиваат од буџетот. 
Сепак, ќе има стриктно ограничување на сумата што секој граѓанин може да ја донира на една партија, за да се ограничи влијанието на поединците на партиските агенди. 
Покрај тоа, политичките партии мора да ги идентификуваат јавно сите свои донации или ќе се соочат со строги санкции. 
(Б92, Бета, Танјуг, РТС - 07/07/10)
