28/11/2004
ПОДГОРИЦА, Србија и Црна Гора -- Црногорскиот премиер Мило Ѓукановиќ во саботата (27-ми ноември) објави дека ниту еден обвинет од страна на Меѓународниот кривичен трибунал за поранешна Југославија (МКТЈ) не се крие на црногорска територија. 
Во изјавата за Радио Слободна Европа, Ѓукановиќ рече дека Црна Гора е решена да биде „одговорен партнер“ на меѓународната заедница.
Во другите вести, министерот за надворешни работи на Србија и Црна Гора, Вук Драшковиќ, за време на посетата на Германија во петокот изјави дека Белград мора да сфати оти „времето истекува“ за соработката со МКТЈ. 
Тој повторно предупреди дека интеграцијата во ЕУ нема да биде возможна без целосна соработка. 
(Taнјуг - 27/11/04; Бета - 26/11/04)
