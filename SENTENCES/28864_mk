09/07/2010
ЗАГРЕБ, Хрватска -- Претседателот на парламентарниот национален комитет за следење на преговорите за пристапување во ЕУ, Весна Пусиќ, предвиде во четвртокот (8-ми јули) дека процесот на преговори треба да биде комплетиран до февруари 2011 година, што ќе й овозможи на земјата да го потпише договорот за пристапување во ЕУ за време на самитот на ЕУ во март. 
Таа додаде дека поголем дел до преостанатите 13 поглавја ќе бидат затворени на меѓувладината конференција оваа година: на крајот од јули, октомври и декември. 
Преговорите за затворање на поглавјата за судството и конкуренцијата, најверојатно, ќе бидат најтешки и веројатно ќе се одолговлечат до почетокот на следната година. 
Комплетирањето на преговорите за конкурентноста, на пример, ќе бара исполнување на неколку услови, вклучително и реструктуирање на бродоградилиштата и челичарниците. 
(ХИНА, Нова ТВ, Национал - 08/07/10)
