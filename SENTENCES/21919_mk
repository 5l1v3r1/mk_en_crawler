23/07/2008
НИКОЗИЈА, Кипар -- Претседателот Деметрис Христофиас се очекува да предложи ротирачка претседателска функција на ниво на островот, како и заменик-претседател, кога ќе се состане в петок (25-ти јули) со водачот на кипарските Турци, Мехмет Али Талат.
Според извештаите на медиумите во вторникот, со планот на Христофиас, идната централна држава ќе има еден суверенитет, едно државјанство, една економија и еден меѓународен идентитет, додека двете заедници ќе имаат политичка еднаквост.
Христофиас, исто така, инсистира на демилитаризација на островот, намалување на бројот на турските доселеници и враќање на имотот на кипарските Грци кои го напуштиле северниот дел откако турските војници пристигнале во 1974 година.
Кипарските Турци и Турција, пак, инсистираат на тоа решението да се базира на две еднакви држави и две еднакви заедници, објавува „Сајпрус мејл“.
(Хуријет, Сајпрус мејл, Филелефтерос, Политис - 22/07/08)
