20/02/2007

Заменик-претседателот на Европската комисија (ЕК) и комесар за правда, Франко Фратини, во петокот (16-ти февруари) пристигна во Софија, на разговори за судските реформи и борбата против корупцијата во Бугаријa. 
Фратини се состана со премиерот Сергеј Станишев во понеделникот. 
Посетата е пред прегледот на ЕК на извештајот за напредокот на Бугарија во овие области, по што ќе следи одлука за евентуално воведување на дополнителни заштитни клаузули за Софија.
***
Грчкиот претседател Каролос Папуљас, давајќи оценка за резултатите од своите посети на Бугарија и Романија минатата недела, ги пофали билатералните врски со секоја од новите членки на ЕУ како извонредни. 
Претседателот рече дека трите земји делат заеднички став за европската перспектива на Западен Балкан, потребата за избалансирано и трајно решение за статусот на Косово и заеднички мерки за осигурување на мирот, стабилноста, безбедноста и економскиот раст во регионот.
***
Црногорскиот министер за надворешни работи, Милан Рочен, и амбасадорот на ОБСЕ во Подгорица, Парашива Бадеску, се состанаа во саботата (17-ти февруари) на разговори околу напредокот на реформите во Црна Гора. 
Тие се согласија дека евроатланската интеграција претставува заеднички интерес на сите земји во регионот и придонесува за регионалниот развој, стабилноста и безбедноста.
***
Шефот на Организацијата на исламската конференција, Екмеледин Ихсаноглу, го посети турскиот северен дел на Кипар изминатиот викенд. 
Тој ја повика меѓународната заедница да ја укине економската изолација на кипарските Турци.
***
Maкедонскиот министер за надворешни работи, Антонио Милошоски, минатата недела се состана со својот белгиски колега, Карел де Гихт, во Брисел. 
Тие разговараа за кандидатурата на Македонија за интеграција во ЕУ и напорите за забрзување на реформската агенда.
***
Израелскиот премиер Ехуд Олмерт во средата (14-ти февруари) пристигна во дводневна официјална посета на Tурција. 
Тој се состана со својот турски колега, Реџеп Тајип Ердоган, со претседателот Ахмет Неџдет Сезер, со министерот за надворешни работи, Абдула Ѓул, и со министерот за одбрана, Веџди Гонул.
***
Maкедонска владина делегација, предводена од премиерот Никола Груевски, ја започна дводневната официјална посета на Брисел во вторникот (13-ти февруари). 
Груевски се состана со генералниот секретар на НАТО, Јап де Хоп Шефер, и присуствуваше на состанокот на Северноатланскиот совет.
(Разни извори -- 13/02/07-20/02/07)
