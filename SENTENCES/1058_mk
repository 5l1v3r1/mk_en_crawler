09/10/2007
Поранешниот американски претседател Бил Клинтон, кој изминатиот викенд ја посети Грција, се состана со премиерот Костас Караманлис на разговори околу меѓународните прашања. 
Тој, исто така, разговараше со водачот на најголемата опозициска партија, Јоргос Папандреу.
***
Приоритет на меѓународната заедница е Босна и Херцеговинa (БиХ) да стане стабилна, просперитетна и модерна европа земја, рече во петокот (5-ти октомври) високиот претставник Мирослав Лајчак во Москва. 
Тој оствари разговори со рускиот заменик министер за надворешни работи, Владимир Титов.
***
Францускиот претседател Николас Сакрози во четвртокот (4-ти октомври) ја посети Бугаријa. 
Тој го прими орденот „Стара Планина“ -- највисоко бугарско одликување -- за својата помош во доведувањето дома на медицинските лица со години затворени во Либија.
***
Претседателот на мaкедонскиот парламент Љубиша Георгиевски во четвртокот (4-ти октомври) допатува во Софија, при што му беше врачен орденот „Стара Планина“ од страна на претседателот Георги Парванов. 
„Овој орден е знак за намерите на Бугарија да развива активни односи со Македонија во иднина, да й помага во напорите за членство во ЕУ и во НАТО, како и да гради врски кои ќе претставуваат добар пример за другите земји во регионот“, рече Парванов.
***
Главните обвинители за воени злосторства од Босна и Херцеговина, Хрватска и Србија, присуствуваа на редовниот состанок што се одржа во Хрватскa, во средата (3-ти октомври). 
Настанот, кој беше во организација на американскиот специјален претставник за прашањата на воените злосторства, Клинт Вилијамсон, се фокусираше на регионалната соработка во процесуирањето на случаите.
***
Германскиот министер за Европа, Гунтер Глосер, во вторникот (2-ри октомври) го посети Сараево, и се состана со претседателот на претседателството на Босна и Херцеговина (БиХ) Жељко Комшиќ. 
Тие разговараа за последните политички настани во БиХ и во регионот, фокусирајќи се на ќор-сокакот во реформскиот процес.
(Разни извори 02/10/07-09/10/07)
