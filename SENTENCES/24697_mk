05/05/2009
AНКАРА, Турција -- Вооружени лица убија најмалку 44 луѓе и ранија уште тројца други, на свадба во југоисточната провинција Мардин доцна во понеделникот (4-ти мај). 
Меѓу убиените се и шест деца и шеснаесет жени, вклучително и невестата. 
Зетот е, исто така, убиен. 
Сведоците велат дека маскирани напаѓачи, вооружени со пушки и гранати, пукале 15 минути. 
Полицијата уапси осуммина осомничени во текот на ноќта, објави министерот за внатрешни работи Бесир Аталај. 
Тој додаде дека прелиминарната истрага покажува оти нападот не бил терористички чин, туку резултат на крвна освета меѓу семејства.
Во другите вести, еден турски војник загина, а друг беше ранет во вооружениот напад во југоисточната провинција Сиирт, објавија медиумите во вторникот. 
Нападот се случи една недела откако десет турски војници загинаа во судирите со членовите на терористичката Курдистанска работничка партија (ПКК) во две други југоисточни провинции, Дијарбакир и Хакари. 
(Новинска агенција Анадолу, НТВ, СННТурк, ТРТ, Хуријет, Сабах, Ватан, Радикал, Јени Сафак, Туркие, Ројтерс, АФП, РИА Новости - 05/05/09)
