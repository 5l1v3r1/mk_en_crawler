03/12/2008
БРИСЕЛ, Белгија -- Генералниот секретар на НАТО, Јап де Хоп Шефер, се надева дека Албанија и Хрватска ќе станат полноправни членки на Алијансата за време на самитот во април во Стразбур-Кел. 
На состанокот на министрите за надворешни работи на членките на НАТО во вторникот (2-ри декември), Де Хоп Шефер ги повика земјите да ги ратификуваат кандидатурите за членство на Албанија и Хрватска. 
Албанскиот министер за надворешни работи, Лулзим Баша, кој присуствуваше на состанокот во Брисел, рече дека околу десет земји ги потпишале протоколите, а другите ветиле дека ќе го сторат тоа наскоро. 
Тие „јасно кажаа дека нема да има одложувања за Албанија и Хрватска да добијат свои места на следниот самит“, рече Баша. 
(Aлсат, Клан, Топ њус, ВОА - 03/12/08)
