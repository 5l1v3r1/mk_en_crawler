28/02/2005
АТИНА, Грција -- Делегација на американскиот Конгрес, предводена од страна на претставникот Боб Гудлате во петокот (25-ти февруари) се состана со министерот за надворешни работи, Петрос Моливјатис, и со министерот за транспорт, Михалис Лиапис.
По разговорите Гудлате потврди дека Вашингтон ја смета Атина за важен сојузник во регионот и им придава голема важност на билатералните односи.
Тој, исто така, укажа на тоа дека припадници на американската бизнис заедница се заинтересирани за можностите за инвестирање во Грција, особено во секторот на телекомуникациите.
Исто така во петокот, јужноафриканскиот претседател Табо Мбеки ја заврши тридневната посета на Атина.
Грчкиот премиер Костас Караманлис вети зајакнување на мировните напори, како и поголема помош од ЕУ за африканските земји.
Мбеки ги повика грчките претпријатија да инвестираат во неговата земја.
(Катимерини - 26/02/05;
AНA, MПA, САБЦ Њус - 25/02/05)
