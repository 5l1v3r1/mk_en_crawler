16/04/2010
ВАШИНГТОН, САД -- Помошник државниот секретар за европски и евроазиски прашања, Филип Гордон, рече дека Западен Балкан е „клучен за иднината на Европа“, за време на сведочењето во четвртокот (15-ти април) пред подкомитетот на американскиот сенат.
Гордон го истакна „огромниот“ напредок што Косово го постигна во двете години по прогласувањето независност, вклучително и првите демократски избори со кои ги спроведе косовската Централна изборна комисија.
Босна и Херцеговина (БиХ), рече Гордон, „постигна значителен напредок во правец на решавањето на проблемите и предизвиците кои се наследени од војната.
Денес Босна има единствена војска, таа е членка на Партнерството за мир на НАТО и го направи првиот голем чекор на патот кон членството во ЕУ“.
„Србија избра проевропска, демократска влада, која презема чекори за воспоставување на владеењето на правото и пазарни реформи и продолжува со подобрувањето на односите со соседите -- со важен исклучок на Косово“, рече Гордон.
Албанија, додаде тој, мора да се бори против корупцијата и да го зајакне развојот.
Гордон ја изрази американската поддршка за кандидатурата на Хрватска за влез во ЕУ, велејќи дека членството е можно на почетокот од 2012 година.
Во поглед на членството во НАТО, „Македонија ќе добие покана ...
веднаш штом ќе биде решен спорот со Грција околу името“.
Црна Гора, истакна Гордон, доби Акционен план за членство (МАП) во декември и ќе отпочне со својот прв циклус на МАП оваа есен.
(веб-страница на американскиот Стејт департмент, Шекули, Балкан веб, Топ ченал, Њус 24 - 15/04/10)
