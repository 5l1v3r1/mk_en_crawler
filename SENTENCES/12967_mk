01/04/2005
БАЊА ЛУКА, Босна и Херцеговина (БиХ) -- Властите на босанските Срби во четвртокот (31-ви март) објавија дека обвинителите испитуваат скоро 900 функционери за да откријат дали тие биле вмешани во масакрот во Сребреница.
Специјалната комисија подготви список на осомничени на барање на Педи Ешдаун, високиот меѓународен претставник во БиХ.
Владата на Република Српска (РС) соопшти дека овој чекор ја одразува „нејзината решеност и посветеност на исполнувањето на сите обврски за разјаснување на настаните во Сребреница во јули 1995 година“.
Во другите вести од четвртокот, Владата на РС потврди дека ќе обезбеди гаранции за ослободување со кауција на пет лица обвинети од страна на Трибуналот на ОН за воени злосторства.
Сите петмина -- Гојко Јанковиќ, Саво Тодоровиќ, Драго Николиќ, Винко Пандуревиќ и Мичо Станишиќ -- се предадоа оваа година.
(Њујорк тајмс, Дневни аваз - 01/04/05;
AФП, Ројтерс, ББС, Фена - 31/03/05)
