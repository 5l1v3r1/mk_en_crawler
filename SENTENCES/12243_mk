13/06/2005
ПРИШТИНА, Косово, Србија и Црна Гора -- Шестата годишнина од пристигнувањето на КФОР беше одбележана со формалната церемонија во саботата (11-ти јуни). 
Командантот на КФОР, Ив де Кермабон, ја истакна решеноста на НАТО за зачувување на безбедноста во покраината, како и обезбедување на континуирана помош на УНМИК во пренесувањето на надлежностите на косовските цивилни власти. 
Де Кермабон, исто така, го повика народот да го отфрли насилството и да работи за подобра иднина.
Сепак, истиот ден претставниците на косовските Срби рекоа дека се незадоволни од резултатите на активностите на меѓународната заедница во покраината досега. 
Тие наведоа дека голем број српски бегалци сé уште не можат да се вратат во своите домови и дека не е загарантирана слободата на движењето за повратниците. 
(Политика - 12/06/05; Танјуг, Бета - 11/06/05)
