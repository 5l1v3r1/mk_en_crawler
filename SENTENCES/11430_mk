22/02/2005
ТИРАНА, Албанија -- Централната изборна комисија (ЦИК) во понеделникот (21-ви февруари) објави дека на политичките партии кои имаат долг кон ЦИК нема да им биде дозволено да добијат средства за кампањите пред овогодинешните парламентарни избори. 
ЦИК истакна дека мерките ќе ги опфатат сите странки што не успеале да го преминат прагот од 2,5 отсто на претходните избори и не ги вратиле средствата на ЦИК како што е предивидено со законот.
Во другите вести, албански официјални претставници и претставници на НАТО се состанаа во понеделникот на разговори во врска со напредокот на земјата во усвојувањето на воените реформи потребни за пристап во Алијансата. 
Официјалните претставници од Министерството за одбрана ја информираа делегацијата на НАТО за мерките што се спроведени изминатата година и за приоритетите во 2005 година. 
(Албански вести - 22/02/05; AП -21/02/05)
