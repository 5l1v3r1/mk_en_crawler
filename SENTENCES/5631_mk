01/03/2010
Од Барис Јилмаз за Southeast European Times -- 01/03/10
Тоа е филм без очигледен политички агол.
И заплетот не е сензационален.
Но, „Мед“ е победник.
Драмата со прекрасна фотографија, за еден ученик и неговиот татко -- дело на 46-годишниот турски режисер Семих Капланоглу -- „Мед“ ја освои наградата за најдобар филм на 60-тиот Берлински филмски фестивал, познат и како Берлинале.
Коментарите на меѓународното жири беа пофални за едноставниот, автентичен поглед на филмот на човечката душа, во приказната за едно младо момче кое оди во шума да го најде својот исчезнат татко, пчелар-талкач.
Филмот доби пофалби за прекрасно обликуваните слики од природата.
Во филмот не е користено никакво вештачко светло, туку само музички запис;
Капланоглу ги користел звуците на природата.
„Мед“ е сниман во Џамлихемсин, град со неверојатни пејзажи во близина на Црното Море, кои се сега загрозени поради плановите за изградба хидроелектрична централа.
„Се надевам дека со оваа награда што ја добивме, успеавме да ја заштитиме и животната средина“, рече Капланоглу.
„Мед“ е последниот филм во неговата филмска трилогија, по минатогодишниот „Млеко“ и „Јајце“ од 2007 година.
Проектите -- во кои е вклучен протагонистот наречен Јусуф -- беа отпочнати како одговор на барањето на режисерот на одговори на своето сопствено постоење, патување кое започнувало во неговите рани 40-ти години.
„Во овие три филма, јас се обидов да го разоткријам мојот лик Јусуф низ времето, на ретроспективен начин“, рече Капланоглу на прес-конференцијата на Берлинале.
„Првиот филм е за неговиот живот во неговите 20-ти години ...
и конечно „Мед“ е за неговиот живот на возраст од шест години.“
„Овие филмови, на еден начин, претставуваат патување низ еден изгубен рај, низ чистота ...
каде што луѓето живеат во хармонија со природата“, рече тој.
Во „Мед“ Јусуф го игра 8-годишниот Бора Алтас.
Откриен од режисерот само неколку недели пред да започне снимањето, момчето прерасна од актер што ветува во некој кој го сврте вниманието на филмски главни градови низ целиот свет.
Во филмот таткото на Јусуф -- пчеларот Јакуп -- прави мед за егзистенција на своето семејство.
Еден ден пчелите исчезнуваат и Јакуп заминува кон далечените планини да ги најде.
Во негово отсуство, Јусуф престанува да зборува.
Читањето на момчето страда и соучениците во селото се подбиваат со него.
За да се справи со својот огромен копнеж, Јусуф одлучува да тргне во потрага по својот татко, одејќи не само низ шумата туку и во непознатото.
Духовно, рече Капланоглу -- сосема личното душевно патување -- претставува покренувачка сила во неговиот живот и неговата уметност.
Со филмот, рече режисерот, тој се обидува да развие „еден вид спиритуален јазик“.
„Златната мечка“ на Капланоглу е втора победа на еден турски режисер во историјата на Берлинале.
Истата следи по црно-белиот класичен филм од 1964 година „Суво лето“, приказна за еден алчен одгледувач на тутун, за кој режисерот Метин Еркшан ја освои наградата.
Според Капланоглу, трансформацијата на турскиот филм започна во доцните 1990-ти.
Тој рече дека оттогаш неговата генерација турски режисери се утврди себеси како нов бран.
Тука спаѓаат Зеки Демиркубуж, Дервиш Заим, Јешим Устаоглу и Нури Билге Чејлан.
Во 2008 година Чејлан ја освои наградата за најдобар режисер на Канскиот филски фестивал за филмот „Три мајмуни“.
Приказните што овие уметници ги раскажуваат, и нивната способност да допрат до меѓународната публика, вели Капланоглу, докажува оти турскиот филм постигна целосен успех.
