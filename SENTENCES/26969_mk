05/11/2009
ПРИШТИНА, Косово -- Меѓународниот цивилен претставник во Косово Питер Фејт вели дека косовските Срби може да ги употребат своите српски пасоши како идентификација за гласање на општинските избори на 15-ти ноември.
„Сите гласачи кои поседуваат валидни документи, пасоши или лични карти може да гласаат ...
додека српската заедница може да гласа со српски пасоши“, рече Фејт во средата (4-ти ноември), по состанокот со шефот на Централната изборна комисија, Несрин Лушта.
Тој ги повика Србите да гласаат, и покрај пораките од Белград за бојкот на изборите.
Лушта рече дека конечните подготовки за изборите се во тек.
Од другите вести, српскиот државен секретар за Косово, Оливер Ивановиќ, предупреди дека косовските Срби избрани овој месец ќе мора да изберат помеѓу своите актуелни работни места и оние кои косовската влада ќе им ги понуди.
Ивановиќ, исто така, ги повика внимателно да размислат дали ќе учествуваат на изборите.
Во меѓувреме, трите српски политички ентитети одлучија да се кандидираат како коалиција.
Нивниот кандидат за градоначалник на Грачаница е Михајло Шчепановиќ.
Српската демократска партија, Српската народна партија, и Независната социјалдемократска партија, одржаа заедничка прес-конференција во средата, на која ја објавија коалицијата.
(Зери, Косова Сот, Коха Диторе, Експрес, Лајм - 05/11/09;
РТК, Кохавижн - 04/11/09)
