17/05/2005
АТИНА, Грција -- Вториот годишен извештај за економската конкурентност -- презентиран од страна на министерот за развој Димитрис Суфас во понеделникот (16-ти мај) -- ја истакнува потребата од интензивирани структурни реформи во економијата и пазарот на труд. 
Според овој документ, подготвен од страна на Центарот за економско планирање и истражување, недоволната конкуренција во Грција во споредба со другите земји-членки на ЕУ е резултат на нарушената функција на пазарот и на структуралните проблеми во економијата. 
Експертите предлагаат зачувување на зголемувањата на вредноста на работната рака како во приватниот, така и во јавниот сектор подеднакво со зголемувањето на производството, воведување на нови регулативи за работното време и целосна приватизација на банкарскиот сектор.
Исто така во понеделникот, грчкиот Генералштаб на вооружените сили објави дека 37 грчки офицери ќе земат учество на вежбата на НАТО „Сојузничка акција 2005“, која ќе се одржи во Шпанија и Франција од вторник до 1-ви јуни. 
Со вежбата треба да се процени оперативната способност на Лисабонската сојузничка команда за мобилизирање и распоредување на Силите за брза реакција на НАТО. 
(Катимерини, Ксинхуанет - 17/05/05; AНA - 16/05/05)
