23/08/2006
БУКУРЕШТ, Романија -- Фредерик Винсент, портпарол на комесарот за работна сила и социјална политика на ЕУ, Владимир Спидла, во интервјуто за романските медиуми изјави дека Европската комисија (ЕК) не смета оти Романците претставуваат закана за британскиот пазар на работна сила. 
Во интервјуто за букурешката агенција „Њуслн“ во вторникот (22-ри август), Винсент рече дека ЕК не добила информации од Лондон за евентуални рестрикции врз бугарските и романските работници. 
Тој додаде дека Романците не претставуваат закана за британскиот, ниту за кој било друг пазар на работна сила на земјите-членки на ЕУ. 
Тој, исто така, истакна дека по пристапот на десетте најнови членки во мај 2004 година, обемот на сивата економија се намалил. 
(NewsIn - 22/08/06)
