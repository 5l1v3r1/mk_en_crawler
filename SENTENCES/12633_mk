07/06/2005
ПРИШТИНА, Косово, Србија и Црна Гора -- Косовската полиција во понеделникот (6-ти јуни) ја презеде контролата врз мостот што ја дели Митровица на два дела - едниот на етничките Албанци и другиот на Србите. 
Француските војници во КФОР се повлекоа од мостот за да овозможат доаѓање на етнички мешаната полициска група од 30 припадници. 
Властите планираат повторно да го отворат мостот за сообраќај на почетокот два часа дневно, а потоа и постојано по јули. 
Според изјавите на официјалните претставници на ОН за меѓународните медиуми, овој чекор ја одразува значително подобрената ситуација во оваа област.
Во другите вести, заменик генералниот секретар на ОН, Луиз Фрешет, за време на посетата на Приштина во понеделникот рече дека за процесот на дефинирање на иднината на Косово ќе се одлучува по комплетирањето на меѓународниот преглед на напредокот на покраината во исполнувањето на меѓународните стандарди на демократијата. 
Прегледот ќе се изврши ова лето. 
Фрешет се состана со косовскиот претседател Ругова и со премиерот Бајрам Косуми. 
(Политика - 07/06/05; Ројтерс, Косова лајв, АП, Танјуг - 06/06/05)
