12/11/2009
БУКУРЕШТ, Романија -- Две од најважните и најактивни невладини организации во Романија, Асоцијатиа про демократија и Медиумската мониторинг агенција, поднесоа петиција до букурешкиот Апелационен суд во средата (11-ти ноември), барајќи откажување на референдумот што го свика претседателот Трајан Башеску.
Ако биде успешен, референдумот ќе го претвори дводомниот парламент во еднодомен, намалувајќи го бројот на членовите од 471 на 300.
Референдумот е закажан за истиот датум како и претседателските избори, 22-ри ноември.
Кристијан Парвулеску, претседател на Асоцијатиа про демократија, вели дека референдумот треба да понуди можност за избор меѓу трансформирање на парламентарната структура и намалување на бројот на пратениците.
Тој додаде дека истиот му дава на Башеску јасна предност, бидејќи тој ќе се појави на плакатите и за референдумот и за претседателските избори -- со што всушност тој нема да биде на рамноправна основа со другите кандидати.
(Евениментул Зилеи, Романија либера, Nine o'clock, Зиуa - 12/11/09;
Реалитатеа, Hotnews.ro, Антена 3, Адеварул - 11/11/09)
