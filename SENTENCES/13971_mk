16/11/2005
САРАЕВО, Босна и Херцеговина (БиХ) -- Американскиот амбасадор во БиХ, Даглас Мекелхани, изјави дека верува оти следниот круг разговори за уставните измени на БиХ - закажани за следната недела во Вашингтон - би можеле да резултираат со еден значителен чекор напред.
Во интервјуто објавено во средата (16-ти ноември) во „Независне новине“ Мекелхани рече дека следниот круг ќе се фокусира како на постигнувањата од Дејтонскиот мировен договор и БиХ во изминатите десет години, така и на она што мора да се направи отсега натаму.
Тој додаде дека Вашингтон е посветен на реструктуирањето на Претседателството на БиХ, Министерскиот совет и државниот парламент.
Исто така во вторникот, Милорад Додик, претседателот на најголемата опозициска партија на босанските Срби, Унијата на независните социјалдемократи, во Вашингтон рече дека босанските водачи ќе објават заеднички повик до обвинетиот за воени злосторства Радован Караџиќ за предавање.
(Независне новине - 16/11/05;
Фена - 15/11/05)
