17/03/2004
САРАЕВО, Босна и Херцеговина (БиХ) -- Командантот на НАТО за Југоисточна Европа, американскиот адмирал Грегори Џонсон, во вторникот (16-ти март) се состана со членовите на трипартитното претседателство на БиХ во Сараево. 
Тој рече дека се надева оти земјата ќе биде поканета да влезе во програмата Партнерство за мир на самитот на Алијансата во јуни во Истанбул. 
Џонсон, исто така, потврди дека пристапуваoето на БиХ нема да биде условено со влезот на Србија и Црна Гора. 
Разговорите се фокусираа и на планираниот трансфер на воената команда во БиХ од НАТО на силите предводени од ЕУ. 
Претседавачот на претседателството, Сулејман Тихиќ, инсистираше на тоа босанските власти да учествуваат целосно во разговорите за мандатот на силите. 
(Извори на ОХР - 17/03/04; ПБС БиХ, НТВ Хајат - 16/03/04)
