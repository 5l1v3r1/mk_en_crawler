31/07/2009
БУКУРЕШТ, Романија -- Претседателот Трајан Башеску во четвртокот (30-ти јули) потврди дека Романија, најверојатно, нема да ги исполни целите зацртани во нејзиниот договор со ММФ за 2009 година, бидејќи економското кратење ќе биде поголемо од договореното ниво од 4 отсто. 
Сепак, Башеску рече дека буџетската празнина мора да остане околу 4,6 отсто од БДП за Романија да влезе во еврозоната во 2014 година. 
Тој предвиде дека ММФ ќе има „разбирање, бидејќи претставниците на Фондот се специјалисти и Романија може да покаже дека не е виновна за“ кризата на надворешните пазари и намалената домашна потрошувачка.
Башеску, исто така, го повика премиерот Емил Боц да го намали бројот на државните службеници за 20 отсто, бидејќи само со намалување на придонесите, нема да биде доволно намалена потрошувачката. 
Нема друга опција, освен да се намали државниот персонал, почнувајќи со вишокот вработени кои се на платниот список, рече тој. 
(Романија либера, Јурналул национал, Гандул - 31/07/09; Aгерпрес, Ксинхуа, Медиафакс - 30/07/09)
