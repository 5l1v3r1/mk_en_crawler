15/02/2008
САРАЕВО, Босна и Херцеговина (БиХ) -- Водачите на четирите партии во владејачката коалиција на Федерацијата на БиХ (ФБиХ) -- Партијата за демократска акција (СДА), Партијата за БиХ (СБиХ), Хрватската демократска заедница БиХ (ХДЗ БиХ) и ХДЗ 1990 -- ќе се состанат в сабота (16-ти февруари) во Сараево на разговори околу последните политички настапи и конкретните проблеми во извршните и законодавните тела на ФБиХ. 
Состанокот е свикан во време кога ескалираа конфликтите помеѓу двете најголеми босански партии -- СДА и СБиХ -- во врска со економските интереси во енергетскиот сектор. 
Покрај ова, двете босански партии и двете хрватски партии и понатаму имаат несогласувања околу новата уставна структура.
Босанските партии инсистираат на создавање интегрирана држава, додека хрватските партии предлагаат федерализација и формирање хрватски ентитет во БиХ. 
(Дневни аваз - 15/02/08; Фена, НТВ Хајат - 14/02/08)
