16/08/2007
АНКАРА, Турција -- Премиерот Реџеп Тајип Ердоган се очекува в четврток (16-ти август) да ја поднесе листата за министри во неговата влада.
Вообичаено тој ќе требаше да исполни 22 места, но по состанокот на Централниот извршен одбор на неговата партија, тој рече дека сака да додаде уште двајца министри.
Тој рече дека Абдула Ѓул сега засега ќе ја задржи позицијата на министер за надворешни работи, макар што неговата владејачка Партија на правдата и развојот го номинираше Ѓул за претседател на земјата.
Во меѓувреме, Ѓул во средата рече дека обидите на некои политичари и воени претставници за попречување на неговата кандидатура би можеле да им се вратат како бумеранг.
Запрашан дали, ако биде избран, неговата жена ќе продолжи да носи шамија на главата и традиционална облека, Ѓул рече дека турскиот устав ги штити човековите права и слободниот избор.
(Заман - 16/08/07;
новинска агенција Анадолу, Хуријет, Ројтерс, Јуроп прес -- 15/08/07)
