30/03/2011
АНКАРА, Турција -- Смртната казна треба да остане во рамките на законите на Турција, без оглед дали ќе се спроведува или не, рече во вторникот (29-ти март) Бурхан Кузу, пратеник на владејачката Партија на правдата и развојот и шеф на парламентарната Уставна комисија. 
Неколкумина додадоа дека иако истата можеби е пожелна, повторното воведување на смртната казна не изгледа остварливо. 
Расправата од вторникот беше поттикната од силувањето и убиството на трите деца, чии тела беа откриени по неколку месеци, како и убиството на друго дете од страна на неговата маќеа.
Членовите на најголемата опозициска партија, Републиканската народна партија, се спротивставија дури и на дискутирањето за смртната казна, додека пратеник од прокурдската Партија на мирот и демократијата, го осуди коментарот на Кузу. 
Турција ја укина смртната казна во 2001 година во рамките на реформите за пристапување во ЕУ, со имплицитен договор меѓу трите коалициски партии во тоа време. 
(Заман - 30/03/11; Хуријет - 29/03/11)
