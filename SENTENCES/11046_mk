30/05/2005
САРАЕВО, Босна и Херцеговина (БиХ) -- Во изјавата објавена во неделата (29-ти мај) шефот на полицијата на ЕУ, Кевин Карти, рече дека сé додека полицискиот систем во БиХ не биде целосно реформиран, ќе биде невозможно да се постигнат стандардите на ЕУ во оваа област. 
Ефикасното реструктуирање бара преминување на сегашните граници на ентитетите, рече Карти, додавајќи дека предложената мапа на полициските региони е направена врз основа на работата на експертите, а парламентарниците во Република Српска (РС) треба безусловно да ја поддржат. 
В понеделник Парламентот на РС треба да одржи седница за реформските планови.
Во другите вести, главниот заменик висок претставник, Лари Батлер, изјави дека несигурноста што ја покажаа босанските власти во однос на реформите и интеграцијата во ЕУ претставува најголема пречка за зголемување на странските инвестиции во земјата. 
Неговата изјава беше објавена во понеделничкото издание на бањалучкиот весник „Независне новине“. 
(Независне новине - 30/05/05; ПБС БиХ - 29/05/05)
