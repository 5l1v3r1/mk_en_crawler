02/09/2008
ПРИШТИНА, Косово -- Комисиите од Косово и Македонија во понеделникот (1-ви септември) започнаа со одбележувањето на границата помеѓу двете земји во регионот Дебелдех.
Одбележувањето се заснова на катастарски податоци, а не на договорот постигнат помеѓу Скопје и Белград во 2001 година, објавија албанските медиуми.
Придружувани од косовски и македонски полицајци, комисиите работат континуирано.
Српските власти сé уште не учествуваат во процесот, кој се очекува да му врати 429 хектари земјиште на Косово.
Во другите вести од понеделникот, српскиот министер за образование, Жарко Обрадовиќ, потврди дека неговата влада одлучила да не ги признава дипломите што ги дава Универзитот во Приштина и кои имаат печат на УНМИК.
Неговиот коментар уследи еден ден откако Риза Халими, водач на етничките Албанци од областа на Прешево, за новинарите изјави дека потегот „доаѓа одненадеж, со оглед на тоа што прашањето беше решено во 2001 година“.
(Коха диторе, Лајм, Зери, Експрес - 02/09/08;
Taнјуг, Бета, Б92, РТС - 01/09/08)
