12/12/2008
AТИНА, Грција -- Грците што живеат во странство демонстрираа во неколку европски градови во четвртокот (11-ти декември), во знак на солидарност со масовните протести во Грција поттикнати од смртта на 15-годишниот Александрос Григоропулос, кој беше убиен од полицаец минатата недела.
Демонстрации беа организирани во Мадрид, Барселона, Копенхаген, Бордо, Истанбул, Рим и Москва, од кои многу завршија со апсења.
Набљудувачите ги опишуваат како опасна ескалација на ситуацијата.
Во меѓувреме, во Атина, демонстрантите нападнаа неколку полициски станици во четвртокот и ги вандализираа продавниците во областите Неа Смирни и Галаци.
Полицијата вели дека околу 15 универзитети и околу 100 средни училишта во Атина и Солун и понатаму се окупирани од студенти.
Повеќе од 1.000 луѓе учествуваа на митингот во северниот град Солун.
Неколку стотици демонстранти се судрија со безбедносните сили пред затворот Коридалос, западно од Атина, чекајќи го пристигнувањето на двајцата полицајци обвинети во врска со смртта на тинејџерот.
(Тајмс, Дејли телеграф, АП - 12/12/08;
AФП, Ројтерс, АНА-МПА, ДПА, Нафтемборики, СКАИ, In.news - 11/12/08)
