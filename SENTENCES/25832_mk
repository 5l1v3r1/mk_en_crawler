18/02/2010
БУКУРЕШТ, Романија -- Министерот за економија, Адријан Видиану, во четвртокот (18-ти февруари) потврди дека рускиот енергетски гигант Гаспром го поканил романското претпријатие Трансгас да се приклучи на проектот Јужен тек.
Заменик-претседателот на Гаспром Александар Медведев допатува во земјата во средата, на разговори за зголемување на заедничката екстракција на природен гас.
Покрај тоа, Гаспром инсистира на изградба на капацитет за складирање природен гас, заедно со Ромгас, романскиот монопол за природен гас.
Гаспром, исто така, изрази подготвеност да ги елиминира посредниците во потенцијалниот иден договор за дотур на гас со Романија.
Сегашниот договор истекува на крајот од следната година.
(Евениментул зилеи - 18/02/10;
Hotnews.ro - 17/02/10)
