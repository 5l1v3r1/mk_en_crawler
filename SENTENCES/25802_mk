19/02/2010
ТИРАНА, Албанија -- Претседателот на Парламентарното собрание на Советот на Европа (ПАЦЕ), Мевлут Чавусоглу, ќе ја предводи делегацијата која му помага на претседателот Бамир Топи во посредувањето за политичките преговори меѓу владата и опозицијата во тековниот бојкот на парламентот.
Делегацијата на Чавусоглу ќе го поддржи процесот на обновување на политичкиот дијалог во Албанија, објави во четвртокот (18-ти февруари) канцеларијата на Советот на Европа во Тирана.
Во другите вести, претседателот на Парламентарното собрание на ОБСЕ, Јоао Соарес, ја повика опозициската Социјалистичка партија (СП) да го прекине парламентарниот бојкот.
Соарес ја поздрави идејата за формирање парламентарна комисија која ќе ги испитува наводните нерегуларности на општите избори во јуни 2009 година.
Соарес даде изјава во Виена, по состанокот во четвртокот со претседателката на албанскиот парламент Јозефина Топали и водачот на СП, Еди Рама.
(Лајмфундит, Телеграфи, Шекули, Ора њус - 18/02/10)
