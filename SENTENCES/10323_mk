22/09/2004
АНКАРА, Турција -- Претседателот Ахмет Неџдер Сезер во вторникот (21-ви септември) изјави дека Исламот не треба да се поврзува со тероризмот, како и дека терористичките дела не смеат да се спроведуваат во име на верата.
„Тероризмот претставува злосторство против човештвото“, рече Сезер за време на состанокот на Регионалниот совет во Анкара, истакнувајќи дека во верата и во Исламизмот нема место за бруталност и фанатизам.
Во меѓувреме, во вторникот, една курдска група, која се нарекува себеси Курдистански соколи на слободата, ја презеде одговорноста за експлозијата на бомба во Мерсин, во близина на местото каде што се одржуваше поп-концерт, при што беа повредени 13 лица.
Минатиот месец истата група ја презеде одговорноста за смртоносните бомбашки напади во два истанбулски хотели.
Турската полиција ја поврзува групата со забранетата терористичка група, Курдистанската работничка партија, сега позната како КОНГРА-ГЕЛ.
(НТВ, АФП - 21/09/04)
