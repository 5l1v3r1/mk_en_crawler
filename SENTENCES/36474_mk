10/08/2004
СКОПЈЕ, Македонија -- Поранешниот директор на македонското Биро за јавна безбедност, генерал Горан Митевски, во понеделникот (9-ти август) беше сослушан во скопската канцеларија на Трибуналот на ОН за воени злосторства.
Според извештаите, двајцата хашки обвинители го прашувале во врска со специјалната операција во селото Sуботен во август 2001 година.
Десет цивили загинаа за време на оваа операција.
Адвокатот на Митевски, Сашо Дуковски, изјави дека истрагата на Трибуналот за овој случај влегува во својата последна фаза.
Тој инсистираше на тоа дека неговиот клиент не е одговорен за настаните што се случија и рече дека Митевски целосно соработувал со Трибуналот.
Се очекува обвинителите да сослушаат уште 17 други лица во текот на следните неколку дена.
Главниот обвинет за "случајот Sуботен", поранешниот министер за внатрешни работи Sубе Бошковски, се смета дека избегал од Македонија.
(Утрински весник, Дневник - 10/08/04;
A1 TВ - 09/08/04)
