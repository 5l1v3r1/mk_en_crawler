18/05/2007
САМАРА, Русијa -- Косово е во фокусот на дискусиите во петок (18-ти мај) на самитот ЕУ-Русија, кој се одржува во Самара, во време кога според некои извештаи Русија одлучила да стави вето на планот на Марти Ахтисари за конечниот статус на покраината. 
Доцна во четвртокот рускиот претседател Владимир Путин се состана со претседателот на Европската комисија Жозе Мануел Баросо и со германската канцеларка Ангела Меркел, чија земја мометно претседава со ЕУ. 
Рускиот пратеник Михаил Маргелов рече дека европските водачи нема да ја променат позицијата на Москва за Косово. 
„Ставот на Русија е дека ниту една одлука за Косово нема да биде легитимна без согласност од двете страни“, рече тој.
Исто така во четвртокот, американскиот армиски генерал Вантц Џ.Кредок, врховен командант на НАТО за Европа, рече пред комисијата на американскиот сенат дека понатамошните одложувања во процесот на статусот нема да сторат ништо друго освен да создадат услови за ново насилство во Косово. 
„Јас сметам дека што повеќе се одложува резолуцијата, ќе биде потребно повеќе време за заокружување на процесот во Советот за безбедност, ќе биде поголема можноста за непријателство и ќе биде поголема веројатноста за насилство во Косово“, рече тој. 
(РТК, РФЕ, Телеграфи, Б92, Макфакс, АП - 18/05/07)
