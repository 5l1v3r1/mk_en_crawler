30/10/2006
АНКАРА, Турција -- Началникот на Генералштабот на армијата, генерал Јашар Бујуканит, ќе биде во официјална посета на Грција од 1-ви до 4-ти ноември. 
Тој ќе се состане со својот грчки колега, адмирал Панајотис Чинофотис, на разговори околу начините за зајакнување на взаемната доверба и безбедност.
Во своето обраќање пред турската јавност во неделата, на Денот на републиката, Бујуканит рече дека сепаратизмот и фундаментализмот се најголемите закани за земјата. 
Тој инсистираше на тоа дека војската ќе продолжи со заштитата на секуларниот и демократскиот систем.
Во другите вести, поплавите што беа предизвикани од обилните врнежи во југоисточната покраина Санлиурфа однесоа најмалку четири животи изминатиот викенд. 
Поројните дождови што започнаа во петокот поплавија повеќе од 100 објекти во регионот. 
(Радикал, Сабах - 30/10/06; Агенција Анадолу - 28/10/06)
