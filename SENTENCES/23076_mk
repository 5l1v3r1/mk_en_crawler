03/11/2008
БУКУРЕШТ, Романијa -- Околу 75.000 наставници, поврзани со Федерацијата на синдикатите во образованието „Спиру Харет“, во понеделникот (3-ти ноември) одржаа предупредувачки штрајк, протестирајќи поради владиното одложување на зголемувањето на платите од 50 отсто, кое им го одобри парламентот. 
Три други федерации од образованието во земјата ќе започнат предупредувачки штрајк за една недела. 
Сите четири федерации ќе започнат сеопфатен генерален штрајк на 18-ти ноември. 
Минатата недела претседателот Трајан Башеску побара од синдикатите да ги одложат сите протести до по општите избори на 30-ти ноември.
Во неделата министерот за финансии Варујан Восганијан потврди дека владата нема да се покори на барањата на синдикатите, велејќи дека ниту една влада не би го спровела контроверзното зголемување на платите во неговата сегашна форма, бидејќи ниту една партија не сака да преземе одговорност за неговите буџетски последици. 
„Секоја влада која ќе дојде ќе бара начин да ја одложи неговата примена или да го промени“, изјави Восганијан на семинарот во централниот град Синаја. 
(Зиуа, Јурналул натионал, Романија либера, Гардијанул, Котидианул - 03/11/08; Meдиафакс, Хотњус, Реалитатеа ТВ - 02/11/08)
