20/11/2009
БРИСЕЛ, Белгија -- Водачите на ЕУ во четвртокот (19-ти ноември) се согласија да го назначат белгискиот премиер Херман ван Ромпуј за прв постојан претседател на Европскиот совет. 
Комесарката на ЕУ за трговија, Кетрин Ештон, од Велика Британија, беше назначена за шеф на надворешната политика. 
Двете места се создадени со Лисабонскиот договор, кој има за цел рационализација на процесот на носење одлуки во ЕУ. 
Договорот влезе во сила на 1-ви декември. 
Ван Ромпуј рече дека жали што морал да се откаже од премиерската функција во Белгија, но го прифаќа предизвикот. 
„Ви благодарам за честа што ми ја укажавте“, рече тој.
Соединетите Држави ги поздравија двете именувања, велејќи дека тие ќе го зајакнат односот на Европа со Вашингтон. 
Но, про-ЕУ политичарите во Турција изразија загриженост дека номинацијата на Ван Ромпуј може да влијае на кандидатурата на Анкара за ЕУ. 
Членот на турскиот парламент Онур Ојмен за Би-Би-Си изјави дека пред неколку години ван Ромпуј рекол оти се противи на членството на Турција на верска и културна основа. 
„Не сме многу оптимисти во врска со иднината на нашите односи за време на неговото претседавање“, додаде Ојмен. 
(AФП, АП, Ројтерс, ДПА, ББС, СНН, ЕУопсервер - 19/11/09)
