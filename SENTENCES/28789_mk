11/08/2010
БУКУРЕШТ, Романија -- Еден француски државјанин осуден во банкарска проневера на 600.000 евра е уапсен во Романија и наскоро ќе им биде предаден на властите во земјата, објави во вторникот (10-ти август) портпаролката на судот Клаудија Илиес. 
Чарли Филипе Жак Пол беше уапсен во село во западна Романија минатата недела, врз основа на меѓународната потерница што ја издаде Франција во јуни. 
Судот таму го осуди Пол на седум години затвор во 2007 година за користење лажни документи за лична идентификација, за да отвори 37 банкарски сметки и побара банкарски заем во вкупна висина од 600.000 евра. 
Тој успеа да избега за време на судењето.
Во другите вести, седум лица, вклучително и еден локален функционер, се уапсени и обвинети за шверц на цигари од Србија, информираше портпаролот на романската погранична полиција Киприан Гаич во вторникот. 
Тој рече дека четворица членови на групата биле фатени во шверц на 18.000 кутии цигари во запрежна кола. 
Локалниот функционер Зоран Вертопан, од градот Дета, беше, исто така, уапсен под сомневање дека бил водач на групата. 
Вертопан е член на владејачката Демократска либерална партија. 
(AП, Адеварул, Котидианул, Зиаре - 10/08/10)
