16/01/2009
СОФИЈА, Бугарија -- Помеѓу 2.000 и 5.000 луѓе се собраа втор ден по ред во четвртокот (15-ти јануари) во Софија, повикувајќи на оставка на владата.
Демонстрантите протестираат поради корупцијата и економските проблеми во земјата.
Протестите во четвртокот, организирани од неколку невладин организации, завршија мирно, без немирите кои ги одбележаа демонстрациите во средата.
Околу 1.500 полицајци ја чуваа областа пред парламентот во центарот на Софија.
Десничарските членови на парламентот се приклучија на митингот во знак на солидарност со демонстрантите.
Претходно, водачот на опозициската партија Демократи за посилна Бугарија, Иван Костов, повика на оставка на министерот за внатрешни работи, Михаил Миков, велејќи дека тој сноси целосна одговорност за наводната полициска бруталност врз демонстрантите во средата.
(БГНЕС, Софиска новинска агенција, Ројтерс, Медиапул, БТВ, Дарик - 15/01/09)
