07/03/2008
Европската комисија (ЕК) одвои 125 милиони евра за финансиска поддршка за Косовo во 2008 година, рече во понеделникот (3-ти март) шефот на Канцеларијата за врски во Косово, Кјартан Бјорнсон. 
Средствата ќе бидат искористени за проекти поврзани со социјалниот развој, образованието и зајакнувањето на владеењето на правото.
***
Aлбанскиот трговски дефицит беше за 21,9 отсто повисок во јануари во споредба со истиот месец во 2007 година, објави во петокот (29-ти февруари) албанскиот Институт за статистика. 
Трговскиот дефицит во јануари достигна 172,5 милиони евра, при што извозот изнесуваше 61,5 милиони евра, а увозот 234 милиони евра. 
ЕУ е најголемиот трговски партнер на Албанија со 65,3 отсто од целата трговија.
***
Одборот на извршни директори на Светската банка ја одобри новата Стратегија за партнерство на земјата на Групата на Светската банка со Tурција, која го покрива периодот од 2008 до 2011 година. 
Според изјавата објавена од страна на Банката во петокот (29-ти февруари) стратегијата ги определува финансиите на Банката за програмите на владата, или гарантирани од владата, во висина од 6,2 милијарди американски долари.
***
Грција инвестираше околу 14 милијарди евра во Балканот, според неодамнешните податоци на грчкото Министерство за економија и финансии. 
Околу 4.000 грчки претпријатија со 200.000 вработени работат во регионот. 
Грција е најголем странски инвеститор во Maкедонија, Албанијa и Србијa, и е трет најголем странски инвеститор во Бугаријa.
***
Црна Гора и Норвешка потпишаа меморандум за разбирање, за билатералната економска соработка во петокот (29-ти февруари). 
Норвешка ќе ги поддржи црногорските проекти во областите како што се: водоснабдувањето, енергијата, образованието и одбраната.
***
Најголемиот словенечки малопродавач на гориво „Петрол“ во петокот (29-ти февруари) објави дека планира да инвестира околу 17 милиони евра во малопродажната мрежа во Босна и Херцеговинa (БиХ). 
Директорот на нафтеното претпријатие „Петрол БиХ“, Александар Малаковски, објасни дека претпријатието сака двојно да го зголеми бројот на своите 26 бензиски пумпи до 2010 година. 
Минатата година босанското преставништво на „Петрол“ постигна нето профит од 670.000 евра.
(Разни извори – 29/02/08-07/03/08)
