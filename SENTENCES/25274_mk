29/03/2010
AТИНА, Грција -- Тинејџер загина, а неговата помала сестра беше сериозно повредена во експлозијата на бомба пред центарот за обука на државните службеници во Атина, доцна во неделата (28-ми март).
Мајката на двете деца беше, исто така, повредена.
Според извештаите, семејството -- авганистански мигранти -- барале храна во контејнер за отпад пред зградата, кога момчето ја пронашло и ја отворило торбата со експлозивната направа, детонирајќи ја.
Министерот за заштита на граѓаните, Михалис Хрисохоидис, рече дека се работи за „одвратен терористички чин“ и вети дека ќе ги донесе виновниците пред лицето на правдата.
Две други бомби беа пронајдени во Солун и неутрализирани пред да можат да нанесат штета.
(AНА-МПА, АФП, АП - 28/03/10)
