25/06/2009
СОФИЈА, Бугарија -- Поранешниот косовски премиер Агим Чеку ќе остане во притвор 72 часа, објавија бугарските власти во средата (24-ти јуни). 
Водачот на Социјалдемократската партија беше уапсен во вторникот од страна на бугарската полиција на пограничен премин со Македонија, врз основа на меѓународната потерница што ја издаде Србија. 
Белград го товари за вмешаност во злосторства против српските цивили за време на косовскиот конфликт во периодот 1998-1999 година. 
Обвинителите во Софија не ја исклучија можноста за екстрадиција на Чеку во Србија, по евентуално барање од Белград. 
(Зери, Коха Диторе, Косова Сот, Експрес - 25/06/09; Б92 - 24/06/09)
