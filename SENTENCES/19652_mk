23/01/2008
БЕЛГРАД, Србија -- Премиерот Воислав Коштуница ќе го поддржи водачот на Демократската партија и актуелен претседател Борис Тадиќ во вториот круг од претседателските избори на 3-ти февруари, објави во средата (23-ти јануари) весникот Блиц.
Демократската партија на Србија (ДСС) на Коштуница, наводно, побарала од Тадиќ да се спротивстави на доаѓањето на каква било мисија на ЕУ во Косово без нова резолуција на Советот за безбедност на ОН, додека Тадиќ инсистирал на тоа ДСС јасно да го поддржи потпишувањето на Договорот за стабилизација и асоцијација со ЕУ.
Изворот вели дека двете партии постигнале принципиелен договор, но се очекуваат и нови преговори.
ДСС во првиот круг од изборите во неделата го поддржа Велимир Илиќ.
Тој беше трет, со 7 отсто од гласовите.
Во вториот круг, Тадиќ се соочува со заменик-претседателот на ултранационалистичката Српска радикална партија, Томислав Николиќ, кој беше прв.
(Блиц, Вечерње новости - 23/01/08;
Бетa - 22/01/08)
