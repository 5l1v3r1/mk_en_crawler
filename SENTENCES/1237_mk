28/04/2009
Генералниот секретар на НАТО, Јап де Хоп Шефер, во четвртокот (23-ти април) беше во Букурешт и во петокот беше во последна посета на Романијa пред крајот на својот мандат на 31-ви јуни. 
Посетата беше одбележување на 60-тата годишнина од основањето на НАТО и петтата годишнина од влезот на Романија во Алијансата. 
Де Хоп Шефер и романскиот министер за надворешни работи, Кристијан Диаконеску, се состанаа во петокот на разговори околу црноморските и западнобалканските прашања.
***
Грчкиот премиер Костас Караманлис во четвртокот (23-ти април) ја повика Tурција да ја промени својата политика кон Кипар и да одигра клучна улога во помошта за повторно обединување на поделениот остров. 
Во Никозија, Караманлис и кипарскиот претседател Деметрис Христофиас изразија поддршка за пристапувањето на Турција во ЕУ, но рекоа дека Анкара треба да ги исполни своите обврски пред да пристапи во блокот.
***
Шведскиот премиер Фредрик Рајнфелд во вторникот (28-ми април) вети целосна поддршка од неговата земја за процесот на пристапување на Tурција во ЕУ. 
„Турција припаѓа на Европа“, рече Рајнфелд за време на официјалната посета. 
Подоцна тој оствари разговори со колегата Реџеп Тајип Ердоган и претседателот Абдула Ѓул.
***
Американскиот државен секретар Хилари Клинтон ги повика <b>Грција</b> и Maкедонијa да постигнат „прифатливо решение“ во нивниот спор околу името, објавија медиумите во четвртокот (23-ти април). 
Клинтон ги охрабри земјите да ги надминат разликите за да се деблокира кандидатурата на Македонија за влез во НАТО. 
Клинтон, исто така, рече дека Вашингтон ќе продолжи да дискутира околу ова прашање со своите партнери во НАТО и ЕУ.
***
<b>Mакедонија</b> следниот месец ќе го испрати Љубиша Георгиевски за свој амбасадор во Србијa, објавија локалните медиуми во понеделникот (27-ми април). 
Србија го протера последниот македонски претставник во Белград, Александар Василевски, во октомври, по признавањето од страна на Скопје на независноста на <b>Косово</b>.
***
Бугарскиот премиер Сергеј Станишев во вторникот (28-ми април) се состана со рускиот претседател Дмитри Медведев, во рамките на својата официјална посета на Русија. 
Експертите шпекулираат дека еднодневното одложување на состанокот значи бугарско-руско несогласување околу проектот Јужен тек. 
Софија сака нов гасовод наместо да й даде на Русија пристап до бугарската мрежа на природен гас.
***
Грција и Aлбанијa во понеделникот (27-ми април) потпишаа договор за одбележување на нивниот поморски простор и епиконтинетален појас во Јонското Море. 
Албанскиот премиер Сали Бериша и неговиот грчки колега во посета на земјата, Коста Караманлис, рекоа дека договорот е „особено значаен“. 
Караманлис вети целосна поддршка од Грција за кандидатурата на Албанија за ЕУ и му честиташе на Бериша за неодамнешниот пристап на неговата земја во НАТО.
(Разни извори -- 21/04/09-28/04/09)
