03/02/2005
БРИСЕЛ, Белгија -- За време на сединицата во средата (2-ри февруари) Комисијата за надворешни работи на Европскиот парламент (ЕП) изрази сериозна загриженост во врска со економската и социјалната ситуација во Западен Балкан и ја повика ЕУ да усвои појасна стратегија за интеграција. 
Во нацрт-резолуцијата Комисијата, исто така, побара од државите да работат заеднички на подобрувањето на регионалната инфраструктура и, во повеќето случаи, да соработуваат подобро со Трибуналот на ОН за воени злосторства. 
Комисијата, исто така, ја истакна важноста на решавањето на политичката криза во Босна и Херцеговина и апсењето на обвинетите Радован Караџиќ и Ратко Младиќ. 
За Хрватска Комисијата препорача унапредување на врските со Хашкиот трибунал и апсење на Анте Готовина, генералот во бегство. 
Од Србија и Црна Гора се бара да ги реши проблемите што произлегуваат од државната заедница и статусот на Косово. 
Резолуцијата ги наведува постигнувањето на поголема политичка стабилност, спроведувањето на административните реформи и засилувањето на борбата против криминалот и корупцијата како главни приоритети за Албанија, додека од Македонија се бара спроведување на клучниот мировен договор, особено децентрализацијата. 
(Утрински весник - 03/02/05; Веб-страница на ЕУ, Танјуг - 02/02/05)
