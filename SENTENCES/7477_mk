26/04/2013
Александар Павлевски за Southeast European Times во Скопје -- 26.04.13
Неодамнешното апсење на поранешниот директор на македонската агенција за безбедност, под обвинение за перење пари, е поздравено од експертите како значаен чекор во рамките на напорите на државата за борба против корупцијата.
Скопскиот суд им изрече 30-дневен притвор на Слободан Богоевски, неговите адвокати Васко Томановиќ и Владо Пешликоски, и уште двајца други осомничени, за перење на еден милион евра и фалсификување документи.
Според полицијата, групата извршила измама кон словенечкиот синџир супермаркети Меркатор, кој купил 19.000 квадратни мерки земјиште на атрактивна локација во Скопје, со цел да изгради објект таму.
Земјиштето било првично продадено на кипарската компанија Централ балкан инвестмент, но поради претходни нерешени правни прашања во врска со земјишната парцела, македонското Министерство за транспорт и комуникации побарало раскинување на договорот.
Договорот бил раскинат, но следниот ден Томановиќ склучил договор во име на Централ балкан инвестмент ДООЕЛ Скопје, а не кипарската фирма, кој наводно го основал три месеци претходно, и Меркатор.
Томановиќ, потоа, склучил нов договор со Богоевски и Интерпарт ком ДООЕЛ Скопје, во сопственост на Пешликовски, за да посредува во поништувањето на оригиналниот договор.
„Според доказите, тие го искористиле поништувањето на договорот за да ги прикријат незаконски стекнатите пари во висина од преку еден милион евра, а потоа склучиле лажни договори меѓу себе со претпријатија во нивна сопственост, за да посредуваат во раскинувањето на договорот кој бил веќе раскинат“, рече Котевски.
„Групата е осомничена за префрлање пари на Централ балкан инвестмент во Скопје, во сопственост на еден од адвокатите, наместо на Централ балкан инвестмент ЦБИ во Никозија, Кипар“, рече Котевски.
„Нивниот проблем бил како да ги исперат парите и да ги внесат во правен промет“, рече за SETimes Иво Котевски, портпарол на македонското Министерство за внатрешни работи.
Експертите ја пофалија полициската акција како уште еден сигнал дека Македонија е сериозна во справувањето со корупцијата на високо ниво, особено со луѓето што се на чувствителни позиции како што е државата агенција за безбедност.
„Многу е важно да се даде пример дека злоупотребата на службената положба и злоупотребата на официјалните податоци, како во случајот на Богоевски, нема да се толерира“, рече за SETimes Иван Бабановски, поранешен директор на третиот сектор на агенцијата за безбедност.
Иако добредојдена, полициската операција е задоцнета и ги покажува предизвиците за обвинителството во справувањето со организираниот криминал во рамките на безбедносните структури, рече Фросина Ременски, професорка на факултетот за безбедносни студии во Скопје.
„Богоевски беше осомничен во неколку криминални случаи ... 
Податоците со кои располагал Богоевски додека работел како директор на безбедноста во државата, му овозможиле значителна предност во неговите приватни комуникации и деловни трансакции“, рече Ременски за SETimes.
„Денес апасењето на Богоевски покажа дека и тие можат да му наштетат нему, иако е премногу рано да се зборува за исходот на полициската акција, бидејќи обвинителството треба допрва да се произнесе за силата на доказите и обвинението“, додава Ременскии.
Што може да стори Македонија за да ја зајакне борбата против корупцијата во земјата? 
Споделете ги вашите идеи во делот за коментари долу.
