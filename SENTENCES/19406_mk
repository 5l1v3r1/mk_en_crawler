25/02/2008
САРАЕВО, Босна и Херцеговина (БиХ) -- Судот на БиХ во петокот (22-ри февруаро) го осуди војникот Идхан Сипиќ од босанските муслимани на осум години затвор за воени злосторства.
Сипиќ (40) го призна убиството на една српска старица во северозападното село Корјеново Брдо во септември 1995 година.
Ова беше прв случај на воени злосторства што е решен според договорот за помала казна во замена за признавање на вината со државното обвинителство.
Исто така во петокот, судот го потврди обвинението против Ивица Врдољак.
Припадник на Хрватскиот одбранбен совет во 1992 година, Врдољак е обвинет за малтретирање и тортура на цивили во градовите Поље и Босански Брод.
(AФП, Фена - 22/02/08)
