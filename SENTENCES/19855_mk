24/10/2007
БУКУРЕШТ, Романија -- Претседателот Трајан Башеску во вторникот (23-ти октомври) рече дека потпишал декрет со кој се повикува на референдум за мнозинскиот гласачки систем, на истиот ден кога ќе се одржуваат и изборите за Европскиот парламент.
Датумот е 25-ти ноември.
Но, владата во вторникот објави дека ќе побара гласање за доверба во врска со нацрт-законот за мнозинскиот гласачки систем, во обид да го спречи Башеску да организира референдум.
Тој и премиерот Калин Попеску Таричеану јавно се расправаат околу потребата за нов изборен систем, за кој Башеску вели дека ќе ги направи политичарите поодговорни спрема гласачите.
(Евениментул зилеи, Котидианул, Nine o'clock, Гандул - 24/10/07;
Hotnews.ro, Ромпрес, Ројтерс - 23/10/07)
