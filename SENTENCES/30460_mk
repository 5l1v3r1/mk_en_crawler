18/02/2011
ТИРАНА, Албанија -- Долготрајниот политички ќор-сокак ја загрозува европската перспектива на Албанија, беше цитирана изјавата Едвард Кукан, шеф на делегацијата на Европскиот парламент за односи со Југоисточна Европа, во четвртокот (17-ти февруари). 
Дојче Веле објави дека Кукан потврдил оти дебатата што се одржа во Европскиот парламент претходно оваа недела за Албанија била конструктивна и ја покажала решеноста на политичарите за решавање на кризата. 
Сепак, тој истакна дека подготовките за локалните избори во мај мора да започнат, и дека препораките на ОБСЕ за Изборниот законик мора да се земат предвид.
Во меѓувреме, опозициската Социјалистичка партија во петок се враќа на главниот плоштад во Тирана за уште еден протест против владата. 
Партијата вели дека овој ќе биде мирен, за разлика од оној на 21-ви јануари. 
(Балкан веб, Шекули, Шкип, Дојче веле, Топ ченал, Лајмифундит, Телеграфи - 17/02/11)
