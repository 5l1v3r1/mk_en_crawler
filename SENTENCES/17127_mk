02/04/2006
БЕЛГРАД, Србија и Црна Гора -- Делегациите од Белград и Приштина в понеделник (3-ти април) во Виена ќе се состанат за третиот круг од разговорите.
Меѓуопштинската соработка и финансирањето на локалните институции се очекува да бидар главниот фокус на разговорите.
Во саботата, српскиот претседател Борис Тадиќ, премиерот Воислав Коштуница и министерот за надворешни работи на Србија и Црна Гора, Вук Драшковиќ, одржаа состанок зад затворени врати со српскиот преговарачки тим.
Според официјалното соопштение учесниците одлучиле да се формира специјална група за решавање на економските и финсиските прашања поврзани со процесот на одредување на статусот на Косово.
Идната комисија ќе ја предводи ректорот на Белградскиот универзитет, Дејан Поповиќ.
Во саботата водачот на косовската опозиција, Хашим Тачи, кој е, исто така, и член на косовскиот преговарачки тим, ги повика косовските Срби да се вратат во своите домови во покраината.
Тој, исто така, ја повика владата на премиерот Агим Чеку да преземе целосна одговорност за враќање на српските бегалци, вклучувајќи ја и финансиската поддршка за процесот.
Во меѓувреме, во новиот извештај на Мисијата на ОБСЕ во Косово се вели дека е постигнат напредок во судските реформи и се наведуваат повисоките стандарди и професионализмот помеѓу судиите и адвокатите, како и вклучувањето на меѓународни судии и обвинители во меѓуетничките случаи и случаите на организиран криминал.
Истовремено, Мисијата на ОБСЕ вели дека се потребни и понатамошни напори.
(Политика - 02/04/06;
Танјуг, РТС - 01/03/06;
веб-страница на ОБСЕ - 31/03/06)
