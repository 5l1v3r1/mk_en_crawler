22/11/2005
ЊУЈОРК, САД -- Советот за безбедност на ОН во понеделникот (21-ви ноември) едногласно ја донесе одлуката за продолжување на мандатот на мировните сили на ЕУ во Босна и Херцеговина (БиХ) за една година. 
Донесувањето на одлуката се совпадна со десетгодишнината од Дејтонскиот мировен договор. 
Резолуцијата ја потврди посветеноста на Советот на условите од договорот, како и на суверенитетот и територијалниот интегритет на сите земји во регионот. 
ЕУ ја презеде мировната мисија на БиХ од НАТО во декември 2004 година и моментно таму се наоѓаат 6.500 војници. 
Во текстот објавен на веб-страницата на ОН, Советот, исто така, истакнува дека властите во БиХ се пред сé одговорни за мировниот процес и за соработката со Трибуналот на ОН за воени злосторства. 
(AФП, АП, Ројтерс, ББС, веб-страница на ОН, Фена, НТВ Хајат - 21/11/05)
