13/07/2006
БУКУРЕШТ, Романија -- Британскиот амбасадор во Букурешт, Робин Барнет, во средата (12-ти јули) рече дека Велика Британија ќе го укине визниот режим за романските државјани, пред пристапот на земјата во ЕУ. 
Барнет додаде дека неговата амбасада во септемви ќе воведе онлајн систем на аплицирање за виза, кој се очекува да стави крај на долгите редици што се прават пред амбасадата. 
Во Вашингтон, Сенатот ја разгледува можноста за олеснување на американскиот визен режим за Романците.
Барнет, исто така, изрази поддршка за новата романска иницијатива за борба против корупцијата, која започна во средата како заеднички проект на романската и британската влада и неколку невладини организации. 
Истата предвидува зајакнување на јавната свест преку реклами и билборди. 
(Ромпрес, Девет часот - 13/07/06; Медиафакс - 12/07/06)
