20/10/2010
AНКАРА, Турција -- Десетици Курди обвинети за врски со терористичката организација Курдистанска работничка партија (ПКК) говореа на курдски додека одговараа на прашањата во судот во вторникот (19-ти октомври), игнорирајќи ја одлуката на судот која ги обврзува да говорат турски. 
Судењето против групата од 151 Курд, вклучително и 12 градоначалници, почна во понеделникот во Дијарбекир. 
Судот го отфрли барањето на обвинетите да го користат курдскиот јазик, велејќи дека тие разбираат и говорат турски и „користењето преведувачи само ќе ги одолговлечи рочиштата“. 
И покрај оваа одлука, повеќето осомничени ги одговараа на курдски прашањата во врска со нивниот идентитет и адреси. 
Судењето се очекува да трае до 12-ти ноември. 
(AП, Би-Би-Си, новинска агенција Анадолу - 19/10/10)
