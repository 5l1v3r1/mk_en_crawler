09/08/2009
ПОДГОРИЦА, Црна Гора -- Министерството за надворешни работи во петокот (7-ми август) објави дека е разрешен Миљан Мугоша, третиот секретар на Црногорската амбасада во САД.
Мугоша, син на градоначалникот на Подгорица Миомир Мугоша, е осомничен за напад на новинари од подгоричкиот весник Вијести во средата.
Заменик главниот уредник на Вијести Михаило Јововиќ и фотографот Борис Пејовиќ рекоа дека биле нападнати од градоначалникот, неговиот син и нивното обезбедување откако направиле фотографии на нивните незаконски паркирани автомобили на главната улица во Подгорица.
Градоначалникот рече дека тој и неговиот син дејствувале во самоодбрана.
(РТЦГ, Побједа, РТВ - 08/08/09;
БТА, Данас, Блиц - 07/08/09)
