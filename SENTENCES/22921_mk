05/05/2008
AНКАРА, Турција -- Премиерот Реџеп Тајип Ердоган, наводно, планира да формира нова политичка партија ако неговата владејачка Партија на правдата и развојот (АКП) биде забранета од страна на Уставниот суд поради происламистички активности.
Турскиот телевизиски канал Канал Д во понеделникот (5-ти мај) објави дека подготовките за создавање нова политичка партија од страна на Ердоган се веќе завршени.
Според медиумите, Ердоган ги обелоденил своите планови на состанокот со мала група новинари во саботата вечер.
Канцеларијата за односи со медиумите на Ердоган не коментираше за извештајот.
Според тужбата поднесена во судот, се бара на 71 член на АКП да им се забрани учество во политиката, вклучително и на Ердоган, во текот на следните пет години.
(Ројтерс, Канал 5, Хуријет - 05/05/08)
