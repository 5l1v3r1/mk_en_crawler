07/12/2011
Во понеделникот (5. 
декември), повеќе од 170 трактори пристигнаа во Софија како дел од тековниот протест на бугарските производители на житни култури против намалувањето на субвенциите предвидени во нацрт буџетот за 2012 година. 
Во вторникот и во средата, производителите организираа собири во центарот на градот. 
Минатата недела, демонстрантите ги блокираа бугарските граници со Романија и со Турција, предизвикувајќи загриженост дека соседните земји може да побараат надомест за загубите претрпени поради ова дејство.
***
Во понеделникот (5. 
декември), ММФ ја пушти траншата од 2 милијарди евра што долго ја одложуваше од пакетот за спасување на Грција, и со тоа, износот исплатен досега изнесува околу 20,3 милијарди евра.
***
Сирија ќе го прекине договорот за слободна трговија со Турција воведен во 2007 година и ќе воведе царина од 30 отсто за сиот увоз од Турција, како и високи давачки за нафта и за товарен сообраќај. 
Одлуката беше донесена како реакција на санкциите воведени од Анкара. 
Во понеделникот (5. 
декември), турскиот министер за надворешна трговија, Зафер Чаглајан, го отфрли чекорот како штетен за сирискиот народ и за деловните активности, и побара од властите во Дамаск да „размислуваат здраворазумски“.
***
Во четвртокот (1. 
декември), германскиот застапник за автомобили „Роберт Бош ГмбХ“, официјално најави дека сака да инвестира 70 милиони евра во Србија. 
Според договорот, потпишан помеѓу претставници на претпријатието и министерството за економија, „Бош“ ќе изгради нова фабрика за делови на бришачи за шофершајбни во Пеќинци во близината на Белград, во која ќе се отворат 60 работни места.
***
На 30. 
ноември, агенцијата за рангирање „Стандард енд пурс“ го намалија долгорочниот рејтинг на Босна и Херцеговија (БиХ) за еден степен, на Б од Б+, искажувајќи постојана загриженост за политичката ситуација во земјата. 
„Уште не сме на чисто дали ќе дозволи постојната правна рамка продолжување на привремените финансиски договори до 2012. 
година ако буџетот за 2011. 
не се усвои пред крајот на годината“, изјави агенцијата.
***
Во петокот (2. 
декември), министерството за економија на Црна Гора и националната електродистрибуција „Електропривреда“ иницираа кампања за ограничување на користењето електрична енергија поради дефицитот предизвикан од моменталната суша. 
Поради неповолните климатски услови, локалните хидроцентрали работат со минимален капацитет, принудувајќи ги властите да бараат решение во увозот за да се обезбеди нормално функционирање.
***
Во петокот (2. 
декември), најголемата хрватска рафинерија, ИНА, најави дека планира да инвестира 2,7 милијарди евра во капитални проекти до 2015. 
година. 
Компанијата рече дека 2/3 од инвестициите ќе бидат направени во Хрватска
(Разни извори - 30/11/2011-07/12/2011)
