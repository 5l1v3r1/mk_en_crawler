15/01/2008
БЕЛГРАД, Србија -- Во понеделникот (14-ти јануари) во Белград започна судењето на вкупно 15 мажи обвинети дека се припадници на радикалната исламска група Вахаби.
Тие се товарат за водење кампови за обука на терористи и организирање напад на полициска станица.
Обвинителството, исто така, тврди дека групата планирала убиство на муслиманско верско лице, за кој се сомневале дека е американски шпион.
Повеќето членови на групата беа уапсени во серијата рации во близина на Нови Пазар, во регионот на Санџак, каде што доминира муслиманското население.
Исмаил Прентиќ, наводниот водач на екстремистите, беше убиен во престрелката со полицијата за време на една од рациите.
Полицијата откри пештера полна со пластични екплозиви и оружје кое наводно й припаѓало на групата.
(AФП, ББС, УПИ, АКИ, Танјуг, РТС, Б92 - 14/01/08)
