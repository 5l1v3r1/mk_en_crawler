19/03/2008
ТИРАНА, Албанија -- Три лица се уапсени во вторникот (18-ти март) во истрагата за серијата смртоносни експлозии во складиштето за муниција во близина на Тирана во саботата.
Тројцата се обвинети за небрежност.
Уапсени се:
шефот на државното претпријатие МЕИКО, Или Пинари, шефот на претпријатието Алба Демил, Михаил Делијорѓи и Дритан Минџоли, директор на складиштето Гердец.
Вторникот беше ден на жалост во Албанија, по експлозиите во кои загинаа најмалку 17 лица, а повеќе од 300 беа повредени.
На пладне во земјата имаше едноминутно молчење, а знамињата беа спуштени на половина копје, додека истрагата по исчезнатите пет лица продолжува.
(Коха Јоне, Шкип, Шекули, Панорама - 19/03/08;
Клан, Балканвеб, Балканинсајт, РИА Новости, АФП, ДПА, Макфакс, Топченал, Алсат - 18/03/08)
