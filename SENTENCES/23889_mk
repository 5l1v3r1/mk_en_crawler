22/01/2009
ХАГ, Холандија -- Адвокатите на осудените за воени злосторства Миле Мркшиќ и Веселин Шљиванчанин, поднесоа жалби на пресудите што им беа изречени пред повеќе од една година, при што поранешниот хашки претседател, судијата Теодор Мерон, ќе одлучува по жалбите, се вели во соопштението на Хаг во средата (21-ви јануари). 
Мркшиќ и Шљиванчанин добија казни за злосторствата извршени врз хрватските воени затвореници на фармата Овчара во близина на Вуковар во ноември 1991 година. 
Во септември 2007 година Мркшиќ доби казна од 20 години затвор, додека Шљиванчанин доби пет години. 
Другиот обвинет со нив, Мирослав Радиќ, беше ослободен. 
(Tанјуг, Б92 - 21/01/09)
