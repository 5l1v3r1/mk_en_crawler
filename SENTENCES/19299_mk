28/01/2008
БЕРЛИН, Германија -- Министерот за надворешни работи, Франк-Волтер Стајнмаер, во неделата за државниот радиотелевизиски сервис Дојчландфанк изјави дека повеќето земји-членки на ЕУ се подготвуваат да го признаат независно Косово многу скоро, посочувајќи ја и Германија.
Стајнмаер додаде дека Германија „нема илузии и знае дека решение со договор, за кое се надеваше, не може да се постигне“.
Исто така во неделата, поранешниот црногорски премиер Мило Ѓукановиќ ги негираше извештаите дека тој рекол оти Подгорица ќе ја признае независноста на Косово.
Сараевската телевизија НТВ Хајат го цитираше дека рекол „Сакаме да станеме дел од ЕУ и треба да ги почитуваме нејзините одлуки.
Се разбира, Црна Гора нема улога на водач кога станува збор за прашањето на статусот на Косово.
Но, на крајот, ние ќе ја признаеме независноста на Косово како и другите регионални земји.“ Подоцна тој рече дека неговиот коментар бил погрешно протолкуван.
(МИНА, Вијести - 28/01/08;
Taнјуг, Телеграфи, РФЕ, Фонет, НТВ Хајат, А1, МИА, Б92 - 27/01/08)
