19/10/2005
(Разни извори – 12/10/05 - 19/10/05)
Бугаринот Веселин Топалов ја освои тутулата на нов светски шампион во шах, по победата над Рустам Касимџанов од Узбекистан и нерешениот резултат со Унгарецот Јудит Полгар на шампионатот во Сент Луис, Аргентина.
Триесетгодишниот Топалов не беше поразен на овој турнир, освојувајќи ги вкупно сите 10 поени.
Третиот Загребски филмски фестивал започна на 17-ти октомври во хрватскиот главен град.
Овогодинешната програма содржи преку 50 хрватскии странски наслови.
Настанот ќе заврши на 22-ри октомври.
Четириесетипеттиот Меѓународен театарски фестивал МЕСС беше отворен на 14-ти октомври во Сараево.
Двонеделниот настан привлече 16 театарски групи од 13 земји во Европа и Азија.
Прочуениот грчки композитор Микис Теодоракис минатата недела го доби признанието Голем крст на редот на Макариос III од Кипар, за својот придонес во музиката, уметноста и културата и своите напори за светскиот мир.
Церемонијата се одржа во Претседателската палата во Никозија на 12-ти октомври.
Aлбанските и италијанските археолози ја започнаа заедничката работа на локалитетот на неидентификуван антички град, кој се наоѓа во близина на Ѓирокастро.
Проектот е финансиран од Италијанската амбасада во Тирана, како и од албанската влада.
Четвртиот Меѓународен детски театарски фестивал беше отворен во Бања Лука на 14-ти октомври.
Фестивалот, на кој имаше учесници од Босна и Херцеговинa, Бугарија, Франција, Германија, Италија, Полска, Србија и Црна Гора и Словенија, ќе трае до 20-ти октомври.
Со овој настан, исто така, се одбележува 50-годишнината од Детскиот театар на Република Српска.
На 17-ти октомври во Букурешт беа отворени Деновите на финскиот филм.
Четиридневниот фестивал, кој се одржува по деветти пат, го спонзорираше финскиот амбасадор, Тапио Сарела.
