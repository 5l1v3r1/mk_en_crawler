07/10/2009
Хрватската скокачка во височина Бланка Власиќ беше прогласена за втора по ред најдобра атлетичарка оваа година од страна на Европската атлетска асоцијација. 
Победник е светската шампионка во стипл-чез на 3.000 метри Марта Доминикез од Шпанија. 
Власиќ беше најдобра европска атлетичарка за 2007 година. 
Таа освои злато оваа година на Светското атлетско првенство во во Берлин.
***
Едномесечната изложба на современа јапонска наивна уметност беше отворена на 1-ви октомври во Ковачица, <b>Србијa</b>, прва ваква изложба во Европа. 
Истата следно оди во Белград, Будимпешта, Братислава и Виена, до 2010 година.
***
Здружението на филмски работници на Босна и Херцеговинa го номинираше филмот на Намик Кабил „Чувари на ноќта“ во категоријата за најдобар странски филм на Оскарите. 
Драмата премиерно беше прикажана на Виенскиот филмски фестивал во 2008 година во делот Недела на критичарите.
***
Букурешкиот фестивал на храната влезе во Гинисовата книга на светски рекорди во саботата (3-ти октомври) со најдолгата редица пици. 
Преку 2.200 пици, во должина од 496,97 метри, беа наредени од страна на 100 доброволци.
***
Пет шоп бојс ќе одржат концерт во загребската Aрена на 29-ти ноември, потврди организаторот на настанот Агенцијата Евентим. 
Билетите почнаа да се продаваат од петокот (2-ри октомври).
***
УНЕСКО вклучи седум аспекти од хрватското културно наследство во својата нова Репрезентативна листа на нематеријално културно наследство на човештвото. 
Меѓу другите балкански земји вклучени на листата, која беше објавена на 30-ти септември, се Бугарија, Кипар, Романија и Tурција.
***
Филмот „Снег“ на продуцентот од Босна и Херцеговинa Аида Бегиќ победи на првото издание од приштинскиот Меѓународен филмски фестивал -- ПРИ Филм фест. 
Шест награди Златна богинка беа доделени на 30-ти септември.
(Разни извори – 30/09/09-07/10/09)
