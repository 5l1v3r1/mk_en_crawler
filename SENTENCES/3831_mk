19/10/2007
(Канцеларија во високиот претставник, ДПА - 19/10/07;
Фена, Канцеларија на високиот претставник - 18/10/07)
Високиот претставник Мирослав Лајчак во петокот (19-ти октомври) го обелодени збирот мерки со цел лечење на „ослабениот“ државен систем во Босна и Херцеговина (БиХ) и зајакнување на функционалноста на нејзините институции.
Објавувајќи ги како прв чекор во процесот на постигнување на целта, тој повика на промени на Законот за Министерскиот совет на БиХ и Правилникот за работа на двата дома на државниот парламент, како и мерки за подобрување на координацијата во рамките на владејачката коалиција.
Ако босанските политичари не ги спроведат предложени амандмани до 1-ви декември, рече тој, тој нема да има друг избор освен да ги наметне и, веројатно, да ги санкционира оние што ги отфрлиле.
Предложените мерки имаат за цел олеснување на процесот на донесување одлуки во владата и во парламентот, како и намалување на пречките во подготвувањето и усвојувањето на законите.
Нивното донесување ќе й овозмоќи на владата да носи одлуки дури и кога некои од нејзините членови одлучиле да не присуствуваат на состанокот, практика што често се применуваше во минатото од страна на оние што сакаа да блокираат одредена одлука.
„Јасно е дека Босна и Херцеговина не функционираа соодветно.
Таа не функционира како здрава, нормална држава“, рече Лајчак на прес-конференцијата во петокот во Сараево.
„Целта на меѓународната заедница ...
е да го промени тоа -- и тоа на подобро.
Ние не можеме да ја сметаме нашата мисија за завршена додека не се направат чекори во правец на воспоставување стабилно, европско, демократско, мултиетничко општество во Босна и Херцеговина.“
Најдобар начин за постигнување на таа цел ќе биде преку европската интеграција, но непостигнувањето договор за полициските реформи каков што бараше ЕУ, од страна на босанските политичари, го попречи напредокот на земјата на тој пат, со што беше избрана изолација наместо интеграција, истакна тој.
„Минатиот четврток, [политичарите] покажаа дефинитивно и јасно дека не се подготвени ...
и дека нема, или не можат, да одат кон Европа“, рече Лајчак.
„Јасно им е на сите дека немаат сите страни добра волја да најдат решение за полициските реформи во рамките на европските принципо.
Очигледно е дека, без оглед на свесните и доброволни обврски што ги презедоа, не е можно да се постигне потребниот договор за ова денес или утре.“
ЕУ им даде на босанските политички водачи рок до 15-ти октомври за да постигнат договор за полициските реформи, со цел Договорот за стабилизација и асоцијација (ДСА) со блокот од 27 нации да биде потпишан до крајот на оваа година.
По нивното неисполнување на условот, финализирањето на клучниот договор -- кој се смета за голем прв чекор кон членството во ЕУ -- може да биде одложено за најмалку една година.
„Никој не може да биде принуден да оти по европскиот пат -- тоа е спортивно филозофијата на европска интеграција“, рече Лајчак.
„Додека локалните политичари не одлучат дека сакаат да ве однесат по тој пат, истиот останува затворен за вас, иако Европа е подготвена и чека.“
Но, со оглед на тоа што е одговорност на меѓународната заедница, а и ваша сопствена желба, да работи на зајакнувањето на оваа балканска нација, мора да се најде нов пристап за нејзино претворање во стабилна, модерна и демократска држава.
„Со оглед на тоа што не можат да се постигнат договори и не можат да се најдат решенија, работата на институциите во Босна и Херцеговина е блокирана.
Одлуки не се носат, закони не се усвојуваат“, рече Лајчак, истакнувајќи дека само три реформски закони се усвоени во изминатите 12 месеци.
Само еден од нив е поврзан со интеграцијата во ЕУ.
„Мислам дека актуелната ситуација го покажува фактот дека повеќе не сум прашуван кога ќе влеземе во ЕУ, туку кога ќе ги отстраните луѓето што ги избравме“, истакна понатаму високиот меѓународен претставник.
„Денешните мерки не ги укинуваат ничии права или надлежности.
Единствени кои може да се почувствуваа загрозени од ова се оние кои веруваат дека имаа право да ја поткопаат функционалноста на оваа држава.“
