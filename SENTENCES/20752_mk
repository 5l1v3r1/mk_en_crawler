08/01/2008
ПРИШТИНА, Косово, Србија -- Демократската партија на Косово (ПДК) на Хашим Тачи и Демократската лига на Косово (ЛДК) на претседателот Фатмир Сејдиу -- претходно лути противници -- се согласија да ја формираат следната коалициска влада на Косово.
ПДК победи на изборите на 17-ти ноември и сега контролира 37 од вкупно 120 места во парламентот на покраината.
ЛДК беше втора, со 25 места.
Водачите на двете партии во понеделникот (7-ми јануари) потпишаа договор.
„Број еден обврска на оваа влада и на сите косовски граѓани е формализирање на Косово како независна, демократска држава“, рече мандаторот Тачи на церемонијата на потпишување.
Неговата ПДК ќе го добие премиерското место и седум министерства.
ЛДК ќе го добие претседателството, а ќе го назначи вицепремиерот и уште пет министри.
Претставниците на етничките малцинства ќе ги добијат преостанатите три министерски места.
Парламентот ќе гласа за новата влада в среда.
(ДПА, Ксинхуа, Данас - 08/01/08;
АП, РТК, Косовалајв, Телеграфи, РФЕ, Ројтерс - 07/01/08)
