23/07/2008
ПРИШТИНА, Косовo -- Шефот на УНМИК, Ламберто Заниер, во средата (23-ти јули) започна шатл-дипломатија во Белград во обид за надминување на српското противење на меѓународната цивилна администрација во Косово. 
Портпаролот на УНМИК Расел Гики рече дека Заниер „со нетрпение очекува да започне дијалог“ за прашањата наведени во неодамнешните писма што генералниот секретар на ОН, Бан Ки-Мун, му ги испрати на српскиот претседател Борис Тадиќ и косовскиот претседател Фатмир Сејдиу. 
Во овие писма Бан вели дека Заниер ќе разговара за голем број прашања, вклучително и српското учество во неколку косовски институции.
За време на посетата на Брисел, американскиот помошник државен секретар Даниел Фрајд рече дека Вашингтон сака меѓународната заедница да ја поврати контролата над северно Косово, која ја нарече „незаконска област“, додавајќи: „Мора да има присуство на северот. 
Не можеме да дозволиме ситуацијата во Косово да си тече по старо“.
Во другите вести, косовскиот министер за локална самоуправа, Садри Ферати, во вторникот рече дека недостатокот на соработка помеѓу владата и косовските Срби би можела да го попречи процесот на децентрализација. 
„Ние ќе работиме на ... 
процесот, но ако Србите даваат отпор и бараат повеќе време, тоа ќе биде губење време“, изјави Ферати за Радио Слободна Европа. 
(Коха Диторе, Зери, Експрес, Танјуг, Б92, Бета, РТС, Ксинхуа - 23/07/08; Teлеграфи, Радио Слободна Европа, АФП - 22/07/08)
