11/11/2004
СОФИЈА, Бугарија -- Бугарските десничарски и центристички партии постигнаа рамковен договор кој би можел да го отвори патот за консолидирање на десничарскиот блок во земјата, како што изјави Надежда Михајлова, претседател на главната опозициска Унија на демократските сили. 
Партиите одржаа конференција во средата (10-ти ноември). 
Сепак, сé уште не се одржани разговори за евентуална коалиција и секакви конкретни договори пред парламентарните избори во 2005 година во иднина ќе бидат предмет на разгледување, рече Михајлова.
Во другите вести од средата, Бугарија ја прослави 15-годишнината од падот на комунизмот. 
Сепак, скоро 20.000 луѓе маршираа по улиците на Софија во знак на протест поради социјалната состојба и трудовата политика на Владата.
Исто така во средата, владиниот Меѓуминистерски совет за интеграција во НАТО ја усвои нацрт националната безбедносна стратегија, која го опфаќа периодот до 2015 година. 
Безбедноста во текот на следните десет години ќе биде детерминирана од членството на Бугарија во НАТО и во ЕУ, како што истакна заменик-премиерот Пламен Панајотов. 
(24 Часа, Монитор, Сега - 11/11/04; Meдиапул, бТВ - 10/11/04)
