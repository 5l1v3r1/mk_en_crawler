30/11/2004
АНКАРА, Турција -- Владата во понеделникот (29-ти ноември) остро реагираше на шпекулациите во медиумите во врска со нацрт-изјавата на ЕУ, за која се вели дека го поврзува одредувањето на датумот за започнување на разговорите за пристап со Анкара со признавањето на Кипар од страна на Турција. 
Додека министерот за надворешни работи Абдула Ѓул зазаде став „да почекаме и да видиме“, премиерот Реџеп Тајип Ердоган ја отфрли можноста од условување на преговорите со кипарското прашање. 
Тој, исто така, изјави дека ред е на кипарските Грци да преземат чекори кон изнаоѓање решение, со оглед на тоа што тие претходно оваа година го отфрлија планот за обединување спонзориран од страна на ОН. 
(НТВ, Turks.US - 30/11/04)
