20/01/2011
АТИНА, Грција -- Фармацевтите, адвокатите и железничките работници започнаа штрајк во средата (19-ти јануари) против мерките на штедење, вклучително и предлогот за отворање на т.н. 
„затворени професии“. 
Фармацевтите и адвокатите ќе штрајкуваат три дена, додека акцијата на железничките работници ќе трае два дена, при што ќе бидат откажани сите железнички услуги.
Штрајкот се совпадна со поднесувањето од страна на владата на предлог-мерка до парламентот, со која би се отвориле десетици професии што моментно имаат корист од строго контролираните лиценцирања или фиксните профитни стапки. 
Предлог-мерката е дел од владините обврски според договорот за финансиска помош на земјата од 110 милијарди евра со ЕУ и ММФ. 
Истата предвидува либерализација на околу 140 професии, вклучително и онаа на адвокатите, нотарите, фармацевтите, инженерите, архитектите, градежниците, возачите и други. 
Експертите велат дека либерализацијата ќе создаде нови работни места и ќе го зголеми БДП. 
(Бизнисвик, АНА-МПА - 19/01/11)
