27/07/2011
Првиот ресторан „Мекдоналдс“ беше отворен во Сараево во средата (20.
јули).
Веќе повеќе од деценија, овој синџир го следеше тој пазар, но наводна пречка претставуваа бирократските процедури и некои други проблеми.
На забавата за отворање присуствуваа амбасадорот на САД, Патрик Мун, и претседателот на трипартитното претседателство, Жељко Комшиќ.
Шпанската Влада објави во петокот (25.
јули) дека ќе воведе повторно работни дозволи за Романците, чекор што веднаш предизвика реакции во ЕУ.
Властите се одлучија за ваков чекор, кој сепак нема да важи за Романците што веќе работат во Шпанија, со цел да го решат проблемот со невработеноста која достигна стапка од 21 отсто.
И покрај тоа, Европската комисија рече дека е мерката спротивна на политиката на ЕУ за слободно движење на луѓето и ќе треба емпириски да се оправда пред да почне нејзиното спроведување.
Агенцијата за кредитен рејтинг „Сервисот за инвеститори на Мудис“ во понеделникот (25.
јули) го намали кредитниот рејтинг за државниот долг на Грција за три степена, од ЦАА1 на ЦА, два степена од рангирањето при неисплата на долгот.
Поместувањето се случи по одлуката на лидерите на еврозоната да ѝ доделат на задолжената земја нов пакет за спасување во износ од 109 милијарди евра.
Бугарското електростопанство „НЕК“ и рускиот „Атомстројекспорт“ изгледа ќе одат на суд по изјавата на Русите во петокот (22.
јули) дека планираат да поднесат тужба против Бугарија во Меѓународниот арбитражен суд во Париз за задоцнетата исплата на 58 милиони евра.
Се работи за исплата за работите извршени на втората нуклеарна електроцентрала во Белене.
Во петокот (22.
јули) ЕУ претстави проект за техничка поддршка во вредност од 1,5 милиони евра во Албанија, чија цел е завршување на првото регистрирање имоти и ажурирање на постојните регистирации на околу 60.000 имоти во крајбрежните региони.
Проектот ќе го спроведува ОБСЕ, и во негови рамки се планирани и нови улични знаци во определени области во регионот што станува популарна туристичка дестинација.
Бројот на милионери во Бугарија нагло порасна во последната година, објави директорот на Националната управа за приходи, Красимир Стефанов, во понеделникот (25 јули).
Во минатата година имаше вкупно 1.673 бугарски граѓани што пријавиле приход во износ од 1 милион лева (500.000 евра) или повеќе, што е 60 пати повеќе отколку во 2009 година.
Винсент Дегерт, шеф на Делегацијата на ЕУ во Србија и српскиот заменик-министер за eвропски интеграции, Божидар Ѓелиќ, во понеделникот (25.
јули) потпишаа договор вреден 178,5 милиони евра за Националната програма за Србија за 2011 година.
Средствата ќе се користат за 23 проекта наменети за зајакнување на владеењето на правото, надминување на финансиската криза, подобрување на конкурентноста на домашниот приватен сектор и за поддршка на социјалната вклученост и на помирувањето на народите во регионот.
Турскиот министер за економија, Зафер Чаглајан, во понеделникот (25 јули) рече дека неговата земја ќе привлече странски инвестиции во вредност од 7-8 милијарди долари во следните месеци.
Додаде и дека води преговори со двајца странски инвеститори за проектите.
(Разни извори - 20.07.2011-27.07.2011)
