13/06/2005
СКОПЈЕ, Македонија -- Премиерот Владо Бучковски во саботата (11-ти јуни) изјави дека новиот нацрт-закон за државните симболи ќе биде доставен до Парламентот до 22-ри јуни и ќе биде усвоен до крајот на месецов.
Неговата изјава следеше по состанокот со водачите на најголемите партии во Маврово.
Законот, предвиден со Охридскиот рамковен договор, и понатаму е контроверзен, со оглед на тоа што дозволува употреба на симболите на други држави од страна на етничките малцинства во Македонија, во општините каде што малцинствата сочинуваат одреден процент од вкупното население.
Во другите вести, заедничката комисија на ЕУ и Македонија за стабилизација и асоцијација по вторпат се состана во петокот во Скопје.
Претставниците на ЕК побараа интензивирани напори, особено во врска со реформите во судскиот сектор, внатрешните работи и децентрализацијата.
Исто така, германскиот експерт Теодор Вајгел, економски советник на премиерот Владо Бучковски, во телевизиското интервју рече дека Македонија мора да продолжи со реформите на јавната администрација и судството, како и со решавањето на сите етнички проблеми, за да може да се надева на добивање официјален статус на кандидат за ЕУ оваа година.
(веб-страница на македонската влада - 13/06/05;
Вечер, Дневник, А1 ТВ - 11/06/05;
A1 TВ - 10/06/05)
