02/09/2005
ВАШИНГТОН, САД -- Извршниот одбор на ММФ во четвртокот (1-ви септември) одобри тригодишен стенд-бај аранжман за Македонија, вреден 75,8 милиони американски долари. 
Според официјалното соопштение 15,4 милиони американски долари ќе бидат исплатени веднаш. 
Такатошо Като, заменик генерален директор на ММФ и претседавач на Извршниот одбор, рече дека македонската влада води цврста макроекономска политика, но мора да продолжи со силни структурни реформи.
Во другите вести од четвртокот, УНМИК и привремените институции на самоуправа склучија привремен договор за слободна трговија со Македонија. 
Договорот е асиметричен, што значи дека извозот од Косово ќе биде ослободен од царини во Македонија, додека Косово ќе наплаќа царини за ограничен број производи, кои постепено ќе се намалуваат. 
(Утрински весник - 02/09/05; ММФ, УНМИК, МИА - 01/09/05)
