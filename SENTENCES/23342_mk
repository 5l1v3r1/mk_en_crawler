26/12/2008
ПАРИЗ, Франција -- Министерот за надворешни работи, Бернард Кушнер, во средата (24-ти декември) рече дека е разочаран што Србија не постигна задоволителен напредок на својот пат кон членството во ЕУ за време на претседателствувањето на Франција со ЕУ во оваа втора половина од 2008 година.
„Местото на Србија е во Европа и ние постојано го повторувавме тоа за време на нашето претседавање.
Српскиот пристап во ЕУ е претежно во рацете на Србија.
Ние сме разочарани што не е постигнат напредок за време на нашето претседавање“, изјави Кушнер за српските медиуми.
Запрашан дали признавањето на Косово ќе биде услов за членството на Србија во ЕУ, тој рече дека условите за влез во ЕУ се исти за сите земји-кандидатки.
(Maкфакс, РТС, Б92, Танјуг, Вечерње новости - 24/12/08)
