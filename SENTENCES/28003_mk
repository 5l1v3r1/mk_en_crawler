24/06/2010
AНКАРА, Турција -- Полицијата уапси 27 лица во средата (23-ти јуни) под сомневање за вмешаност во нападот на воен автобус во Истанбул, при кој загинаа пет лица во вторникот. 
Сепаратистичка курдистанска група наречена Курдистански соколи на слободата, која има врски со терористичката Курдистанска работничка партија (ПКК), ја презеде одговорноста за нападот. 
Според првичните информации, бомбата поставена покрај патот била активирана со далечинско управување додека поминувал автобусот. 
За време на регионалниот самит во Истанбул во средата, премиерот Реџеп Тајип Ердоган обвини некои европски земји дека не обезбедиле доволно поддршка за Турција во нејзината борба против курдистанските бунтовници. 
Тој, исто така, ги критикуваше тие земји, без да споменува имиња, дека одбиваат да ги екстрадираат бараните милитанти и дека не ги пресекуваат нивните извори на финансирање. 
(AФП, новинска агенција Анадолу - 23/06/10)
