14/11/2004
БЈЕЛИНА, Босна и Херцеговина (БиХ) -- Војниците на СФОР, во заедничката операцијата со полицијата на Бјелина, во петокот (12-ти ноември) го уапсија поранешниот заменик-шеф на босанската паравоена единица за време на војната, за нелегално поседување на оружје. 
Мировниците открија два минофрлачи, осум парчиња муниција за минофрлачи, три лансери за проектили, осум кутии нагазни мини, 16 рафални гранати и друга муниција во домот на лицето идентификувано од страна на локалните медиуми како Љубиша Лазиќ, поранешен заменик-командант на паравоената единица „Пантери“. 
Според локалната полиција, откриени е, исто така, и нелегално оружје и експлозивни направи во просториите на фудбалскиот клуб „Бјелина“.
Исто така во петокот, војниците на СФОР претресоа една фабрика во Пале, која била користена како штаб на Радован Караџиќ во периодот на конфликтот 1992-1995 година. 
Според менаџерот, тие ги заплениле компјутерите и финансиските документи. 
(Независне новине - 13/11/04; AФП, Фена, ПБС, БиХ - 12/11/04)
