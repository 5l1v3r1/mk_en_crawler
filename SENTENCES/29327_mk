04/10/2010
ТИРАНА, Албанија -- Пратеникот на опозициската Социјалистичка партија (СП) Ванѓел Таво во неделата (3-ти октомври) објави дека ја напушта партијата, наведувајќи го како причина „недостатокот на демократија“.
Тој вели дека илјадници други социјалистички поддржувачи се разочарани и сметаат дека не се дел од политичката организација, поради недостатокот на транспарантност во донесувањето одлуки, организациската структура и внатрешната демократија.
Таво не откри дали ќе се приклучи на друга политичка партија или ќе работи како независен член на парламентот.
Бројот на пратеници на СП во парламентот од 140 места, сега падна на 65.
Во другите вести, затвореник од затворот Лежа избега во неделата, што доведе до серија апсења во полициската служба и разрешување на директорот на затворот Марк Леши.
Адмир Тафили со затворска придружба требаше да оди во посета на семејството во Скадар во саботата, но успеа да избега.
Осум членови на придружбата и шефот на затворот Назми Демирџиу се испитуваат под обвинение дека помогнале во бегството ан Тафили.
Тафили отслужуваше 16-годишна затворска казна за повреда на поранешен полициски началник во регионот на Скадар.
Тој беше уапсен во 2001 година.
(Шекули, Топ ченал, Ора њус, Алсат, Клан, НОА, Телеграфи - 03/10/10)
