18/05/2005
ВАШИНГТОН, САД -- САД планираат нова стратегија за решавање на идниот статус на Косово. 
Портпаролот на Стејт департментот, Ричард Баучер, рече дека стратегијата ќе биде „во согласност со целите на промовирање на регионалната стабилност и заштита на правата на сите граѓани на Косово“, вклучувајќи го и српското малцинство. 
Подсекретарот на државата, Николас Барнс, в среда (18-ти мај) ќе разговара за американскиот план со Комисијата за меѓународни односи на Домот, додаде портпаролот. 
ОН ова лето ќе спроведат преглед на напредокот што го постигна Косово во исполнувањето на стандардите и мултиетничноста. 
„Ако тој преглед биде позитивен, меѓународната заедница ќе започне дипломатски процес за одредување на идниот статус на Косово“, рече Баучер.
Во меѓувреме, шпанскиот министер за надворешни работи, Ангел Моратинос, кој е во посета на земјата, ја пофали иницијативата на српската влада за дијалот со Приштина. 
Тој рече дека за време на состанокот со српскиот претседател Борис Тадиќ претседателот изразил подготвеност да се состане со косовскиот колега Ибрахим Ругова. 
(Политикa - 18/05/05; Бета, АП - 17/05/05)
