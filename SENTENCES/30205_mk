19/01/2011
САРАЕВО, Босна и Херцеговина (БиХ) -- Германската канцеларка Ангела Меркел, наводно, ги поканила политичките водачи од БиХ на разговори во Берлин во обид за надминување на ќор-сокакот во формирањето нова влада на БиХ, во врска со општите избори во октомври, објавија медиумите во вторникот (18-ти јануари).
Водачот на Партијата за демократска акција (СДА) Сулејман Тихиќ и Бакир Изетбеговиќ, исто така од СДА, кој е бошњачки член на трипартитното претседателство на БиХ, ќе бидат во Берлин во среда, додека Драган Човиќ, водачот на најголемата хрватска партија ХДЗ БиХ, ќе бидат таму в петок.
Водачот на Сојузот на независните социјалдемократи и претседателот на Република Српска, Милорад Додик, како и Златко Лагумџија, водачот на Социјалдемократската партија, партијата која победи на изборите во ФБиХ, наводно ќе го посетат Берлин следната недела.
(РТРС, Срна, Дневни аваз - 18/01/11)
