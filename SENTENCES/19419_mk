31/10/2007
СКОПЈЕ, Македонија -- Претседателот на Уставниот суд, Махмут Јусуфи, и судијата Бајрам Положани во вторникот (30-ти октомври) поднесоа оставка поради неодамнешната одлука на судот, со која се забранува поставување на албанското знаме пред јавните згради во областите со претежно албанско население.
„Не можам да потпишам ваква одлука“, рече Јусуфи во писмената изјава во која вели дека одлуката е политички мотивирана.
Во 2005 година парламентот гласаше да им се дозволи на етничките малцинства да поставуваат знамиња по нивни избор заедно со македонското официјално знаме, во областите каде што барем половина од населението го сочинуваат малцинствата.
Сепак, во голем број области каде што доминира албанското население се изложува само албанското знаме.
Според локалните медиуми, одлуката од вторникот значи дека албанското знаме повеќе нема да може да се вее постојано заедно со македонското официјално знаме.
Иако Уставниот суд се обиде да ја разјасни својата одлука, истата предизвика лутина кај албанските партии во парламентот.
(Вечер - 31/10/07;
Maкфакс, А1, АП, МИА, БИРН, МРТ, Телма ТВ - 30/10/07)
