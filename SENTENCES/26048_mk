17/01/2010
НИКОЗИЈА, Кипар -- Националниот совет во петокот (15-ти јануари) соопшти дека претседателот Деметрис Христофиас треба да продолжи со преговорите за повторно обединување, и покрај недостатокот на резултати за време на тридневниот круг интензивни разговори претходно истата недела.
Советот, консултативно тело кое го сочинуваат водачите на политички партии и поранешните претседатели, исто така, го повика Христофиас да ги повлече предлозите што ги даде за воспоставувањето ротирачко државно претседателство и дозволувањето на 50.000 жители од главното копно на Турција да останат во Кипар.
Христофиас ги отфрли барањата на советот.
Разговорите помеѓу кипарските Грци и Турци ќе продолжат со уште еден тридневен круг кој започнува на 25-ти јануари.
Во меѓувреме, Христофиас ќе се состане со грчкиот премиер Јоргос Папандреу во Атина в понеделник, за да го информира за последните настани во процесот.
(AП - 16/01/10;
Ксинхуа, КНА - 15/01/10)
