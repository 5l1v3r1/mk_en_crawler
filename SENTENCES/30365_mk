20/02/2011
ПРИШТИНА, Косовo -- Актуелниот претседател Јакуп Красниќи во петокот (18-ти февруари) побара од водачот на Демократската партија на Косово (ПДК) Хашим Тачи да формира нова влада. 
ПДК беше прворангирана на предвремените избори на 12-ти декември. 
Тачи и Бехџет Пацоли, водачот на Новата косовска алијанса (АКР), потпишаа коалициски договор во саботата. 
Тачи, исто така, потпиша договор со Слободан Петровиќ, водачот на Независната либерална партија на косовските Срби. 
Новата влада се состои од претставници од ПДК, АКР, Листата на Ибрахим Ругова и малцински партии. 
(MИА, Б92, Бета, Телеграфи, Коха Диторе - 19/02/11; Блиц, Радио Слободна Европа - 18/02/11)
