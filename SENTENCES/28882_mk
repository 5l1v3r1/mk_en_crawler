10/09/2010
БРИСЕЛ, Белгија -- Претседателот на Европската комисија (ЕК) Жозе Мануел Баросо во четвртокот (9-ти септември) објави дека има поголема надеж во врска со решавањето на 19-годишниот спор околу името меѓу Македонија и Грција. 
„Поуверен сум отколку пред неколку години“, рече Баросо по состанокот со македонскиот претседател Ѓорге Иванов во Брисел, додавајќи дека решението ќе ги зајакне изгледите на Македонија за влез во ЕУ. 
„Ги повикувам сите страни да ја отстранат оваа пречка што е можно поскоро -- ова е време на одлуки“, рече Баросо. 
Иванов ја повика Грција да „постапува на европски начин“, нарекувајќи го нејзиниот став „ирационален“. 
Во исто време, тој истакна дека се чувствува „охрабрен од она што се случуваше во последниве месеци“, вклучително и зголемената трговија и туризам меѓу двата соседи. 
(ДПА, Макфакс, МИA - 09/09/10)
