27/05/2009
БРИСЕЛ, Белгија -- Парламентарното собрание на НАТО одлучи да испрати набљудувачи да ги следат општите избори во Албанија следниот месец, објавија медиумите во вторникот (26-ти мај). 
Претседателот на парламентот, Јозефина Топали, побара поширок мониторинг на изборите за време на неодамнешната седница на Парламентарното собрание на НАТО во Осло. 
Топали вели дека слободните и фер избори претставуваат главниот предизвик за Албанија и се клучен предуслов за членството во ЕУ.
Во другите вести од вторникот, Канцеларијата за демократски институции и човекови права (ОДИХР) на ОБСЕ објави дека кампањата во Албанија е „поларизирана“ меѓу двете главни политички партии, владејачката Демократска партија и најголемата опозициска Социјалистичка партија. 
Во својот прв извештај за изборниот процес, ОДИХР вели дека напорите за издавање нови електронски лични карти се соочени со проблемите и одложувања што може да го доведат во прашање усогласувањето со меѓународните стандарди. 
Набљудувачите на ОДИХР, исто така, истакнаа дека некои партии почнале со своите кампањи неколку денови пред официјалниот почеток, подоцна оваа недела. 
(Toп ченал, Шекули, Клан, Алсат, Топ њус - 26/05/09)
