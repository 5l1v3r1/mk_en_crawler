07/08/2008
AНКАРА, Турција -- Главниот обвинител Абдурахман Јалцинкаја планира да поднесе уште еден случај против владејачката Партија на правдата и развојот (АКП) и побара нејзино затворање или забрана за учество во политиката на премиерот Реџеп Тајип Ердоган, објавија локалните медиуми во средата (6-ти август).
Јалцинкаја се очекува да го поднесе барањето откако објаснувањето за неодамнешната пресуда на Уставниот суд во врска со АКП ќе стане јавно.
На 30-ти јули судот пресуди против забраната, отфрлајќи ги аргументите на Јалцинкаја, кој рече дека АКП го поткопува секуларизмот.
Сепак, судот издаде „сериозно предупредување“ до владејачката партија.
Според извештаите на локалните медиуми Јалцинкаја ќе ја искористи таа основа за својот втор обид.
(Хуријет, Ватан, Тараф, НТВ - 06/08/08)
