09/04/2010
ХАГ, Холандија -- Трибуналот на ОН за воени злосторства во четвртокот (8-ми април) го отфрли барањето на Радован Караџиќ за одложување на судењето.
Поранешниот водач на босанските Срби тврдеше дека одржувањето фер судење е невозможно, бидејќи судот веќе прифатил илјадници предмети доказ од претходните случаи и сведочења на сведоци без да му даде шанса тој да ги испраша.
„Советот не смета дека имало какво било кршење на правото на обвинетиот на фер судење“, се вели во соопштението на Трибуналот, и се додава дека Караџиќ ќе го има потребното време да го претстави својот сопствен доказ.
Судењето треба да продолжи во вторник.
Обвинет за геноцид, воени злосторства и злосторства против човештвото, во врска со конфликтот во периодот 1992-1995 година во БиХ, Караџиќ постојано бара одложување на судењето.
(Taнјуг, Бета, Дневни аваз, Фена, Ројтерс, ДПА, АП - 08/04/10)
