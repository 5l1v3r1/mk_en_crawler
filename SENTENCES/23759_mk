21/05/2009
ЗАГРЕБ, Хрватска -- Главниот обвинител на Трибуналот на ОН за воени злосторства Серж Брамерц планира в понеделник (25-ти мај) да започне тридневна посета на Хрватска, објави во средата хашката портпаролка Олга Кавран. 
Ова ќе биде последна од неговите планирани посети на Западен Балкан пред да го поднесе својот двегодишен извештај за соработката во врска со воените злосторства до Советот за безбедност на ОН во јуни. 
Во Хрватска Брамерц ќе разговара околу напредокот што е постигнат и ќе присуствува на регионалната конференција за воените злосторства, што ќе се одржи во Бриони.
Во меѓувреме, шефот на националниот совет на Србија за соработка со Хашкиот трибунал, Расим Љајиќ, во четвртокот рече дека последниот извештај на Брамерц во врска со соработката на Белград не е поразличен од претходниот. 
Љајиќ за весникот Блиц изјави дека извештајот ги потврдува подобрените напори во потрагата по преостанатите бегалци, Ратко Младиќ и Горан Хаџиќ, но сé уште останува на ставот дека тие се кријат на српска територија,што, според Љајиќ, не е потврдено. 
(ХИНА, Вјесник, БТА, веб-страница на МКТЈ, Блиц, Танјуг, Б92, Глас Србије - 20/05/09)
