05/07/2011
Арон Штајн за Southeast European Times во Истанбул – 05.07.11
Неодамнешните воени игри во Иран повторно го фокусираа вниманието на значителните ресурси што Исламската република ги посветува на проширувањето на опсегот на своите сегашни резерви балистички проектили и развивањето крстосувачки проектили заради надминување на постојните балистички проектилски одбрани (БМД).
„Проктилите со голем дострел ја загрижуваат Анкара повеќе од една деценија“, рече за SETimes Себнем Удум, вонреден професор по меѓународни односи на Универзитот Хачетепе, додавајќи дека балистичката проектилска одбрана (БМД) стана поважна за идните одбранбени планови на Турција.
Во исто време, „Анкара не сака да испрати погрешни сигнали до Иран“, вели таа.
Од овие причини, Турција се спротивстави на именувањето на Иран и Сирија како конкретни закани за Алијансата за време на преговорите со своите сојузници во НАТО во 2010 година, поради загриженоста дека тоа би ги поттикнало Иран и Сирија да ги забрзаат своите проектилски програми.
Турското раководство „има за цел да ги реши проблемите во рамките на „кооперативната безбедност“ заснована на разговори, подобрени односи и трговија“, вели Удум.
НАТО на крајот се согласи да ги отстрани Иран и Сирија од својата конечна декларација на конкретни закани а, како дел од овој компромис, Турција се согласи да биде домаќин на една радарска инсталација за проектилскиот одбранбен штит на Алијансата.
И покрај согласноста за штитот, Анкара покажа дека има намера да продолжи со независната способност за БМД.
Сепак, предложениот независен систем на БМД има потенцијални недостатоци, според Денис Гормли, професор на безбедносните студии при Универзитетот во Питсбург и автор на „Проектилска контаминација“.
„Турција можеби нема да има пристап до информации за балистичко проектилско предупредување, како и полза од работењето со партнерите во НАТО во обуката за тактиките и процедурите поврзани со усовршувањето на операциите на проектилската одбрана“, рече тој за SETimes.
Според Гормли, ниту Турција, ниту НАТО треба да се фокусираат на балистичките проектили за сметка на чувањето од другите ризици.
„Заканата од копнените крстосувачки проектили е, исто така, во пораст и бара многу повеќе отколку одбраната од авиони“, рече тој.
Крстосувачките проектили се во суштина мали беспилотни авиони направени за офанзивни мисии.
Нивната ниска траекторија, теренските маскирни способности и правецот на напад од 360 степени, се тешки за сегашните сензори на БМД да ги лоцираат и да ги идентификуваат овие цели.
И покрај тоа што имаат теоретска способност за пресретнување на нисколетачките крстосувачки проектили, „потребни се значителни подобрувања на воздушните сензори и размена на радарски податоци за да се обезбеди одбрана“, рече Гормли.
Познато е дека Иран увезе 18 крстосувачки проектили 18 к-66 со опсег од 3.000 километри во 2001 година, и дека развива крстосувачки проектил заснован на проектилот Кинеска свилена буба, кој има возможност да носи 105 километри добронаправена воена глава, според Иницијативата на нуклеарната опасност.
Турција не најавила никакви планови за одбрана од растечката закана од крстосувачките проектили, избирајќи да се фокусира само на балистичките проектили.
Напредните борбени авиони, како Ф-35 Џоинт страјк фајтер, имаат одредена способност да се бранат од крстосувачките проектили, но се потребни подобрувања за соодветна одбрана од напад со крстосувачки проектил.
Според Гормли, „радарот на активно електронски скенираниот ред на Ф-35 (АЕСА) може да лоцира нисколетачки крстосувачки проектили“.
Ако бидат опремени со напредни проектили од среден дострел воздух-воздух „тие може да ги уништат ваквите проектили, вклучително и К-55 и Раад“, рече тој.
Турција е членка на конзорциумот предводен од САД кој го гради авионот и ја посочи подготвеноста да купи 100 авиони Ф-35 во текот на следните 15 години.
Додека ваквата способност би била добра за напади од мал обем, ограничениот дострел на авионскиот радар би претставувал проблем за поголемите напади, вели Гормли.
