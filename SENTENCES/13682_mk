21/11/2005
ЗАГРЕБ, Хрватска -- Претседателот Стипе Месиќ во неделата (20-ти ноември) ја повика владата да преземе мерки против криминалот, изразувајќи загриженост во врска со безбедносната ситуација во земјата. 
Месиќ за новинарите рече дека Министерството за внатрешни работи и парламентот мора да реагираат на „загрижувачките“ статистички податоци за голем пораст на криминалот - вклучувајќи ги тука и насилничките кражби. 
Подеднакво вознемирувачка, рече тој, е и стапката на нерешени кривични дела.
Исто така во неделата, министерката за правда, Весна Шкаре-Озболт, објави дека ќе побара од парламентот да ја декриминализира клеветата и да ја тргне одредбата од кривичниот закон со која се предвидува затворска казна за оние кои извршиле клевета. 
Таа ќе ја замени со парична казна. 
(Нови лист - 21/11/05; ХИНA - 20/11/05)
