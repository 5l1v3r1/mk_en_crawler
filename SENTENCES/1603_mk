10/05/2010
Србијa е водач во регионот со над 2 милиони профили на Фејсбук, според студијата што ја објави AdriaTalk.com.
Хрватскa е втора со 1,2 милиони корисници, по што следи Босна и Херцеговинa со 775.000.
Maкедонијa има 692.000 корисници на Фејсбук, Словенијa 568.000 и Црна Гoра 160.000.
Студијата покажува дека повеќе од половина на Фејсбук профили во овие земји им припаѓаат на мажи, од кои мнозинството корисници се меѓу 18 и 34 години.
УСАИД инвестира 3 милиони американски долари за реновирање на училишта низ цела Maкедонијa.
Агенцијата, исто така, работи на зголемен пристап и користење на информатичката технологија, и на зајакнување на математичкото и научното образование во македонските училишта.
Еколошката група Ворлд вајлдлајф фанд во четвртокот (6-ти мај) отпочна кампања за собирање пари за зачувување на мечките во Романијa.
Организацијата ги повика романските граѓани да пренасочат 2 отсто од својот данок на приход за кампањата.
Во земјата живеат 6.500 мечки, или 60 отсто од вкупниот број на мечки во Европа, но нивното живеалиште е загрозено поради уништувањето на шумите.
Хрватскиот државен секретар за е-Хрватска, Игор Лучиќ, отвори иновативен центар на Мајкрософт во Сплит во средата (5-ти мај).
Сплит е вториот хрватски град каде што е отворен ваков центар по Вараждин.
Скоро триесетина експерти од 18 земји учествуваа на третиот конгрес на нефролози на Босна и Херцеговинa од средата (5-ти мај) до саботата во Сараево.
Форумот претстави 92 научни дела од различни автори.
Србијa и Германија се согласија да потпишат меѓудржавен договор за научна соработка, објави српскиот министер за наука и технолошки развој, Божидар Ѓелиќ, по состанокот со германскиот министер за образование, Анет Шаван, во Берлин во вторникот (4-ти мај).
Германската научна институција Фраунхофер-Институт ќе отвори канцеларии во Србија, рече Ѓелиќ.
Србија веќе потпиша слични договори со Кина и со САД.
Aлбанската Агенција за електроника и поштенски комуникации (АКЕП) додели авторизација за користење на фрекфенција за услуги од третата генерација (3Г) оваа недела.
Услугите 3Г ќе бидат важен чекор не само за развојот на локалниот пазар на телекомуникации, туку и за економскиот развој на земјата, објави АКЕП.
Maкедонското Министерство за образование ќе обезбеди околу 70.000 евра како кофинансирање на седум заеднички научни и технолошки проекти со Хрватскa, во рамките на научната и технолошката програма.
Спроведувањето на овие проекти ќе почне оваа година, рече македонскиот министер за образование, Никола Тодоров, на 2-ри мај.
Кипарските жени имаат најниска стапка на морталитет на светот, според новата студија објавена од страна на медицинското списание Ланчет на 30-ти април.
Резултатите покажуваат дека само 38 од 1.000 жени умираат пред да наполнат 60 години, најниска стапка на светот.
(Разни извори -- 03/05/10-10/05/10)
