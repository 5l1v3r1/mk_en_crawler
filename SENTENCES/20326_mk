13/09/2007
СОФИЈА, Бугарија -- Борбата против тероризмот бара мултинационална соработка со прекугранични операции, рече во средата (12-ти септември) министерот за внатрешни работи, Румен Петков, на меѓународната конференција за безбедност, која се одржа во Софија.
На истата конференција Николај Златев, шеф на Националната служба за безбедност, го претстави извештајот на бугарските контраразузнавачки служби, во кој се заклучува дека нема опасност од радикализација на исламот во Бугарија.
Обидите за пропагирање радикални идеи помеѓу бугарските муслимани беа направени пред десет години, истакна тој.
Валентин Петров, началник на Националната полициска служба, рече дека стапката на криминалот во Бугарија е намалена на нивоата од пред 1990-та година и дека бројот на бандите на организиран криминал сега може да се изброи на една рака.
(БТА, БНР - 12/09/07)
