22/11/2005
СТРАЗБУР, Франција -- Претседателот на Парламентарното собрание на Советот на Европа (ПАЦЕ), Рене ван дер Линден, во среда (23-ти ноември) ќе допатува во Букурешт на разговори околу приоритетите на претседателствувањето на Романија со Министерскиот совет на СоЕ. 
Букурешт го презеде ротирачкото претседателство минатата недела и истото ќе трае шест месеци.
Во другите вести, францускиот претседател Жак Ширак ја потврди поддршката на неговата земја за планираниот влез на Романија во ЕУ во 2007 година, за време на состанокот од понеделникот со својот романски колега, Трајан Башеску. 
Тој се наоѓа во дводневна посета на Париз. 
(веб-страница на СоЕ, Ромпрес - 21/11/05)
