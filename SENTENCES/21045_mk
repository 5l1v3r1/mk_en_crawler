03/01/2008
БУКУРЕШТ, Романија -- Две лица со срцеви проблеми починаа во средата (2-ти јануари) во јужниот романски округ Мехединти, откако снежните навеви ги спречија амбулантните возила да стигнат до нивните села навреме.
Временската прогноза предвидува нови снежни врнежи и температури под нулата во следните денови.
Цели области во источна и јужна Романија се отсечени од другите делови на земјата поради тоа што патиштата се прекриени со 70 сантиметри снег.
Две пристаништа во Констанца -- едното во Мидија, а другото во Мангалија -- како и канал што го поврзува Дунав со Црното Море, беа затворени поради лошото време и брановите што достигнаа висина и до седум метри.
Бугарија, исто така, ја зафатија обилни снежни врнежи, поради што нејзините три главни пристаништа на Црното Море мораше да се затворат.
Голем број патишта во земјата беа блокирани од снегот до 50 сантиметри.
Главниот аеродром во Софија мораше да откаже 28 летови во средата.
(AФП, Макфакс, Медиафакс, Ромпрес, ХРТ, АП - 02/01/08)
