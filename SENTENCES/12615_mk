04/07/2005
ЗАГРЕБ, Хрватска -- Мисијата на ОБСЕ и канцеларијата на УНХЦР во Хрватска во петокот (1-ви јули) ја пофалија одлуката на владата за продолжување на крајниот рок за домувањето на поранешните сопственици на кориснички права на државните станови од пред војната.
Според заедничката изјава на ОБСЕ и УНХЦР, продолжувањето на крајниот рок за 90 дена ќе им овозможи на оние кои живеле надвор од областите зафатени од војната да поднесат апликации за домување до 30-ти септември.
Во изјавата се истакнува дека сопствениците на кориснички права се најважната преостаната категорија бегалци без можност за домување во Хрватска.
Нема краен рок за поднесување на апликации за бегалците од областите зафатени од војната.
Во другите вести, министерот за финансии, Иван Шукер, изјави дека очекува од одборот на ММФ да расправа за новиот стенд-бај аранжман со Хрватска во септември.
Тој додаде дека откако разговорите со мисијата на ММФ ќе завршат, владата ќе претстави меморандум за економската и фискалната политика.
(ХИНA - 04/07/05;
веб-страница на ОБСЕ, ХРТ, ХИНА - 01/07/05)
