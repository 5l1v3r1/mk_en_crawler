23/03/2006
САРАЕВО, Босна и Херцеговина (БиХ) -- Високиот претставник Кристијан Шварц-Шилинг во средата (22-ри март) ги критикуваше оние кои го доведуваат во прашање легитимитетот на босанскиот директорат за полициски реформи.
Тој го изјави ова еден ден откако Милорад Додик, новиот премиер на Република Српска (РС), рече дека минатогодишниот политички договор за полициските реформи е прекршен со вклучувањето на странски државјанин како член на управниот одбор на директоратот.
Додик, исто така, изрази незадоволство во врска со составот на комисијата.
Шварц-Шилинг предупреди дека нападот на нејзиниот легитимитет само ќе го одложи спроведувањето на работата на директоратот, која е клучна за интеграцијата на БиХ во структурите на ЕУ.
Во другите вести од средата, босанското Претседателство започна со подготвувањето на амандманите на уставот, по минатонеделниот политички договор за реформите, чија цел е зајакнување на државните институции.
Нацрт-законот ќе биде доставен до Министерскиот совет на БиХ и до парламентот на БиХ.
(Независне новине, Дневни аваз - 23/03/06;
Извори на ОХР, РТРС, ПБС БиХ - 22/03/06)
