06/04/2007
AНКАРА, Турција -- Универзитетските ректори во четвртокот (5-ти април) издадоа специјална резолуција во која повикуваат на избирање консензуален претседател следниот месец.
Според претседателот на Високиот образовен одбор, Ердоган Тезиќ, ректорите предложиле четири услови за идниот претседател:
да биде независен, со модерни сфаќања, да го почитува секуларниот карактер на државата и да има примерна репутација.
Во другите вести од четвртокот, обвинителите одлучија да не покренуваат обвинение против Ердоган во врска со изјавата во која тој наводно ја користи почесната титула кога зборува за водачот на Курдистанската работничка партија (ПКК), Абдула Оџалан.
Опозицијата го обвини премиерот дека кога зборувал за Оџалан велел „сајин“ или почитуван, во интервјуто за едно австралиско радио.
Обвинителите одлучија дека „нема елементи на кривичен прекршок“ во изјавата на Ердоган.
(Заман, Радикал, Дневник - 06/04/07;
НТВ, Ројтерс - 05/04/07)
