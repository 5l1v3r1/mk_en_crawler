25/01/2011
ЗАГРЕБ, Хрватска -- Министерот за правда, Дражен Бошњаковиќ, во понеделникот (24-ти јануари) потврди дека неговото министерство добило список од Србија со имињата на 33 ветерани осомничени за воени злосторства:
хрватски граѓани за кои е покренато обвинение или истрага од поранешните југословенски воени судови.
Бошњаковиќ истакна дека списокот не е конечен, бидејќи српските власти и понатаму го ажурираат.
Списокот беше предаден како дел од договорот постигнат неодамна меѓу Бошњаковиќ и неговата српска колешка, Снежана Маловиќ, во врска со осомничените за воени злосторства.
Состанокот уследи по апсењето на хрватскиот воен ветеран Тихомир Пурда во Босна и Херцеговина, врз основа на потерницата издадена од Србија, за наводни воени злосторства извршени во Вуковар.
(ХРТ, Бета, tportal.hr - 24/01/11)
