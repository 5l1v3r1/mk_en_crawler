28/11/2005
СКОПЈЕ, Македонија -- Претседателот Бранко Црвенковски во неделата (27-ми ноември) рече дека неговата земја ниту е дел од косовскиот проблем ниту, пак, дел од решението, за време на состанокот со специјалниот претставник на ОН за разговорите во врска со статусот на Косово, Марти Ахтисари, во Скопје.
Тоа беше последна посета на Ахтисари во рамките на еднонеделната турнеја низ Западен Балкан, чија цел беше да се слушнат ставовите на сите страни поврзани - на еден или друг начин - со Косово.
Според медиумите во Скопје, Црвенковски му рекол на Ахтисари дека Македонија ќе го поддржи кое било решение кое ќе произлезе од преговорите со меѓународно посредство, како и дека ја почитува неменливоста на границите во регионот.
(Maкфакс, А1 ТВ, Телма ТВ - 27/11/05)
