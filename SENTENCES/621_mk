12/01/2005
(Разни извори – 05/01/05 – 12/01/05)
Градоначалникот на Moстар, Љубо Бешлиќ, официјално ќе го номинира Стариот мост на градот и историскиот кварт за вклучување на листата на УНЕСКО на светското културно наследство.
Номинацијата ќе биде поднесена до крајот на јануари.
Изложба на дела на архитекти од Албанија, Босна и Херцеговина, Македонија, Србија и Црна Гора, Словенија и САД, беше отворена во галеријата PRESS TO EXIT во Скопје на 11-ти јануари.
Изложбата претставува дел од меѓународниот проект „Балкански градови:
Нови идентитети и односи“.
Во Центарот на модерна уметност во Париз на 10-ти јануари беа отворени изложби на српските уметници Милош Собајиќ и Богдан Павловиќ.
Собајиќ и Павловиќ се претставници на две различни генерации на српската уметност.
Во новата галерија „10 метри квадратни“ во Сараево беше отворена изложба на босанскиот сликар и академик Златан Филиповиќ.
галеријата ја отворија Клер Дупон и Пјер Куртин, со финансиска помош на Француската амбасада во БиХ и центарот Андре Малру.
Од 19-ти до 23-ти јануари на седмиот Филмски фестивал во Болоња во Италија ќе биде прикажана ретроспективна презентација на хрватски цртани филмови.
Во програмата, исто така, е вклучено и предавање на еден од најпознатите фигури во областа на хрватските цртани филмови, Јошко Марушиќ.
Минатата недела на македонскиот пазар беше презентирано ново мултимедијално цеде „Охрид -- Колевка на убавината“.
Проектот, реализиран од страна на издавачките претпријатија ЕИН-СОФ и АЛЕФ, има за цел да ја промовира културата и историјата на Охрид и на околниот регион.
