30/12/2008
ПРИШТИНА, Косово -- Министерот за надворешни работи, Скендер Хисени, во понеделникот (29-ти декември) рече дека очекува многу земји да ја признаат независноста на Косово „во првата половина од 2009 година“.
Тој, исто така, објави дека Косово ќе отвори уште 12 амбасади и два конзулати во новата година.
Во другите вести од понеделникот, двајца етнички Албанци, наводно, повредиле тројца припадници на Косовската полициска служба во поделениот град Митровица.
Според извештаите на медиумите полицајците -- еден Србин, еден Албанец и еден Бошњак -- биле нападнати додека вршеле редовна контрола со возило во областа.
Полицијата ги уапси наводните напаѓачи.
(Коха Диторе, Зери, Косова Сот, Експрес - 30/12/08;
КТВ, РТК, Б92, Бета, Танјуг, Радио Србија - 29/12/08)
