23/01/2007
Од Ерлис Селимај за Southeast European Times во Тирана – 23/01/07
Повеќето Албанци го поддржуваат членство во ЕУ -- и оваа поддршка се зголеми по потпишувањето на Спогодбата за стабилизација и асоцијација (ССА) во јуни 2006 година, покажа едно неодамнешно истражување. 
Но, истото заклучува и дека голем број Албанци сé уште немаат доволно информации за процесот на пристап и што подразбира тој.
Според истражувањето, спроведено од страна на Институтот за меѓународни односи (ИМО), 92,5 отсто од Албанците се за приклучување на блокот, од вкупно 84,9 отсто во 2004 година. 
Но, поголем дел од нив немаат конкретни сознанија во однос на условите за влез. 
Наместо тоа, тие гледаат на членство во ЕУ пред сé како на зголемување на слободното движење на луѓето низ Европа.
„Поголем дел од луѓето го поврзуваат процесот на интеграција со избегнувањето на строгиот визен режим во европските земји, додека економскиот развој, зајакнувањето на демократијата или подобрувањето на животниот стандард се сметаат за помалку важни“, вели ИМО.
Резултатите, според институтот, покажуваат збунетост за тоа каде се наоѓа Албанија во поглед на своите заложби за интеграција во ЕУ. 
Додека 49 отсто сметаат дека Албанија е подготвена за пристап, 24 отсто сметаат дека земјата ќе биде поканета дури и ако не биде целосно подготвена.
„Ваквите мислења се причина за загриженост, особено кога ќе ги видите одговорите на службениците во јавната администрација, кои се директно вклучени во процесот на интеграција. 
Повеќе од 54 отсто од нив не знаат дали Албанија е подготвена за пристап во ЕУ или не е“, вели ИМО. 
„Вработените во јавната администрација се една од категориите кои немаат доволно информации во врска со она што значи ССА.“
Повеќе од половина од раководителите во администрацијата сметаат дека ССА не носи ништо за земјата, додека само 6,6 отсто во истата гледаат спогодбен однос.
Спогодбата, која се смета за прва чекор кон членството во ЕУ, ги уредува односите помеѓу ЕУ и Албанија. 
Истата се фокусира главно на зајакнатата политичка и економска соработка, како и на создавањето област на слободна трговија во текот на следните десет години.
Брисел сака Албанија да покаже напредок во голем број прашања, вклучувајќи ја и слободата на печатот, градењето на институтциите и етничките малцинства. 
Од земјата се очекува да ги почитува и меѓународните стандарди за слободни и фер избори.
