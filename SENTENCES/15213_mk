28/08/2006
AНКАРА, Турција -- Најмалку 27 лица, меѓу кои и десетмина британски туристи, беа повредени во четирите одделни експлозии на бомби во медитеранскиот туристички центар Мармарис и во Истанбул доцна во неделата (27-ми август). 
Трите бомби експлодираа скоро истовремено, околу полноќ, во Мармарис, кога улиците се преполни со туристи. 
Најсилната експлозија уништи шатл-автобус кој превезуваше туристи по една од главните улици. 
Досега ниту една група не ја презеде одговорноста за експлозиите, но гувернерот Темел Коцаклар инсистираше дека полицијата ќе ги најде извршителите. 
Безбедносните мерки беа засилени и беа повикани дополнителни сили да ги проверат возилата кои влегуваат и излегуваат од градот.
Одделна бомба експлодираше во неделата во Истанбул, во близина на едно училиште во областа Багчилар, повредувајќи уште шест лица. 
Според извештаите на локалниот печат нападите се поврзани со радикалната милитантна група Курдистански соколи на слободата. 
Групата ја презеде одговорноста за 12 бомбашки експлозии оваа година, во кои загинаа шест лица, а беа повредени повеќе од 100. 
(Turkishpress.com, AФП - 28/08/06)
