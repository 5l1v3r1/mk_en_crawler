18/01/2006
БЕЛГРАД, Србија и Црна Гора -- На состанокот во вторникот (17-ти јануари) во Белград српскиот премиер Воислав Коштуница и австрискиот заменик-канцелар и министер за транспорт, Хуберт Горбач, се согласија да се формира заедничко оперативно тело кое ќе ги решава прашањата што се однесуваат на мобилниот оператор Мобтел.
Српската влада и еден австриски конзорциум на приватни инвеститори се влезени во правен спор пред меѓународниот арбитражен суд во Цирих во врска со сопственоста на мнозинските акции во претпријатието.
Мобтел моментно е под државна администрација, по одлуката на владата од декември да ја повлече неговата дозвола за работа.
Српските власти го направија овој чекор откако Мобтел ги продаде своите права на работа во Косово на едно локално претпријатие во покраината.
(Бета, ББС - 17/01/06)
