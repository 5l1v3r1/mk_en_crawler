01/02/2008
БРИСЕЛ, Белгија -- Романскиот претседател Трајан Башеску во четвртокот (31-ви јануари) рече дека неговата земја нема да го признае евентуалното прогласување независност од страна на Косово, бидејќи еден ваков чекор би можел да испрати погрешни сигнали до другите малцинства и да го загрози меѓународното право.
„Мојата земја никогаш нема да го признае независно Косово“, без оглед дали тоа ќе биде еднострана или координирана одлука, рече Башеску по состанокот со генералниот секретар на НАТО, Јап де Хоп-Шефер, во Брисел.
Тој додаде дека е потребно повеќе време за меѓународно посредувани разговори.
Кипар, кој исто така се противи на независноста на Косово, потврди дека нема намера да го промени својот став.
Министерот за надворешни работи, Ерато Козаку-Маркулис, за време на посетата на Хелсинки рече дека Кипар ја почитува позицијата на останатите земји на ЕУ, но верува дека евентуалното отцепување на покраината би претставувало кршење на меѓународното право.
(Б92, Бета - 01/02/08;
AФП, Ромпрес, Фокус - 31/01/08)
