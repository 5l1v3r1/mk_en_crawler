09/03/2007
НИКОЗИЈА, Кипар -- Владата на кипарските Грци во четвртокот (8-ми март) нареди да се сруши клучната бетонска бариера, Зелена линија, што го делеше главниот град на островот, Никозија, со децении. 
Кипарскиот претседател Тасос Пападопулос рече дека овој потег е планиран 15 дена. 
Тој објасни дека истиот претставува гест на добра волја кон кипарските Турци и ја повика Турција да ги тргне своите војници за да може преминот вистински да биде отворен. 
Турција има околу 35.000 војници на север. 
Бариерата Зелена линија претставуваше главен симбол на неколкудецениската поделеност на островот, кој е поделен помеѓу меѓународно признаениот јужен дел на кипарските Грци и северен дел на кипарските Турци, кој го признава само Турција. 
(AП, Ројтерс, АФП, Ал Џазера, Фокус - 08/03/07)
