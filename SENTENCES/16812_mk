07/05/2006
САРАЕВО, Босна и Херцеговина (БиХ) -- Заменик-шефот на делегацијата на Европската комисија (ЕК) во БиХ, Рензо Давиди, вели дека ЕК го поддржува неодамнешниот предлог на премиерот на БиХ, Аднан Терзиќ, за формирање на две нови министерства на државно ниво. 
Според неделното издание на Дневни аваз (7-ми мај), Давиди вели дека ЕК веќе го одобрила формирањето на новите министерства, кои се очекува да се занимаваат со земјоделство, и наука и технологија. 
Тој вели дека спроведувањето би можело да се случи набргу, ако постои политичка поддршка во БиХ и ако парламентот наскоро ги усвои нацрт уставните измени. 
(Дневни аваз - 07/05/06)
