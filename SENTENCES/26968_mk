05/01/2010
ПОДГОРИЦА, Црна Гора -- Министерството за економија во понеделникот (4-ти јануари) им наложи на властите во рудникот за боксит во близина на Никшиќ да ги отстранат од рудникот рударите што штрајкуваат, но не одреди краен рок за мерката.
Министерот за економија, Бранко Вујовиќ, вели дека условите се опасни по здравјето.
Околу 80 рудари отидоа подземја пред една недела, протестирајќи поради фактот дека не се платени со месеци.
Тие, исто така, инсистираат на месечна исплата на платите и додатоците според нивниот колективен договор за работни односи, како и гаранции дека производството во рудникот ќе продолжи.
Некои рудари беа префрлени во болница поради нивните здравствени проблеми.
Осуммина од нив започнаа штрајк со глад во болница во понеделникот.
Претседателот Филип Вујановиќ бара од демонстрантите да го прекинат својот штрајк, да излезат од рудникот и да ги продолжат преговорите со владата.
(Бета, Б92, Радио Антена М, РТЦГ - 04/01/10)
