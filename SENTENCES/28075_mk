21/10/2010
ПРИШТИНА, Косово -- Се очекува Косово да добие патоказ кон визна либерализација на ЕУ оваа година, рече во средата (20-ти октомври) во Приштина известувачката на Европскиот парламент (ЕП) за визната либерализација на Западен Балкан, Тања Фајон. 
Фајон не го исклучи ноември, кога Косово исто така ќе го добие следниот Извештај на Европската комисија (ЕК) за напредок, и исто така истакна дека Косово мора уште да работи за да го финализира процесот на визната либерализација. 
„Косово ќе остане многу изолирано ако не биде вклучено, и јас сум сигурна дека ќе има големо разочарување меѓу луѓето. 
Затоа, треба да најдеме начин да го вклучиме Косово во процесот“, рече Фајон по состанокот со вршителот на претседателската функција, Јакуп Красниќи. 
ЕК вети дека ќе ја испрати стратегијата за визната либерализација до септември, но ја одложи, тврдејќи дека властите во Приштина не се подготвени. 
(Зери, Лајм, Коха Диторе - 21/10/10; РТК, Кохавижн - 20/10/10)
