03/06/2008
AНКАРА, Турција -- Владата го отвора патот за својата кандидатура за пристапување во ЕУ подготвувајќи предлог за парламентот со кој Турција ќе стане потписничка на Протоколот од Кјото. 
По седницата на владата во понеделникот (2-ри јуни), владиниот портпарол Чемил Чичек за новинарите изјави дека ако Турција не го ратификува протоколот, нема да може ефикасно да преговара во ерата по Кјото. 
Протоколот -- чија цел е спречување на штетните емисии -- истекува во 2012 година и паѓа под еколошката легислатива на ЕУ. 
По Соединетите Држави, Турција е најголемата пречка за Кјото, ситуација поради која земјата е ставена под интензивен меѓународен притисок. 
Турција претходно го отфрли потпишувањето на протоколот, велејќи дека мора најпрво да го заврши својот индустриски развој. 
(Сабах, Заман - 03/06/08; Форбс, Ројтерс, Хуријет - 02/06/08)
