05/11/2009
БЕЛГРАД, Србија -- Главниот обвинител на Трибуналот на ОН за воени злосторства, Серж Брамерц, и српскиот обвинител за воени злосторства, Владимир Вукчевиќ, во средата (4-ти ноември) разговараа околу техничките прашања во врска со судењата за воени злосторства кои се во тек во Белград и во Хаг.
Тие, исто така, разговараа за преостанатите бегалци обвинети за воени злосторства и начините за зајакнување на регионалната соработка во областа на правосудството.
Брамерц следно ќе се состане со претседателот Борис Тадиќ и со Расим Љајиќ, шефот на српскиот Совет за соработка со Хаг.
Во другите вести, судењето на Србинот осомничен за вмешаност во подметнувањето пожар во Американската амбасада во Белград минатата година, започна во средата.
Милан Живановиќ призна дека учествувал во немирите против независноста на Косово и дека упаднал во амбасадата, но негира каква било вмешаност во пожарот од 21-ви февруари 2008 година.
Живановиќ е студент на Eкономскиот факултет при Универзитетот во Белград.
(Б92, Taнјуг, Бета, РТС - 04/11/09)
