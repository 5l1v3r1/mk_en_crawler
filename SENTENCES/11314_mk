23/06/2005
БРЧКО, Босна и Херцеговина (БиХ) -- Судскиот процес против Константин Симоновиќ, босански Србин обвинет за воени злосторства против несрпското население во Брчко, е во тек во Основниот суд на Брчко, како што објавија локалните медиуми во средата (22-ри јуни).
Обвинителите на БиХ официјално покренаа обвинение против него на 13-ти јуни.
Четириесетитригодишниот Симоновиќ е обвинет за тортура и нечовечки третман на цивили во кампот Логор, како и силување на една жена во 1992 година.
Тој се изјасни за невин.
Во другите вести, Бирото за исчезнати лица на Република Српска во петокот објави дека започнува со ексхумацијата на местото за кое се верува дека е масовна гробница на сараевските Срби, убиени во текот на војната.
Местото се наоѓа во селото Дариво, во близина на босанскиот главен град.
(ПБС БиХ, Б92, РТРС - 22/06/05)
