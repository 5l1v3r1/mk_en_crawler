23/03/2008
САРАЕВО, Босна и Херцеговина (БиХ) -- Околу 700 затвореници во близина на Бања Лука го изразија својот револт во саботата (22-ри март), протестирајќи против корупцијата. 
Затворениците поставија барикади на вториот кат од затворот и инсистираа на средба со министерот за правда на босанските Срби, Џерард Селман. 
Тие рекоа дека не се задоволни од привилегиите што ги добиваат некои и ја критикуваа корупцијата помеѓу затворските чувари и другиот персонал. 
На почетокот од февруари, Амнести интернешнал објави извештај во кој се остро се критикува насилството во затворите на БиХ.
Во другите вести, три лица загинаа во саботата (22-ри март), во експлозијата од стара мина останата од конфликтите во периодот 1992-1995 година во југоисточна БиХ, објави локалната полиција. 
„Двајца полицајци и еден припадник на единицата за цивилна заштита на БиХ беа испратени да ја одбележат локацијата на нагазната мина, која беше откриена утринава. 
Нешто подоцна беше слушната експлозија и стана јасно дека тие згазнале на минско поле“, рече портпаролот на полицијата. 
(Дневни аваз, НТВ Хајат, Независне новине, Фена, РТРС, СРНА, АФП, Макфакс, ДПА, Ројтерс - 22/03/08)
