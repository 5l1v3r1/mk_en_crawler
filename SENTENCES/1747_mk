05/09/2012
Во понеделникот (3. 
септември) фармерите од ентитетите наБосна и Херцеговина- Федерацијата БиХ и Република Српска - ги блокираа граничните премини во земјата во знак на протест против нерешените проблеми во земјоделието. 
Инсистираа на тоа дека владата треба да преземе мерки за да им помогне во извезувањето на нивните производи во ЕУ и да го регулира увозот во земјата.
***
Во петокот (31. 
август), француската компанија „Филаса интернешанал“ ќе инвестира 1,4 милијарди евра во 10 ветерници воРоманија. 
Нејзината романска подружница „Еоленвест филаса“ моментално работи на девет ветерници во југоисточните покраини Бузау и Браила. 
Ветерница, исто така, беше изградена во северната покраина Сучеава.
***
Во петокот (31. 
август), во Софија, претседателот на Европската комисија, Жозе Мануел Баросо, изјави декаБугаријатреба да го реформира својот пензиски систем и да се бори против сиромаштијата и невработеноста кај младите. 
За време на посетата Баросо присуствуваше и на отворањето на новата линија на подземната железница која се гради со помош на средства од ЕУ.
***
Во петокот (31. 
август) претседателот на ЕБРД, Сума Чакрабарти, во Белград рече дека Европската банка за обнова и развој (ЕБРД) ќе и даде 800 милиони евра наСрбија во текот на следните две години. 
Министерот за економија, Млаѓан Динкиќ, рече дека финансирањето главно ќе се користи за проекти од областа на инфраструктурата и на енергетиката.
***
Во неделата (2. 
септември) „Дојче веле“ го цитираше директорот на унгарскиот нискобуџетен авиопревозник „Виз ер“ дека фирмата планира да отвори нова оперативна база воСкопје во следните неколку месеци. 
Ова ќе биде шеснаесетта по ред база на компанијата во девет европски земји. 
„Виз ер“ планира да инвестира вкупно 80 милиони американски долари во Македонија, со што ќе отвори 300 нови работни места.
***
Централната банка наАлбанијаја задржа главната каматна стапка на најниската вредност досега, 4 отсто, со цел да ја достигне поставената инфлациска цел од три отсто и да ги обезбеди соодветните монетарни вишоци. 
Во вторникот (28. 
август) гувернерот на централната банка, Адриан Фулани, изјави: „Се очекува економскиот раст во иднина да остане под неговиот потенцијал, а инфлациските притисоци кои се генерираат од него се очекува да бидат бавни“.
***
Србија иТурција се меѓу петте најголемите странски инвеститори воБосна и Херцеговина (БиХ), покажуваат податоците од 2011 година на Заводот за статистика на земјата. 
Минатата година во БиХ имало странски инвестиции во износ поголем од 313 милиони евра, главно во производниот сектор. 
По Србија, на списокот следат Луксембург, Холандија, Саудиска Арабија и Турција.
***
Во петокот (31. 
август) официјалните прелиминарни податоци покажаа дека економијата наХрватскавлегла во уште поголема рецесија во вториот квартал, кој заврши во јуни. 
Заводот за статистика објави дека БДП се намалил за 2,1 отсто на годишно ниво, по намалувањето од 1,3 отсто во првиот квартал.
***
Во неделата (2. 
септември), претседателот на Европскиот парламент, Мартин Шулц предложи да се креира посебна економска зона воГрција како дел од напорите да се заживее слабата економија на земјата. 
Во интервјуто за германскиот неделник „Дер шпигел“, Шулц инсистираше дека мерките за штедење сами по себе не можат да поттикнат развој, наведувајќи дека инвестициските програми и паралелната контрола на ЕУ се од витално значење.
***
Владата наРоманија одлучи да им нуди компензација на фармерите чии посеви биле уништени од рекордната годинешна суша. 
Според нацрт-одлуката донесена во текот на разговорите за проблемот во саботата (1. 
септември), фармерите ќе добијат 22 евра по хектар земја, но не за повеќе од вкупно 10 хектари.
(Разни извори - 29.08.2012 - 05.09.2012)
