02/06/2010
TИРАНА, Албанија -- Европскиот парламент (ЕП) одби да гласа за резолуцијата за интеграција на Албанија во ЕУ во вторникот (1-ви јуни), загрозувајќи го процесот на визната либерализација на Тирана.
Тековниот политички ќор-сокак на земјата доведе до оваа одлука, објасни ЕП на својата веб-страница.
Усвојувањето на документот е одложено до крајот на јуни.
Членот на ЕП Јелко Кацин ги повика двете главни политички партии повторно да отпочнат дијалог и да докажат дека се способни за решавање на кризата.
Опозициската Социјалистичка партија (СП) и владејачката Демократска партија се расправаат со месеци за општите избори во јуни 2009 година, за кои СП вели дека биле фалсификувани.
(Шекули, Топ њус, Топ ченал - 02/06/10)
