08/06/2009
БЕЛГРАД, Србија -- Демократската партија (ДС) на претседателот Борис Тадиќ победи на локалните избори што се одржаа во две белградски општини и во Косјериќ, во близина на Ужице, во неделата (7-ми јуни). 
Според прелиминарните резултати, ДС освои 26 до 30 отсто од гласовите, во изборните единици во Земун и Вождовац. 
Српската напредна партија на Томислав Николиќ победи на изборите во Косјериќ, но во севкупните резултати беше втора, со 14 отсто од гласовите. 
Коалицијата Демократска партија на Србија - Нова Србија беше трета со околу 13 отсто од гласовите. 
Помалиот коалициски партнер, Српската социјалистичка партија, освои околу 10 отсто, по што следеше Српското движење за обнова со 8 отсто и Г17 Плус со 5,4 отсто од гласовите. 
Српската радикална партија, најголемата опозициска партија, не успеа да привлече минимален број потребни гласови. 
(РТС, Блиц, Данас - 08/06/09; Б92, Бета - 07/06/09)
