22/12/2008
СОФИЈА, Бугарија -- Преку 1.000 полицајци се собраа пред седиштето на Министерството за внатрешни работи во Софија во неделата (21-ви декемви), барајќи повисоки плати и подобри работни услови, објавија медиумите. 
Ова беше втора ваква демонстрација во изминатата недела. 
Со оглед на тоа што законот забранува полицијата да одржува ваков вид протести, полицајците носеа цивилна облека и не носеа пиштоли. 
Слични митинзи се одржаа во неколку десетици градови низ земјата, вклучително и во Плевен и Силистра на север и Хасково и Смољан на југот од земјата.
Во меѓувреме, во петокот, студентите одржаа мирен протест, повикувајќи ја владата да ја зајакне својата борба против криминалот. 
Претходно овој месец пијани млади луѓе го претепаа студентот Стојан Балтов.
Исто така во петокот, стотици земјоделци на трактори го блокираа сообраќајот во Софија, барајќи поголеми субвенции за житните растенија. 
(БТВ, Нова ТВ, Дарик, БГНЕС, БНР, Софиска новинска агенција, Ројтерс, АФП, ДПА - 21/12/08; БТА, Медиапул, Дарик - 19/12/08)
