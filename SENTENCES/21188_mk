01/11/2007
БРИСЕЛ, Белгија -- Шансите за пристап во ЕУ се мали за повеќето западнобалкански земји, објави во средата (31-ви октомври) Фајненшал тајмс, цитирајќи го извештајот за регионот што го подготви Европската комисија.
Според „протечениот“ документ, корупцијата, организираниот криминал и меѓународните тензии ги забавуваат реформите во Западен Балкан.
Извештајот вели дека воспоставувањето на владеењето на законот преку реформите во судскиот систем, заедно со борбата против корупцијата и организираниот криминал, би можеле да ги водат голем дел од земјите до пристап во ЕУ.
Според извештајот, корупцијата е раширена и длабоко вкоренета во Албанија, Босна и Херцеговина, Македонија, Црна Гора, Србија, Косово и Турција.
(Фајненшал тајмс, ВВС, Actulano.com, БТА, Б92, Танјуг - 31/10/07)
