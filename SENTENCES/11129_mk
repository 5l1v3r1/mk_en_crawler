27/02/2005
ТИРАНА, Албанија -- Адмирал Мајкл Г.Мулен, командант на Здружената команда на сојузничките сили на НАТО во Неапол, го пофали напредокот постигнат во врска со воените реформи во Албанија. 
На состанокот со албанскиот претседател Алфред Мојсиу во петокот (25-ти февруари) во Тирана Мулен истакна дека е отворена вратата за албанското членство во Алијансата и дека НАТО ќе продолжи со обезбедувањето на потребната помош. 
Мојсиу, од своја страна, го пофали НАТО и посветеноста на САД на регионот и на процесот на стабилизација. 
Тие се состанаа на маргините од состанокот помеѓу началниците на државите од Јадранската повелба -- Албанија, Хрватска и Македонија. 
(Албански вести - 26/02/05; Веб-страница на албанскиот претседател - 25/02/05)
