07/09/2009
AТИНА, Грција -- Парламентот ќе биде распуштен во понеделник (7-ми септември), по одлуката минатата недела на премиерот Костас Караманлис за свикување предвремени избори на 4-ти октомври. 
Караманлис рече дека му треба нов мандат за да й помогне на земјата да излезе од економската криза. 
Говорејќи на прес-конференцијата во неделата, по повод почетокот на неговата кампања, тој предупреди дека следат две тешки, но неизбежни години на рестрикции. 
„Да, ние го поминавме најлошиот дел од кризата, но време е да се соочиме со нашите структурни слабости“, рече Караманлис во Солун. 
Тој истакна дека кризата во Грција не е толку сериозна како во други земји, но истакна дека земјата мора да се справи со својот огромен јавен долг, акумулиран во изминатите 30 години. 
(Нафтемборики, Елефтеротипија, Та Неа - 07/09/09)
