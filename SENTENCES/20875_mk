06/02/2008
СКОПЈЕ, Македонија -- Mакедонија сака да му се приклучи на НАТО на априлскиот самит на Алијансата во Букурешт, најмногу поради загриженоста во врска со претстојната независност на соседно Косово.
„Како земја сосед на Србија и Косово, Македонија сигурно ќе биде помеѓу првите што ќе ги почувствува последиците -- како позитивните така и негативните -- од решението за статусот на Косово“, напиша претседателот Бранко Црвенковски во писмото до членките на НАТО во вторникот (5-ти февруари).
Во понеделникот Франција изрази поддршка за кандидатурите на Македонија за членство во ЕУ и во НАТО.
Францускиот министер за надворешни работи, Бернард Кушнер, се состана со својот македонски колега, Антонио Милошоски, во Париз.
Кушнер рече дека Франција е подготвена да соработува со Македонија во нејзините напори да стане дел од евроатланските структури.
Во другите вести, генералниот директор за проширување на ЕУ, Мајкл Ли, во вторникот го посети Скопје.
Тој рече дека ЕУ има јасна визија за иднината, која го вклучува Западен Балкан.
(Вечер, Утрински весник - 06/02/08;
AФП, Макфакс, Нафтемпорики - 05/02/08)
