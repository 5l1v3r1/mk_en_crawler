14/10/2007
AНКАРА, Турција -- Државниот министер Курсад Тузмен ја откажа посетата на Њујорк, каде што требаше да присуствува на турско-американската конференција за инвестиции во недела (14-ти октомври).
Неговата одлука беше поттикната од одлуката на конгресната комисија за одобрување на резолуцијата во која масовните убиства од Првата светска војна на Ерменците се прогласуваат за геноцид.
Турскиот поморски командант, адмирал Метин Атач, исто така, ги откажа плановите за посета на САД.
Двајца американски официјални претставници беа испратени во Турција во обид за смирување на заладените односи.
Потсекретарот за одбрана, Ерин Еделман, и државниот помошник секретар за европски прашања, Даниел Фрајд, пристигнаа во Анкара за да се состанат со заменик-началникот на турскиот Генералштаб, Ергин Сајгун, и потсекретарот на Министерството за надворешни работи, Ертугрул Апакан.
(Сабах, Милијет - 14/10/07;
новинска агенција Анадолу, АФП, Гласот на Америка, Ројтерс, УСА Тудеј - 13/10/07;
РИА Новости, НТВ - 12/10/07)
