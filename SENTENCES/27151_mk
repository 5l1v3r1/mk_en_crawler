02/10/2009
СТРАЗБУР, Франција -- Tурција мора да стори повеќе за заштита на правата на своите етнички малцински групи, вклучително и Курдите, рече комесарот за човекови права на Советот на Европа, Томас Хамарберг, во извештајот од четвртокот (1-ви октомври), додавајќи дека тој е загрижен за некои актуелни ограничувања, вклучително и во образованието.
Според законот, Турција дозволува училишта само за ерменската, грчката и еврејската заедница.
„До почетокот на 2009 година, јазикот на голем број малцински групи, како што се Курдите или Ромите, беше невозможно да се учи како во јавните, така и во приватните училишта“, се вели во документот.
Друг проблем што Хамарберг го истакна беше слободата на говорот, особено континуираното спроведување на членот 301 од Кривичниот законик, кој ги казнува сите кривични дела против турската република, владата, парламентот или судството.
(Заман - 02/10/09;
Хуријет, ДПA - 01/10/09)
