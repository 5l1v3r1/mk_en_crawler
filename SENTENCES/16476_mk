09/08/2006
ВИЕНА, Австрија -- Првиот круг разговори за правата и заштитата на националните малцинства во Косово се одржа во вторникот (8-ми август) во Виена, помеѓу делегациите од Белград и од Приштина. 
Тие завршија без напредок. 
Хуа Јианг, портпаролот на специјалниот претставник на ОН Марти Ахтисари, вели дека додека косовскиот тим понудил конкретни предлози, додека српскиот тим не дал никакви предлози. 
Бернхард Шлагек, претставникот на канцеларијата на Ахтисари кој претседаваше со состаникот, рече дека Србија наместо тоа инсистирала дека малцинските права мора да бидат решени во рамките на конкретните разговори за идниот статус на Косово.
Додека белградската делегација присуствуваше на состанокот, претставниците на косовските Срби не присуствуваа. 
Тие не сакаат да бидат нарекувани „малцинство“, инсистирајќи дека се дел од српската нација. 
Шлагек рече дека бојкотот претставува пропуштена шанса. 
(Глас јавности, Блиц, Данас - 09/08/06; Бета, Танјуг, Косовалајв - 08/08/06)
