13/12/2009
НИКОЗИЈА, Кипар -- Во саботата (12-ти декември) беше одржана комеморација, на првата годишнина од смртта на починатиот кипарски претседател Тасос Пападопулос. 
Во петокот крадци ги украдоа остатоците на Пападопулос од неговиот гроб на гробиштата Дефтера, во предградието на Никозија. 
Полицијата соопшти дека сослушала три лица во врска со ужасната кражба, но никој сé уште не е уапсен. 
Никој не ја презеде одговорноста за кривичното дело, а мотивите се сé уште нејасни. 
Семејството на Пападопулос рече дека кражбата е „страшен чин кој предизвика болка и лутина“. 
Кипарскиот претседател Деметрис Христофиас го повика народот да „остане смирен во врска со оваа провокација“. 
(Ројтерс, ДПА, АФП, АП - 12/12/09)
