23/06/2005
ЉУБЉАНА, Словенија -- Словенечкиот претседател Јанез Дрновшек во интервјуто оваа недела изјави дека билатералните врски со Хрватска се подобруваат.
Тој, сепак, додаде дека главниот проблем помеѓу двете земји -- спорот во врска со границата помеѓу двете држави -- мора да се реши.
Говорејќи на Словенечката телевизија Дрновшек го опиша неодамнешниот состанок помеѓу хрватската и словенечката влада во Бриони за позитивен развој на настаните.
Во другите вести, новиот мост на реката Сава, што ги поврзува Босна и Херцеговина (БиХ) и Хрватска, беше официјално отворен во средата (22-ри јуни).
Хрватскиот премиер Иво Санадер, заменик-премиерот на БиХ, Бариша Чолак, и шефот на делегацијата на Европската комисија (ЕК), Мајкл Хемфрис, присуствуваа на церемонијата во Јасеновац.
Новиот мост е изграден на местото на претходниот мост, уништен за време на конфликтите во 1990-тите.
Проектот го финансираа ЕК и хрватската влада.
(Независне новине, Вечерњи лист - 23/06/05;
ХИНА, ХРТ - 22/06/05)
