07/08/2006
САРАЕВО, Босна и Херцеговина (БиХ) -- Околу 2.000 Муслимани и Хрвати во неделата (6-ти август) ја одбележаа 14-тата годишнина од растурањето на затворот Омарска. 
Многумина таму беа убиени од страна на српските сили или починаа додека беа во затвор во периодот помеѓу мај и август 1992 година.
Во другите вести, српскиот премиер Воислав Коштуница во петокот го нарече масовниот егзодус на Србите од Хрватска во август 1995 година „големо неказнето злосторство“. 
Во изјавата објавена по повод 11-тата годишнина од операцијата „Бура“ на хрватската армија, Коштуница рече дека нешто мора да се стори во врска со оваа неправда. 
Повторувајќи го таквиот став, српскиот министер за внатрешни работи, Драган Јочиќ, ги повика властите во Хрватска и БиХ итно да спроведат истрага и да ги идентификуваат извршителите на злосторствата извршени против српските бегалци. 
(Б92, Нови лист, Независне новине - 07/08/06; AФП, Танјуг - 06/08/06; AП - 04/08/06)
