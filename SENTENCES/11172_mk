27/12/2004
БЕЛГРАД, Србија и Црна Гора -- Главните политички играчи во Србија и Црна Гора не успеаја да договорат датум за следните сојузни парламентарни избори за време на состанокот на Советот за интеграција во ЕУ во петокот (24-ти декември) во Белград. 
Во изјавата за новинарите подоцна истиот ден претседателот на државната заедница Светозар Маровиќ рече дека е јасно оти гласањето нема да се одржи во февруари, како што побараа некои српски партии. 
Сепак, рече тој, властите ќе работат на исполнување на правните барања и создавање на неопходни услови.
Во другите вести, српскиот претседател Борис Тадиќ испрати писмо до менаџментот на Косовската корпорација за енергија, барајќи да се продолжи со дистрибуцијата на електрична енергија во српските населени места во централно Косово. 
Околу 4.000 лица во изминативе две недели останаа без струја, откако службата беше затворена поради преголемиот долг, кој достигнува висина од 16.000 евра. 
Според еден негов помошник, Тадиќ ја окарактеризирал оваа акција на претпријатието за електрична енергија како „морално неприфатлива“. 
(Бета, Данас, Политика - 27/12/04; Мина, Танјуг - 24/12/04)
