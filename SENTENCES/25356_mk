27/10/2009
СТОКХОЛМ, Шведска -- Поранешната претседателка на босанските Срби Билјана Плавшиќ беше ослободена во вторникот (27-ми октомври), по одлежани две третини од нејзината 11-годишна казна во шведски затвор.
Таа беше осудена во 2003 година, откако се изјасни за виновна по едната точка од обвинението, злосторства против човештвото, во врска со нејзината улога во кампањата на етничко чистење, со цел протерување на Хрватите и муслиманите од областите под српска контрола во Босна.
Хашкиот трибунал за воени злосторства (МКТЈ) во средината од септември го одобри нејзиното предвремено ослободување од затвор заради добро однесување.
Плавшиќ се очекува да пристигне во Белград доцна во вторник.
(ББС, ДПА, АФП, Бета, Танјуг, РТС - 27/10/09)
