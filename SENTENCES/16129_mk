16/06/2006
ВИЕНА, Австрија -- Дводневниот самит на европските водачи, кој започна во четвртокот (15-ти јуни) не понуди решение за прашањето на европскиот устав, оставајќи ја иднината на процесот на проширување во неизвесност.
Според новиот нацрт-предлог на актуелниот претседавач на ЕУ, Австрија, кој се очекува да биде одобрен в петок, ЕУ ќе излезе со извештај во првата половина од 2007 година како „основа за идните одлуки околу тоа како да се продолжи процесот на реформите“.
Водачите се согласија „потребните чекори за таа цел да бидат преземени најдоцна за време на вториот семестар од 2008 година“, но, исто така, изразија надеж дека процесот на ратификување на повелбата ќе продолжи и ќе биде завршен.
(Индипендант, Гардијан - 16/06/06;
Ројтерс - 15/06/06)
