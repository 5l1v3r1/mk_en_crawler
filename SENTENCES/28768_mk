12/09/2010
СОЛУН, Грција -- Премиерот Јоргос Папандреу во својот годишен извештај за економската политика од саботата (11-ти септември) рече дека владата се бори за преживување на Грција. 
„Или победуваме или потонуваме заедно“, рече Папандреу на саемот на стопанството во Солун. 
Папандреу истакна дека владата ќе продолжи со реформите ќе го либерализира економскиот сектор, како и производството на струја и транспортот. 
За време на неговиот говор, еден налутен маж, подоцна идентификуван како почитуван специјалист за рак, фрли чевел кон премиерот. 
Тој веднаш беше уапсен, а потоа и брзо ослободен.
Во меѓувреме, околу 20.000 луѓе присуствуваа на протестниот марш што се одржа во Солун против владините мерки на штедење. 
Неколку стотици млади луѓе се обидоа да го пробијат кордонот на полицијата, која употреби солзавец за да ги растера по судирите кои траеја неколку минути во близина на саемот. 
Возачите на камиони, исто така, се приклучија на протестите, најавувајќи го започнувањето нов штрајк в понеделник, против предложените измени во транспортниот сектор.
Во другите вести, ММФ во петокот ја одобри втората транша на пакетот од 110 милијарди евра за Грција. 
Оваа транша изнесува 9 милијарди евра: 2,5 милиони од ММФ и 6,5 милијарди од ЕУ. 
(AФП, Ројтерс, АП, ББС, СНН, АНА-МПА - 11/09/10; AФП, РИА Новости, АНА-МПА - 10/09/10)
