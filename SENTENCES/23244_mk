30/12/2008
БУКУРЕШТ, Романија -- Министерството за надворешни работи во понеделникот (29-ти декември) соопшти дека Романија ќе го преземе ротирачкото претседателство на Централноевропската иницијатива (ЦЕИ) во 2009 година, за првпат по 1996 година, кога стана членка на организацијата.
Букурешт ќе го преземе претседателството од Бугарија и има намера да ја негува регионалната соработка за поддршка на земјите-членки во нивните процеси на интеграција во ЕУ, објави Министерството.
Романија, исто така, ќе работи на консолидирање на улогата на ЦЕИ како партнер во програмите на ЕУ.
Во другите вести од понеделникот, романските обвинители подигнаа обвинение против вицепремиерот Георге Копос за перење пари и измама, заедно со уште 12 други осомничени.
Копос, наводно, проневерил 1,5 милиони евра во 2004 година преку продажбата на претпријатието Романска лотарија.
(Финансиарул - 30/12/08;
Агерпрес, Медиафакс, Хотњус - 29/12/08)
