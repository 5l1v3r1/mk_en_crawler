12/06/2007
СОФИЈА, Бугарија -- Министерот за надворешни работи, Ивајло Калфин, доцна во понеделникот (11-ти јуни) рече дека неговата земја ќе побара разговори во рамките на НАТО околу потребата за осигурување еднаква безбедност за сите членки на Алијансата.
Говорејќи за бугарската национална телевизија по еднодневната посета на американскиот претседател Џорџ В. Буш на Софија, Калфин рече дека Бугарија останува загрижена оти земјата нема да биде покриена со предложениот американски противракетен штит за голем домет, иницијатива на која соседна Русија силно се спротивстави.
Штитот ќе го заштитува само бугарскиот воздушен простор за проектили со среден домет.
(Новинар, Вашингтон тајмс - 12/06/07;
БНТ, Медиапул, РФЕ, АП - 11/06/07)
