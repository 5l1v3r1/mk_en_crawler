07/11/2008
СОФИЈА, Бугарија -- Министерството за одбрана во четвртокот (6-ти ноември) објави дека ќе го повлече својот контингент од Ирак до крајот на годинава, кога истекува неговиот мандат. 
Софија ја координираше оваа одлука со своите коалициски партнери и ирачката влада. 
Бугарија има 155 свои припадници во Ирак.
Во меѓувреме, романскиот министер за одбрана, Теодор Мелескану, во средата објави дека мандатот на војниците од неговата земја во Ирак истекува на 31-ви декември. 
Секое продолжување, рече тој, ќе зависи од барањата на ирачката влада. 
(Дарик, БТВ, АНА-МПА, Макфакс, Реалитатиа, Њусин, Hotnews.ro - 06/11/08)
