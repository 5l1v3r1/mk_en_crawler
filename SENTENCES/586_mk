26/01/2005
(Разни извори – 19/01/05 – 26/01/05)
Познатиот грчки режисер Тео Ангелопулос ќе биде специјален гостин на 9-тиот Меѓународен филмски фестивал во Софија, кој ќе се одржи во бугарскиот главен град во периодот од 4-ти до 13-ти март.
Ангелопулос, исто така, ќе го претстави и својот најнов филм „Расплаканата ливада“.
Босанскиот режисер Емир Кустурица ќе биде претседарел на жирито на Канскиот фестивал, кој ќе се одржи во периодот од 11-ти до 22-ри мај.
Кустурица е добитник на две Златни палми за неговите филмови „Татко на службено патување“ (1985) и „Подземје“ (1995), како и на наградата за најдобар режисер за филмот „Дом за бесење“ (1989).
Популарната американска рок-група РЕМ одржа концерти во Загреб на 19-ти јануари и во Белград на 21-ви јануари, како дел од својата европска турнеја за 2005 година.
Повеќе од 10.000 лица дојдоа на концертите во секој од двата града.
Финката Тања Путиаинен го освои првото место во Светскиот куп во слалом за жени, што се одржа на 20-ти јануари во Хрватска.
Обожавателите на скијачката ѕвезда Јаница Костелиќ беа разочарани, бидејќи таа не помина на првиот круг од натпреварот.
Двете други хрватски скијачки, Ника Флис и Ана Јелусиќ, го освоија осмото и деветтото место.
Првиот Фестивал на европски документарен филм се одржа во белградскиот  „Сава центар“ во периодот од 23-ти до 25-ти јануари.
Настанот се одржа во соработка со Европската документарна мрежа.
На 21-ви јануари во Тирана беше отворен новиот католички универзитет.
Педесет албански и италијански професори ќе им предаваат на повеќе од 200 албански студенти кои се запишаа во првата година од студиите.
Во рамките на универзитетот ќе биде отворен и болнички центар, со што ќе биде реализирана идејата на починатата Мајка Тереза.
УНЕСКО ќе ја кофинансира реконструкцијата на православата црква Св.Пантелејмон во Велес, Maкедонијa, објави Министерството за култура минатата недела.
Организацијата планира да додели 20.000 американски долари за реконструкцијата на црквата, која датира од 1840 година.
Романската Влада на 21-ви јануари одлучи да додели 1,1 милион евра за реставрација на Оперскиот театар Јон Дачијан во Букурешт.
Парите ќе бидат одвоени од владиниот фонд на резерви.
Театарот беше делумно уништен при пожарот минатиот месец.
