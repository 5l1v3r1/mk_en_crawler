13/09/2005
БРИСЕЛ, Белгија -- Европската комисија (ЕК) во понеделникот (12-ти септември) предложи продолжување на сегашните трговски повластици за земјите од Западен Балкан - Албанија, Босна и Херцеговина, Хрватска, Македонија и Србија и Црна Гора, вклучувајќи го и Косово - до 2010 година.
Предлогот, кој мора да се испрати до Советот на ЕУ, има за цел зајакнување на економскиот развој и политичката стабилност во регионот.
Во соопштението се истакнува дека повластиците, кои се на сила пет години, им гарантираат на овие земји бесцарински пристап за буквално сите производи, како и привилегиран пристап на пазарот на ЕУ.
(веб-страница на ЕУ - 12/09/05)
