24/11/2008
НИКОЗИЈА, Кипар -- Водачот на кипарските Турци, Мехмет Али Талат, во неделата (23-ти ноември) ја предупреди Русија да се воздржи од какви било иницијативи кои би им попречиле на тековните преговори за повторно обединување на Кипар.
Тој мислеше на меморандумот за разбирање потпишан минатата недела од страна на кипарскиот претседател Деметрис Христофиас и неговиот руски колега, Дмитри Медведев.
Документот ја истакнува „потребата за сеопфатно, праведно и остварливо решение [на кипарското прашање] засновано на соодветните резолуции на Советот за безбедност на ОН“.
Русија е постојана членка на Советот.
Талат рече дека со потпишувањето на овој меморандум, кипарските Грци го прекршиле ветувањето дека дека нема да отстапат од ставот што беше заземен пред разговорите.
Во меѓувреме, специјалниот претставник на ОН за Кипар, Александар Даунер, изрази оптимизам во врска со изгледите за повторно обединување.
Во интервјуто од неделата за весникот „Политис“ тој истакна дека Христофиас и Талат сакаат да го реализираат моделот на бизонална федерација.
(КНА, Фамагуста газете, Политис, новинска агенција Анадолу - 23/11/08)
