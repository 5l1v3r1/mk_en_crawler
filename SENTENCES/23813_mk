20/05/2009
ЗАГРЕБ, Хрватска -- Премиерот Иво Санадер, кој ја предводи владејачката Хрватска демократска заедница (ХДЗ), во вторникот (19-ти мај) рече дека сé уште не одлучил дали ќе се кандидира за претседател подоцна оваа година. 
Тој одговараше на шпекулациите во медиумите дека планира да се кандидира, по добрите резултати на ХДЗ на локалните избори во неделата. 
Партијата успеа да навлезе во области каде што доминираше нејзиниот главен противник, опозициската Социјалдемократска партија. 
Санадер вели дека, најверојатно, до септември нема да има конечна одлука за кандидатот на ХДЗ, што ќе остави време за разговори во текот на летото. 
(ХИНА, ХРТ - 19/05/09)
