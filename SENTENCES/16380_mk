13/07/2006
ВАШИНГТОН, САД -- Заменик-претседателот Дик Чејни се состана со српскиот премиер Воислав Коштуница во средата (12-ти јули), при што разговорите беа фокусирани на билатералните врски и на Косово.
Коштуница го потврди ставот на Белград дека независноста е неприфатлива, нарекувајќи ја истата „екстремна и радикална“.
Во четврток тој ќе допатува во Њујорк за да присуствува на состанокот на Советот за безбедност во врска со Косово.
Во другите вести, српската влада во средата потврди дека подготвила акционен план за соработка со Трибуналот на ОН за воени злосторства.
Истиот ќе й биде претставен на ЕУ следната недела.
Во мај неуспехот при апсењето на обвинетиот Ратко Младиќ од страна на Србија ја натера ЕУ да ги прекине разговорите за Договорот за стабилизација и асоцијација со Белград.
(Политика, Блиц - 13/07/06;
РТС, Бета - 12/07/06)
