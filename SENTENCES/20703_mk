08/02/2008
AНКАРА, Турција -- Премиерот Реџеп Тајип Ердоган во четвртокот (7-ми февруари) отпатува за Германија, да го посети местото каде што изби пожар во западниот град Лудвигшафен, во кој загинаа девет лица од турско потекло, а беа повредени други 60.
На средбата со семејствата и пријателите на жртвите, Ердоган повика на воздржаност.
Тој истакна дека полицијата мора да утврди дали пожарот бил расно или етнички мотивиран.
Во другите вести од четвртокот, турската армија објави нова изјава за 70 курдски бунтовнички позиции, уништени за време на рациите во понеделникот во северен Ирак.
Според соопштението за печатот, турските воени авиони погодиле „72 засолништа, шест пештери, 15 логистички објекти и седум објекти за обука, како и оружје, муниција и други материјали“.
(Заман - 08/02/08;
Aгенција Анадолу, НТВ, АФП, ВОА, Дојче Веле - 07/02/08)
