06/12/2004
ВИЕНА, Австрија -- Австрија изрази поддршка за интеграцијата на Хрватска во ЕУ и нејзините аспирации за започнување на разговорите за пристапување на почетокот од следната година.
Австрискиот канцелар Волфганг Шисел изрази надеж дека земјата ќе добие датум на состанокот на Европскиот совет подоцна овој месец.
Тој додаде дека започнувањето на разговорите на Хрватска ќе има големо влијание врз другите земји од регионот, охрабрувајќи ги да продолжат со реформите.
Едно ново истражување спроведено во Хрватска покажува дека поддршката за членството во ЕУ се зголемува:
52 отсто го поддржуваат влезот во ЕУ, што е за 4 отсто повеќе од пред еден месец.
Сепак, бројот на оние што се спротивставуваат на истото - 43 отсто - е, исто така, повисок од пред еден месец, додека процентот на оние кои се сé уште неопределени се намалува.
(Вечерњи лист - 06/12/04;
Јутарњи лист, ХИНА, Јутарњи лист - 05/12/04;
ХИНА, ХРТ - 04/12/04)
