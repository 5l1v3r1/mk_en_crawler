05/04/2010
TИРАНА, Албанија -- Началникот на Државната полиција, Хисни Бургај, повика на зголемени напори во борбата против шверцот со дрога, велејќи дека проблемот може да ги блокира идните шанси на Албанија. 
„Едно село или општина не може да ја држи целата држава и визната либерализација како свој заложник“, рече Бургај во неделата (4-ти април), за време на говорот во близина на еден од најголемите места каде што се одгледува дрога во Албанија, селото Лазарат. 
Тој ги повика локалните полициски началници да ги идентификуваат местата каде што се одгледува дрога и да интервенираат. 
Во последниов месец, полицијата заплени стотици килограми дрога од Лазарат, при што целни дестинации на истата биле Грција и Италија. 
(Шекули, Лајмфундит, Топ ченал - 04/04/10)
