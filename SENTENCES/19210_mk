29/02/2008
БАЊА ЛУКА, Босна и Херцеговина (БиХ) -- Американскиот конзулат во Бања Лука во четвртокот (28-ми февруари) го објави со соопштение своето повторно отворање, една недела откако демонстрациите против независноста на Косово се претворија во насилство во главниот град на босанските Срби.
Младите демонстранти ги нападнаа американската и другите дипломатски мисии во Република Српска, откако го видоа нападот на Американската амбасада во Белград.
Петмина полицајци беа повредени, а 27 демонстранти беа уапсени.
(РТРС, НТВ Хајат, АФП - 28/02/08)
