28/04/2005
ТИРАНА, Албанија -- Во средата (27-ми април) во Албанија започна проектот кој има за цел зајакнување на пограничната контрола и борба против илегалната трговија и организираниот криминал.
Промовиран од страна на Канцеларијата на ОН за дрога и криминал и финансиран од страна на италијанскиот фонд за борба против дрогата, проектот ќе им помогне на властите да го зајакнат професионалниот и техничкиот капацитет за пронаоѓање на нелегалната дрога и откривање на случаите на шверц на граничните премини кај Морина, Блата, Кафе Тана и Капштица.
Истиот ќе ја поддржува и размената на разузнавачки информации на регионално ниво.
(Албански дневни вести - 28/04/05)
