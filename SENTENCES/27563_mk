25/05/2010
БРИСЕЛ, Белгија -- Европската комисија (ЕК) побара од грчката влада да преземе дополнителни мерки во рамките на предлог-законот за пензиските реформи за кој парламентот ќе расправа наскоро, објави во понеделникот (24-ти мај) министерот за вработување и социјално осигурување, Андреас Ловердос.
Тој вели дека ЕК испратила писмо до владата во четвртокот, во кое инсистира на целосно спроведување на реформите до 2015 година, наместо 2018 година, како што е предвидено со актуелниот закон.
Во меѓувреме, главниот економист на ММФ, Оливиер Бланшар, во вторникот предупреди дека пазарите ќе останат загрижени додека не бидат разрешени сите сомневања во врска со конкретното исполнување од страна на ЕУ на ветената помош за Грција.
„Пазарите се прашуваат дали Грција ќе биде способна да го врати својот долг или не“, изјави Бланшар за францускиот весник Ла трибјун, додавајќи дека оваа загриженост е разбирлива „со оглед на однесувањето на грчките влади во минатото“.
(AФП, Ројтерс - 24/05/10)
