12/01/2007
(AФП, АП, Ројтерс, ББС, СНН, Блумберг, Тајмс, ВОА, АНА-МПА - 12/01/07)
Силна експлозија ја потресе Американската амбасада во Атина неколку часа пред почетокот на работното време во петокот (12-ти јануари).
Нападот, кој се опишува како најсериозен напад на американската мисија во последниве 11 години, се припишува на левичарската група која се нарекува себеси Револуционерна борба.
„Самодвижечки експлозив беше испален во 5 часот и 58 минути изутрина (0358 по Гринич) од околината на амбасадата, предизвикувајќи помала штета на предните прозорци и на кровот“, се вели во изјавата на Министерството за јавен ред.
Се верува дека зад серијата напади стои Револуционерна борба, вклучувајќи го и обидот за убиство на грчкиот министер за култура, Јоргос Вулгаракис, минатиот мај и бомбашкиот напад врз Министерството за економија на крајот од 2005 година.
Оваа група стана најсериозна домашна закана за Грција по растурањето на терористичката група „17 Ноември“, која уби одреден број луѓе во текот на дводеценискиот период пред да биде откриена и разбиена.
Помеѓу жртвите на „17 Ноември“ се неколку американски претставници, други странски дипломати и соругот на грчката министерка за надворешни работи Дора Бакојани.
Потврдувајќи дека нема повредени во „мошне сериозниот напад“ во петокот изутрина, американскиот амбасадор во Грција, Чарлс Рис, рече дека не може да има „правда за ваков бесмислен чин на насилство“.
Покривајќи еден цел блок на градот во центарот на Атина и опколена со челична ограда, комплексот на Американската амбасара е еден од најдобро обезбедуваните во главниот град.
Според првичните извештаи, проектилот ја погодил амбасадар во близина на нејзиниот централен влез и експлодирал во тоалетите на третиот кат, каде што се наоѓа и канцеларијата на амбасадорот.
Полицијата рече дека еден или два прозорци биле искршени и дека е општетен знакот надвор од мисијата.
Експлозијата ги искрши стаклата и на соседните згради.
Набргу по нападот, десеттина полициски автомобили ја опколија областа околу комплексот на амбасадата, блокирајќи го пристапот на сите влезови и излези.
Според извештајот на АП властите извешиле претрес на блиската болница и зградите за евентуални докази.
Бакојани ја посети амбасадата во петокот изутрина и го осуди нападот.
„Ваквите инциденти ја чинат скапо [Грција] во политичка и економска смисла, како и во поглед на нејзиниот престиж“, рече министерката за надворешни работи.
„Грчката влада е решена да вложи максимални напори, како што тоа го правеше и во минатото, за да не се дозволи повторување на вакви инциденти.“
Во февруари 1996 година амбасадата беше цел на сличен ракетен напад, кој предизвика помала штета на три дипломатски возила и неколку околни згради.
