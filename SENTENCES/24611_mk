08/12/2008
БЕЛГРАД, Србија -- Министерот за Косово, Горан Богдановиќ, во неделата (7-ми декември) рече дека очекува клучната улога на ЕУЛЕКС во Косово да биде спроведувањето на планот од шест точки на генералниот секретар на ОН, Бан Ки-Мун. 
Тој додаде дека прашањето на статусот на Косово треба да остане отворено додека преговарачите не изнајдат компромис. 
„Персоналот на ЕУЛЕКС, најверојатно, ќе биде распореден во неговите определени места од 9-ти декември, и тие ќе го заменат УНМИК во северниот дел од регионот, но јас сметам дека активностите на терен, односно работата во областите каде што доминира српското население ќе започне многу подоцна“, рече Богдановиќ во интервјуто за весникот „Вечерње новости“. 
Тој додаде дека очекува ЕУЛЕКС да ја загарантира индивидуалната и имотната безбедноста, да го заштити културното и верското наследство и да осигури транспортна безбедност и функционирање на царинската служба.
Во другите вести, Микронезија е последната земја што ја призна независноста на Косово. 
Таа е 53-та од 192 членки на ОН што го стори тоа, според изјавата на Приштина во петокот. 
(Вечерње новости, Бета, Б92 - 07/12/08; AФП, Б92, РБК, Бета - 05/12/08)
