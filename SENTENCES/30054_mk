17/04/2011
АНКАРА, Турција -- Со приближувањето на изборите во јуни, премиерот Реџеп Тајип Ердоган во саботата (16-ти април) го претстави манифестот на својата владејачка Партија на правдата и развојот (АКП). 
Ветувајќи дека владата ќе работи на тоа да ја направи Турција една од десетте главни економии во светот, истата се фокусира на области како што е технологијата, создавањето работни места, изградбата на патишта, зголемениот извоз и зајакнувањето на туризмот.
Ердоган потврди дека членството во ЕУ останува стратешка цел на АКП. 
Курдското прашање во Турција, пак, ќе биде решено „врз основа на слободата и демократијата“, рече тој. 
Ердоган, исто така, објави дека неговата партија ќе почне да работи на новиот устав по изборите. 
(Новинска агенција Анадолу, Ворлд булетин, Ксинхуа - 16/04/11)
