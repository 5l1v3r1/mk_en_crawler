22/09/2006
ХАГ, Холандија -- Трибуналот на ОН за воени злосторства ќе ја објави пресудата за поранешниот политичар од босанските Срби и десна рака на Радован Караџиќ, Момчило Крајишник, на 27-ми септември, според соопштението од четвртокот (21-ви септември). 
Крајишник е обвинет за геноцид за време на конфликтот во БиХ во периодот 1992-1995 година, кога се наоѓаше на неколку клучни позиции, меѓу кои и претседател на собранието на босанските Срби. 
Обвинителите бараат доживотна казна затвор за него.
Исто така во четвртокот, белградскиот весник „Вечерње новости“ објави дека главниот обвинител за воени злосторства, Карла дел Понте, ќе ја посети Србија на 2-ри октомври. 
Разговорите ќе се фокусираат на акциониот план на Србија за фаќање на Ратко Младиќ. 
(Вечерње новости - 22/09/06; РТРС, АФП - 21/09/06)
