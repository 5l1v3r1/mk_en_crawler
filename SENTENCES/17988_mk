21/01/2007
СКОПЈЕ, Македонија -- Отпочнувањето на разговорите за членство на ЕУ со Македонија ќе биде еден од приоритетите на идното словенечко претседавање со ЕУ, во првата половина од 2008 година, потврди словенечкиот министер за надворешни работи, Димитриј Рупел, за време на посетата на Скопје во петокот (19-ти јануари).
Слична изјава даде и словенечкиот премиер Јанез Јанша во Европскиот парламент претходно оваа недела.
За време на разговорите со својот македонски колега, Антонио Милошоски, во петокот, Рупел изрази уверување дека Македонија може да ги исполни барањата на ЕУ.
Тој ја повика земјата да го забрза спроведувањето на реформите, ветувајќи дека Љубљана е подготвена да обезбеди експертиза и да го сподели своето искуство.
Рупел во петокот разговараше со македонскиот претседател Бранко Црвенковски и со премиерот Никола Груевски.
(Дневник, Вечер, Утрински весник - 20/01/07;
Maкфакс, Телма ТВ - 19/01/07)
