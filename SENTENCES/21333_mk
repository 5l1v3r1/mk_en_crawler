28/05/2008
ДИЈАРБАКИР, Турција -- Премиерот Реџеп Тајип Ердоган во вторникот (27-ми мај) го објави долгоочекуваниот почеток на владината програма за развој на сиромашните покраини во курдскиот југоисточен дел од земјата.
Целта е подобрување на единството и интегритетот на земјата, рече Ердоган.
Сиромаштијата во регионот ја користеше терористичката Курдистанска работничка партија во текот на изминатите три децении.
Патоказот ќе го комплетира масовниот 35-годишен Проект за Југоисточна Анатолија (ГАП) до 2012 година, вреден околу 20 милијарди американски долари.
Досега се завршени само 15 отсто од проектите за наводнување и 77 отсто од енергетските проекти.
Во другите вести од вторникот, рускиот гигант за гас „Газпром“ објави дека ќе го зголеми дневниот дотур на природен гас за Турција додека земјата не успее да го поправи гасоводот од Иран, оштетен од експлозијата во понеделникот.
„Газпром“ испраќа 30 милиони кубни метри дневно, што претставува зголемување од претходните 22 милиони кубни метри на ден.
(Заман, Хуријет - 28/05/08;
НТВ, Хсинхуа, ББС - 27/05/08)
