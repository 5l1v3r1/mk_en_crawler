03/02/2010
AТИНА, Грција -- Премиерот Јоргос Папандреу во вторникот (2-ри февруари) ја повика јавноста и политичарите да ја поддржат серијата строги мерки за извлекување на државата од тешката финансиска криза.
„Ова е обид да се спречи движењето на државата кон амбисот“, рече Папандреу на телевизија.
Тој додаде дека замрзнувањето на платите на вработените во јавниот сектор и зголемувањето на даноците за горивото се клучни за економското заздравување.
Тој, исто така, предложи зголемување на возраста за пензионирање, истовремено ветувајќи судско гонење за даночните затајувачи.
Европската комисија во средата расправаше за планот на Грција и го поддржа истиот, и покрај резервираноста.
Би-Би-Си објави дека еврокомесарот Жоакин Алмуња отпочнал прекршочна процедура, за да загарантира дека грчките власти ќе поднесуваат сигурни буџетски статистички податоци.
(Би-Би-Си, Блумберг, Тајмс онлајн - 03/02/10;
AНА-МПА, ББС, Ројтерс - 02/02/10)
