28/12/2004
БАЊА ЛУКА, Босна и Херцеговина (БиХ) -- И покрај генералниот политички договор постигнат во врска со формирањето на новата влада во Република Српска (РС), главните партии во ентитетот сé уште не постигнале согласност за заеднички кандидат за премиерското место.
Водачите на шестте големи партии се состанаа во понеделникот (27-ми декември), но претседателот на РС Драган Чавиќ рече дека тие го отфрлиле неговиот предлог мандатот да се даде на една од помалите партии, Демократската народна унија, која, како што рече, би можела да има посредничка улога.
Во средата Парламентот на РС се состана со цел да ја потврди оставката на владата на премиерот Драган Микеревиќ, по санкциите кои ги воведе високиот претставник Педи Ешдаун претходно овој месец.
Во меѓувреме, во Сараево, Претседателството на БиХ, премиерот на БиХ, Аднан Терзиќ, и водачите на главните парламентарни сили во БиХ во вторникот се состанаа со цел да разговараат за оставките на некои членови на државниот кабинет.
(Независне новине, Дневни аваз - 28/12/04;
РТРС, НТВ Хајат - 27/12/04)
