23/03/2007
ПРИШТИНА, Косово, Србијa -- Планот на ОН за Косово нуди „единствена можност“ за стабилност на Балканот, рече во четвртокот (22-ри март) францускиот министер за надворешни работи, Филип Дуст-Блази.
Франција целосно го поддржува планот за покраината, подготвен од страна на претставникот на ОН, Марти Ахтисари, изјави Дуст-Блази за новинарите за време на посетата на Приштина.
Тој го окарактеризира планот како „избалансирано решение, кое ги усогласува аспирациите на мнозинското население во Косово со сериозните гаранции што им се нудат на српската заединица и другите малцинства“.
Тој ја потврди оваа позиција за време на состаноците подоцна со српските претставници.
Во меѓувреме, косовската полиција потврди дека се случила експлозија во популарен ресторан во Приштина доцна во средата.
Рачната граната не предзвика жртви, ниту пак сериозна штета.
(AФП, РТС, Бета, Танјуг - 22/03/07)
