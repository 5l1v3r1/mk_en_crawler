27/12/2004
СОФИЈА, Бугарија -- Премиерот Симеон Саксобурготски од владејачката партија НДС-II планира да се кандидира за втор мандат на парламентарните избори следната година. 
Портпаролот на Саксобурготски, Димитар Цонев, на националниот телевизиски канал бТВ рече дека НДС-II ќе побара од идните коалициски партнери да ја поддржат кандидатурата на сегашниот премиер. 
Но, Сергеј Станишев, водач на главната опозициска Бугарска социјалистичка партија, изјави дека неодамнешните анкети покажале оти неговата партија моментно ужива поголема поддршка во јавноста отколку која било друга партија.
Во другите вести, бугарската Влада на крајот на минатата недела одобри два одделни договори за соработка во полицискиот сектор и секторот на пограничниот менаџмент со соседна Грција и Романија. 
Документот предвидува зголемено партнерство во борбата против пограничниот криминал и нелегалната имиграција. 
(Сега - 27/12/04; бТВ - 25/12/04; Meдиапул - 24/12/04)
