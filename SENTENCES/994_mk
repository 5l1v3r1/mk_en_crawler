23/11/2007
Членовите на Централноевропскиот договор за слободна трговија (ЦЕФТА) се собраа на еднодневен самит во средата (21-ви ноември) во Скопје.
Тие потпишаа документ кој предвидува поголема регионална соработка во спроведувањето на слободната трговија.
Премиерот Никола Груевски ја предводеше македонската делегација.
Владата на Федерацијата на БиХ (ФБиХ) го одобри предлог-законот за буџетот на ентитетот за 2008 година.
Истиот предвидува 893 милиони евра трошоци -- зголемување од 10 отсто.
Социјалните програми се врвен приоритет во буџетот, при што околу 350 милиони евра се наменети за нив.
Германија е подготвена да размени 17 милиони евра од српскиот долг за инвестиции во економијата и одржлив развој, рече во вторникот (20-ти ноември) српскиот вицепремиер Божидар Ѓелиќ.
Грузија и Tурција потпишаа договор за слободна трговија, како и договор за спречување на двојното оданочување.
Потегот следеше по бизнис форумот во средата (21-ви ноември) во Тбилиси.
Турскиот претседател Абдула Ѓул за настанот беше во главниот град на Грузија.
Европската банка за реконструкција и развој (ЕБРД) изрази интерес за финансирање на гасоводот Набуко -- голем европски гасовод кој ќе ги поврзува Tурција и Австрија, преку Бугарија, Романија и Унгарија.
Гасоводот се смета за клучен во намалувањето на зависноста на Западна Европа од рускиот дотур на енергија.
Германос, малопродажниот синџир на грчкиот oператор Космоте, ги купи продавниците на турската фирма ТЕЛСИМ ГСМ во Романија.
ТЕЛСИМ ГСМ имаше 19 продавници во 18 големи романски градови.
Цената на договорот не беше обелоденета.
(Разни извори – 16/11/07-23/11/07)
