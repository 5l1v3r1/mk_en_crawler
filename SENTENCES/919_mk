09/03/2007
Европската инвестициона банка (ЕИБ) објави дека ќе му додели заем од 55 милиони евра на „Шишекам“, водечки турски производител на стакло, за програмата за модернизација и проширување на капацитетот.
Инвестиционата програма на „Шишекам“ вклучува изградба на нова подвижна линија за стакло и изградба и работење на линија за обвивки во производствениот капацитет во покраината Бурска, втор по големина индустриски центар во земјата по Истанбул.
Продажбата на нови автомобили во Хрватскa се зголеми за 3,6 отсто во февруари и достигна 5.806 единици, според податоците на агенцијата за испитување на пазарот „Промоција плус“.
Продажбата на автомобили се намали за 33,8 отсто во февруари во споредба со јануари 2007 година.
Според податоците „опел“ води во поглед на продажбата на автомобили во Хрватска со 14,5 отсто удел на пазарот, по што следи „пежо“ со 10,4 отсто и „фолсваген“ со 9,5 отсто.
Меѓународната агенција за рангирање „Стандард енд пур“ го потврди долгорочниот и краткорочниот кредитен рејгинг на Грција на „А“, односно „А-“, задржувајќи ги „стабилните“ изгледи.
Агенцијата ја истакна програмата на грчката влада за фискална консолидација, по предупреди дека без понатамошни структурни измени, оваа консолидација би била неодржлива на подолг рок.
Романското претпријатие „Купром“ го купи српскиот рударски и топилнички комплекс РТБ Бор груп, со договорот за приватизација во висина од околу 305,3 милиони евра, официјално потпишан со српската влада на 5-ти март.
Француската банка „Сосиете женерал“ објави дека понудила да плати околу 43 милиони евра за 100 отсто од Maкедонската Oхридска банка.
„Сосиете женерал“ објасни дека кандидатскиот статус на Македонија во ЕУ и странските инвестиции се растечки потенцијали на македонската економија.
Нокиа, водечкиот светски производител на мобилни телефони и водечки снабдувач на мобилни и фиксни телефонски мрежи, планира да инвестира 200 милиони евра во фабрика за мобилна телефонија во истражувачкиот центар во Клуј, Романија, објави премиерот Калин Попеску Таричеану на 7-ми март.
Проектот ќе создаде околу 15.000 нови работни места.
Европската комисија препорача построга фискална политика за Бугаријa и Романијa во 2007 година, во својот извештај за усогласеноста на земјите-членки на ЕУ со Пактот за стабилност и раст.
ЕК препорача Бугарија да вложи дополнителни напори за консолидација на својата фискална политика, со цел повисок буџетски вишок од 0,8 отсто од БДП предвиден во законот за буџетот.
(Разни извори – 02/03/07-09/03/07)
