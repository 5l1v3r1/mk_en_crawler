13/10/2006
Американското претпријатие Barr Pharmaceuticals ќе купи 72,67 отсто од водечкиот хрватски фармацевтски производител, Плива, депонирајќи повеќе од 13,5 милиони за акциите на Плива во централната депозиторска агенција во Загреб на 10-ти октомври.
Обезбедувајќи повеќе од 50 отсто од акциите на ова хрватско претпријатие, Бар го исполни условот да се натпреварува со својата јавната понуда од два милиони евра за Плива.
Депозиторската агенција е задолжена да ги сочува акциите во секоја трансакција додека не биде комплетиран договорот.
Официјална потврда за купувањето се очекува следната недела.
ЕБРД й додели заем од 16 милиони евра на Aлбанијa за поддршка и модернизација на енергетскиот сектор на земјата.
Заемот, кој го гарантира албанската држава, се користи од страна на националното претпријатие за електростопанство КЕШ, за модернизација на нејзините шест трансмиторски субстаници.
Проектот, исто така, има за цел да го поддржи албанското учество во регионалната енергија.
Aлбанската влада потпиша договор во висина од 418 милиони евра со заедничкото претпријатие на „Бечтел интернешнал“ и турското претпријатие „Енка“ за изградба на делот од автопатот Драч-Морина, до Косово.
Според договорот, градежното претпријатие ќе изгради пат долг 57 километри, со четири траки, кој вклучува и тунел од 6 километри.
Изградбата мора да започне на крајот од овој месец и треба да заврши до јуни 2009 година.
Српската агенција за приватизација објави дека го избрала бугарското претпријатие „Брикел“ како најдобар понудувач на тендерот за 76,9 отсто од акциите на локалниот производител на гуми „Трајал корпорејшн“.
„Брикел“ нуди 12,1 милион евра и ветува дополнителни инвестиции од 25,1 милион евра.
Второрангиран понудувач на тендерот беше холандското претпријатие „Елкор холдинг“.
Малезиска бизнис делегација ја посети Република Српскa и оствари разговори со стопанската комора на ентитетот.
Делегацијата изрази интерес за инвестиционите можности во прехранбената индустрија, индустријата за преработка на дрво и металуршкиот сектор.
Мисијата на ММФ пристигна во Букурешт на разговори со претставници на владата и централната банка.
Шефот на мисијата Емануел ван дер Менсбруге рече дека фондот очекува економскиот раст на Романија да биде 7,1 отсто оваа година, со годишна стапка на инфлација од околу 5,7 отсто.
Тој изрази загриженост во врска со зголемувањето на дефицитот на тековната сметка.
(Разни извори – 06/10/06-13/10/06)
