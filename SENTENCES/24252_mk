13/04/2009
ЈЕРЕВАН, Ерменија -- Претседателот Серж Саргсјан во петокот (10-ти април) рече дека очекува границата на неговата земја со Турција повторно да се отвори до октомври. 
„Мислам дека ќе ја преминам границата за да го проследам следниот фудбалски натпревар [помеѓу репрезентациите на двете земји на 14-ти октомври]“, рече тој на прес-конференцијата во Јереван. 
Турција и Ерменија немаат дипломатски односи повеќе од една деценија. 
Турција ја затвори границата со Ерменија во 1993 година во знак на поддршка на ставот на Азербејџан во ерменско-азербејџанскиот спор околу Нагорно-Карабах. 
Друго отворено прашање е: убиствата на 1,5 милиони ерменски цивили од страна на отоманските Турци во периодот 1915-1017 година, за кои Јереван тврди дека биле геноцид. 
Двата соседи започнаа процес на нормализација и ги интензивираа официјалните контакти минатата година.
Сепак, во неделата, Турција потврди дека границата не може повторно да биде отворена без решение во спорот околу Нагорно-Карабах. 
„Постои верување дека Турција ќе ја отвори границата иако спорот со Карабах не е решен. 
Таквото мислење не е точно“, изјави за новинарите Јашар Јакис, шеф на парламентарната Комисија за усогласување со ЕУ. 
(Новинска агенција Анадолу - 12/04/09; Хуријет, Ројтерс, Анса - 10/04/09)
