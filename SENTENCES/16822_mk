06/10/2006
САРАЕВО, Босна и Херцеговина (БиХ) -- Шефот на ЕУПМ, Винченцо Копола, министерот за внатрешни работи на Република Српска, Станислав Чадо, како и повеќе од 20 портпароли на полициските оддели од различни делови на БиХ, се состанаа во четвртокот (5-ти октомври) во Сараево, на разговори за полициската одговорност кон граѓаните. 
Форумот имаше за цел координирање на напорите за подготвување на стратегија за формирање на национална агенција за спроведување на законот, охрабрување на дијалогот помеѓу граѓаните и полицијата, како и зајакнување на довербата на јавноста во полицијата.
Исто така во четвртокот, градоначалникот на Сараево, Семиха Боровац, се состана со својот белградски колега, Ненад Богдановиќ. 
Двајцата присуствуваа на 10-тата конференција на Унијата на главни градови од Централна и Југоисточна Европа, во Сараево. 
(РТРС, ПБС, Фена - 05/10/06)
