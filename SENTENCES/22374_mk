10/08/2008
СКОПЈЕ, Македонија -- Премиерот Никола Груевски во петокот (8-ми август) рече дека македонскиот државен врв нема информации за нов предлог од страна на Метју Нимиц, претставникот на ОН за спорот околу името со Грција.
„Очекуваме Нимиц да даде подобар предлог од претходниот“, се вели во изјавата од кабинетот на премиерот.
Грчките медиуми известуваат дека Нимиц ќе го предложи името Нова Демократска Република Македонија.
Во меѓувреме, владата во петокот официјално регираше на протестот на Грција, во врска со именување на северниот сосед како Македонија на официјалната веб-страница на Олимписките Игри.
„Ние апелираме до нашиот јужен сосед да му овозможи на олимпискиот дух и духот на спортското натпреварување да си го најде вистинското место на Олимписките Игри во Пекинг“, рече вицепремиерот задолжен за европските интеграции, Ивица Боцевски.
„Билатералните прашања што ги имаме со нашиот јужен сосед треба да се решаваат преку добропознатите форуми.“ (Mакфакс, Нетпрес - 08/08/08)
