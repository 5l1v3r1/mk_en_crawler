16/08/2005
АНКАРА, Турција -- Неколку лица беа лесно повредени од експлозиите на бомби во Истанбул и во два други града во понеделникот (15-ти август).
Темпирана бомба експлодираше пред зградата на власта во Бејтусебап, во југоисточната провинција Сирнак, предизвикувајќи материјална штета, но е и жртви.
Четири лица кои чекале да извадат пари во близина на еден банкомат беа повредени при експлозијата во Мардин, во близина на границата со Сирија.
Во Истанбул во неделата мала бомба експлодираше пред подземен трговски центар, при што едно лице беше повредено.
Властите сметаат дека нападите се дело на терористите од Курдистанската работничка партија (ПКК).
Во другите вести, властите објавија дека на крајот од минатата недела полицијата уапсила четири осомничени членови на ПКК во југоисточниот град Батман.
Властите велат дека тие имале експлозиви, кои, наводно, планирале да ги употребат во центрот на градот.
(AAП - 16/08/05;
AП, Агенција Анадолу, НТВ - 15/08/05)
