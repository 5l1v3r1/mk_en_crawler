15/06/2007
БУКУРЕШТ, Романија -- Унгарскиот министер за надворешни работи, Кинга Гонч, во четвртокот (14-ти јуни) издаде сооштение во кое изразува загриженост во врска со криминалните истраги против некои членови на Демократската унија на Унгарците во Романија, вклучувајќи ја и истрагата против министерот за телекомуникации Жолт Наѓи.
Гонч инсистираше на тоа дека политичкото учество на унгарското малцинство на национално ниво не смее да биде загрозено од краткорочните тактички политички потези.
Претседателот Трајан Башеску го суспендираше Наѓи претходно оваа недела откако обвинителите започнаа криминална истрага за неговата наводна помош на една криминална група во врска со процесот на приватизација.
Премиерот Калин Попеску Таричеану за новинарите изјави дека е изненаден од реакцијата на Унгарија.
Тој посочи дека прашањето можеше да се реши преку дипломатски канали.
(Eвениментул зилеи, Адеварул, Зиуа - 15/06/07;
Meдиафакс - 14/06/07)
