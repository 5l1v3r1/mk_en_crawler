19/04/2005
СКОПЈЕ, Македонија -- Новиот градоначалник на Скопје, Трифун Костовски, официјално ја презеде должноста во понеделникот (18-ти април) по средбата со неговиот претходник Ристо Пенов. 
Костовски, независен кандидат поддржан од страна на опозицијата, победи во вториот круг од изборите претходно овој месец, поразувајќи го Пенов, кој побара трет мандат како кандидат на владејачката коалиција. 
Тие во понеделникот разговараа за главните проблеми на градот, особено хигиената, нелегалните градби и недоволниот број паркинзи. 
(Вечер - 19/04/05; A1 ТВ, Макфакс - 18/04/05)
