11/11/2003
БУКУРЕШТ, Романија -- Премиерот Адриан Настасе, водач на владеачката Социјалдемократска партија (ПСД), за време на состанокот со претседателот Јон Илиеску во понеделникот (10-ти ноември), ги презентираше предлозите на партијата за времето на изборите кои треба да се одржат во 2004 година. 
ПСД предложи локалните избори да се одржат на 6-ти јуни 2004 година, а општите избори на 12-ти декември 2004 година. 
Главната опозициона партија, Демократската партија, генерално се согласи со предлогот, но, наместо декември, го предложи ноември.
Во другите вести, американскиот амбасадор во Романија, Мајкл Гест, изјави дека верува оти Романија ќе биде ефикасна членка на НАТО. 
Во интервјуто за романската новинска агенција Ромпрес, Гест рече дека земјата веќе ја докажала својата способност за соработка со Алијансата.
Исто така во понеделникот, националниот Завод за статистика, објави дека невработеноста во земјата се намалила на 6,5 отсто во септември, од 6,6 отсто во август. 
Стапката на невработеност изнесува 8,8 отсто, исто како и пред една година. 
(Ромпрес, ББС - 11/11/03; Медифакс, АФП - 10/11/03)
