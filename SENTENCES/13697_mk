23/08/2005
ТИРАНА, Албанија -- Демократската партија (ДП) прогласи победа во понеделникот (22-ри август) во два од вкупно три изборни единици -- Лушње и Ѓирокастро -- каде што се одржа прегласување на изборите во неделата.
Партијата, исто така, очекува да победи и на повторените избори во третата изборна единица, во Скадар.
Централната изборна комисија се очекува во вторник да ги објави официјалните резултати.
Прегласувањето мораше да се одржи поради нерегуларностите на парламентарните избори на 3-ти јули, на кои победи ДП.
Во другите вести, директорот на ЦИА, Портер Гос, наводно, испратил писмо до албанскиот премиер во заминување Фатос Нано, во кое се изразуваат пофалби за придонесот на неговата влада во борбата против тероризмот, како и за мировните напори во Ирак и Авганистан.
Гос, исто така, ја пофали улогата на Албанија во промовирањето на регионалната стабилност.
(Aлбански вести - 23/08/05)
