21/02/2006
ВАШИНГТОН, САД -- Специјалниот координатор на Пактот за стабилност на Југоисточна Европа, Ерхард Бусек, рече дека прашањето на одбележувањето на границата помеѓу Македонија и Косово мора да биде решено, но само откако ќе биде одреден конечниот статус на Косово.
Медиумите во Скопје ја објавија оваа изјава на Бусек од говорот што тој го одржа во вашингтонскиот центар „Вудроу Вилсон“ минатата недела.
Во другите вести, претставникот на ЕУ во Македонија, Ерван Фуере, во понеделникот (20-ти февруари) го повика локалните политичари да осигурат продолжување на реформите без оглед на изборите подоцна оваа година.
Потврдувајќи ја важноста на изборите како начин на изразување на демократската зрелост Фуере истакна дека реформите мора да продолжат со оглед на тоа што нивната динамика е клучна за отпочнувањето на преговорите за пристап со ЕУ.
Исто така во понеделникот, 30 опозициски партии предводени од ВМРО-ДПМНЕ потпишаа заедничка декларација со која се бара од владата да ја прекине процедурата на приватизација на државното претпријатие за електростопанство ЕСМ Дистрибуција.
Опозицијата вели дека ЕСМ треба да биде приватизирано дури откако Македонија ќе пристапи во ЕУ.
(A1 TВ, Макфакс, веб-страница на македонската влада - 21/02/06;
Maкфакс, А1 ТВ, Телма ТВ - 20/02/06)
