22/02/2011
БЕЛГРАД, Србија -- Членката на Европскиот парламент (ЕП) Тања Фајон предупреди дека ЕУ може да ги врати визите за Србија и другите земји од регионот како резултат на големиот број лажни баратели на азил.
Во интервју за белградскиот весник „Вечерње новости“ во понеделникот (21-ви февруари), таа потсети дека Европската комисија воспостави специјален механизам за следење на спроведувањето на условите за визната либерализација од страна на земјите од регионот.
Според неа, во случај на злоупотреба, безвизниот режим може да биде привремено замрзнат.
(Б92, Независне новине, Бета - 21/02/11)
