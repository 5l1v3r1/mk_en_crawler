05/08/2009
БЕЛГРАД, Србија -- Обвинителот за воени злосторства, Владимир Вукчевиќ, во вторникот (4-ти август) му даде на специјалниот известувач на Советот на Европа (СоЕ) Дик Марти, според изјавите на Белград, доказ дека членовите на сега распуштената Ослободителна војска на Косово (ОВК) киднапирале српски цивили за време на косовскиот конфликт, ги носеле во кампови во северна Албанија и им ги отстранувале органите за продажба на црниот пазар.
„Му дадовме на Марти анализи, резултати на истраги, докази и обемен материјал, кои ги поткрепуваат нашите тврдења“, рече Бруно Векариќ, портпарол на канцеларијата на Вукчевиќ.
Тој додаде дека Белград се надева оти СоЕ ќе усвои резолуција со препораки за случајот , Марти ја заврши дводневната посета на Србија во вторникот, пред да отпатува за Албанија, во дополнителна мисија на утврдување на фактите.
(Tануг, РТС, Б92, Бета, АП - 04/08/09)
