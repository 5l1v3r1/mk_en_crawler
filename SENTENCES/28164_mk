16/05/2010
TИРАНА, Албанија -- Илјадници членови и поддржувачи на опозициската Социјалистичка партија (СП) одржаа митинг во Тирана во петокот (14-ти мај), како поддршка на околу 200 луѓе кои отпочна штрајк со глад пред две недели, барајќи транспарентност на општите избори во јуни 2009 година.
Демонстрантите се собраа на главниот плоштад извикувајќи „Отворете ги гласачките кутии или заминете!“ Штрајкувачите со глад, меѓу кои има и 22 пратеници на СП, се наоѓаат во шатори пред зградата на владата, инсистирајќи на истрага и повторното отворање на некои од гласачките кутии кои беа користени минатата година.
Владата ги отфрла овие барања како „нелегални“.
Исто така во петокот, амбасадорот на ОБСЕ во Тирана, Роберт Бош, рече дека во четвртокот е предложен „многу добар“ компромисен предлог -- поддржан од поголем дел на меѓународната заедница.
Тој не даде други детали.
(AФП, ББС, Макфакс - 14/05/10)
