13/06/2005
БРИСЕЛ, Белгија -- Комисијата на ЕУ заклучи дека Хрватска не соработува доволно со Трибуналот на ОН за воени злосторства и дека разговорите за пристап треба повторно да бидат одложени, објавија во неделата (12-ти јуни) меѓународните медиуми.
Комисијата, составена од официјални претставници од Луксембург, Велика Британија, Австрија и Европската комисија, истакна дека Загреб постигнал извесен напредок.
Но, членовите на комисијата се согласија со ставот на главниот обвинител на ОН, Карла дел Понте, која рече дека ќе бидат потребни уште неколку месеци за да се утврди дали хрватските власти се навистина посветени на апсењето на генералот во бегство, Анте Готовина, еден од тројцата главни осомничени од страна на Трибуналот на ОН за воени злосторства.
Министрите за надворешни работи на ЕУ ќе се состанат в понеделник за детално да ги разгледаат препораките.
(Ројтерс, ХИНА, ХРТ - 12/06/05)
