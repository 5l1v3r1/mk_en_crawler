29/09/2004
СКОПЈЕ, Македонија -- Претседателот на Врховиот суд, Дане Илиев, во вторникот (28-ми септември) изјави дека ако не престане мешањето на политиката, судските реформи ќе пропаднат.
За време на состанокот на Министерството за правда во врска со новата нацрт-стратегија за реструктурирање на секторот, Илиев рече дека секоја политичка партија на власт во текот на изминативе десет години се обидувала да влијае врз судството.
Тој додаде дека и покрај тоа што уставот гарантира независност на судството, тие одредби не се применуваат.
Во другите вести, една анкета објавена во вторникот го покажува незадоволството на широката јавност од македонската влада и од политичките партии.
Истражувањето, спроведено од страна на Институтот за демократија, солидарност и граѓанско општество, покажува дека 53 отсто од испитаниците воопшто не се задоволни од работата на владата, 17,2 отсто се делумно задоволни, а само 12,4 отсто се задоволни.
(Дневник, Утрински весник - 29/0904;
А1 ТВ - 28/09/04)
