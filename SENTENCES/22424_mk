15/07/2008
AНКАРА, Турција -- Војската вели дека турските војници убиле 22 припадници на терористичката Курдистанска работничка партија (ПКК) во текот на последните пет дена, во операцијата на југоисток, во близина на ирачката граница. 
Во понеделникот (14-ти јули) војската соопшти дека двајца турски војници и тројца борци на ПКК загинале во судирите во провинцијата Сирнак. 
Турски авиони со часови спроведуваа напад на базите на ПКК таму и во источната провинција Хакари. 
Група од 40 милитанти на ПКК кои се обидуваа да ја преминат границата беа нападнати од авиони Ф-16, објави весникот Сабах. 
По бомбашките напади, армијата испалила артилериски плотун и, наводно, запленила голема количина оружје и експлозиви од базите на ПКК. 
(ББС, Сабах - 15/07/08, Хуријет, Ројтерс, новинска агенција Анадолу - 14/07/08)
