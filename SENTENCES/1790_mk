02/01/2013
Хрватска ќе биде водечка туристичка дестинација во Европа во 2013 година, според испитување спроведено од Турското здружение на писатели кои пишуваат за патувања.
Втората земја на списокот е Турција, по кои следат Република Чешка, Португалија и Исланд.
Труција преговара со компании од Канада, Кина, Јапонија и Јужна Кореја за изградба на втора нуклеарна електрана близу црноморскиот град Синоп, објави министерот за енергетика Танер Јилдиз.
Грчката малопродажба забележа најниска новогодишна продажба во 10 години, според прелиминарните процени на експертите од Националната конфедерација на грчкото стопанство.
Оваа година продажбата се намали за 40 отсто во споредба со 2011 година, покажаа процените.
Во саботата (29.
декември), директорот на Фиат Србија, Антонио Чезаре Ферара објави за „Вечерње новости“ дека се продадени сите 30.000 фиат 500л произведени воСрбија  .
Рече дека автомобилите се продале толку брзо, што немале време  да ги обноват залихите.
Ферара рече дека компанијата работи на модел со седум седишта, што ќе се појави во почетокот на 2013 година.
Турција ќе го исплати својот долг кон ММФ до мај следната година, во неделата (30.
декември) објави Таџип Ердоган.
Преостанатите обврски на земјата од износот на заемот од 23,5 милијарди долари изнесуваат 860 милиони долари.
Црна Гора ја усвои Претпристапната економска програма за 2012-2015 на земјата.
Приоритет ќе биде да се обезбедат услови за стабилен економски раст и создавање на работни места, одржување на избалансирани јавни финансии и наметнување на тренд на намалување на јавниот долг и континуирани структурни реформи.
Како дел од новите мерки за штедење, владата размислува да воведе, заради кризата, привремен данок од 3 отсто на сите бруто плати над 416 евра.
Србија има највисока инфлација во Европа, рече Небојша Савиќ, претседател на Советот на гувернери на централната банка.
Тој рече дека Србија ќе ја заврши 2012 година со инфлација од 13 проценти, а трендот за забрзување најверојатно ќе продолжи следната година.
Во меѓувреме, Српската стопанска комора извести дека има намалување на странските директни инвестиции (СДИ).
Податоците покажуваат дека во првите 9 месеци од годината, СДИ изнесувале нето 21,2 милиони евра, главно поради рецесијата во земјите на ЕУ и неповолните локални макроекономски индикатори.
Хрватскаќе понуди дотација од 6.615 евра за секој граѓанин што одлучува да изгради базен во земјата.
Целта на одлуката, што ќе почне да важи следната година, е да ја продолжи туристичката сезона и да ги зголеми приходите од туризмот.
Тоа е дел од програмата на иницијативи започнати од министерството за туризам, чија цел се малите и средните хотели и приватни сместувања.
Грчката централна банка рече дека потребите од капитал на локалните банки се проценуваат на 40,5 милиони евра по мерките за реструктурирање на долгови порано оваа година.
Земјата намени 50 милијарди евра за овој процес.
Минималната плата воТурцијаќе се покачи во две фази, објави министерот за труд, Фарук Челик.
Од 1. јануари, минималната плата ќе се покачи за 5,91 проценти на 701,1 ТЛ (297,31 евра) месечно, а во јули ќе има друго покачување за 6,09 отсто, до износ од 739,8 ТЛ (313,73 евра).
(Разни извори - 26.12.12 - 02.01.2013)
