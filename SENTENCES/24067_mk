16/04/2009
САРАЕВО, Босна и Херцеговина (БиХ) -- Високиот претставник Валентин Инзко ги повика властите на Федерацијата на БиХ (ФБиХ) да ги намалат трошоците со цел да обезбедат финансиска стабилност и да ги исполнат условите на ММФ.
За време на состанокот со водачите на ФБиХ, вклучително и претседателот Борјана Кристо и премиерот Неџад Бранковиќ во вторникот (14-ти април), Инзко ја истакна потребата за фискална консолидација.
Тој предупреди дека ако ФБиХ не преземе мерки за намалување на трошоците и решавање на економската криза, може да има опасни последици.
Тој, исто така, го поздрави предлогот за формирање Фискален совет на ниво на ФБиХ, сличен на оној што е воспоставен на државно ниво, со цел здружување на претставниците на ентитетите и кантоните.
(Дневни аваз, Фена - 15/04/09)
