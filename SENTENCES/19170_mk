31/01/2008
ПРИШТИНА, Косово, Србија -- Косово ќе прогласи независност „во текот на следните денови“, без оглед на тоа кој ќе победи во вториот круг од претседателските избори во Србија в недела, рече во средата (30-ти јануари) косовскиот премиер Хашим Тачи, по состанокот со полициските претставници во покраината. 
„Она што се случува во Србија нема влијание на Косово“, додаде Тачи. 
Запрашан од ΒΒC дали ќе бара Србија да го признае независно Косово, Тачи рече дека Приштина е подготвена да ја признае независноста на Србија и би било природно да се очекува истото од Белград.
Во меѓувреме, косовски официјален претставник, кој говореше за Ројтерс под услови на анонимност, рече дека декларацијата за независност на покраината ќе биде поврзана со вториот круг од претседателските избори в недела. 
„Ако победи Томислав Николиќ, тoа ќе се случи или на 9-ти или на 10-ти февруари“, вели изворот. 
Ако биде избран Тадиќ, другиот кандидат на изборите, Косово ќе прогласи независност околу 18-ти февруари, по закажаниот состанок на министрите за надворешни работи на ЕУ. 
(AФП, ББС, Ројтерс, Танјуг, Б92, ИТАР-ТАСС, Фајненшал тајмс, Косова лајв, РФЕ, Балканвеб - 30/01/08)
