29/06/2007
БЕЛГРАД, Србија -- Американскиот амбасадор во Белград, Мајкл Полт, во четвртокот (28-ми јуни) рече дека нема непријателство помеѓу неговата земја и Србија и покрај несогласувањата во врска со идниот статус на Косово. 
Коментирајќи во врска со изјавата на српскиот премиер Воислав Коштуница, кој рече дека е започната нова битка за Косово помеѓу Србија и САД, Полт рече дека има несогласувања само околу некои прашања, додека има илјадници прашања за кои двете земји имаат согласност.
Исто така, за време на интервјуто за сервисот на ББС на албански јазик, американскиот заменик државен потсекретар, Розмари ди Карло, го потврди ставот на нејзината земја дека независноста на Косово е неизбежна. 
(Tелеграфи, Танјуг, РТК, АП, Ксинхуа - 28/06/07)
