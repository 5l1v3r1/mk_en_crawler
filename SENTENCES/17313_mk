27/05/2007
БЕЛГРАД, Србија -- Владата во петокот (25-ти мај) ја одобри иницијативата за отворање нови преговори за идниот статус на Косово и истата ја достави до генералниот секретар на ОН, Бан Ки Мун.
Белград предлага нови разговори, бидејќи претходните, кои се одржаа од февруари 2006 до март 2007 година, не дадоа резултати прифатливи за двете страни.
Статусот на Косово беше главната тема на тридневниот самит на претседатели од 18 земји во Централна и Југоисточна Европа, што се одржа во Брно, Чешка.
По завршувањето на истиот во саботата, чешкиот претседател Вацлав Клаус рече дека нерешениот статус претставува најголем предизвик со кој се соочува регионот.
Српскиот претседател Борис Тадиќ се согласи и вети дека Белград нема и не може да се откаже од своја територија, како што нема да се откаже и од својата европска иднина.
Исто така, австрискиот претседател Хајнц Фишер изјави за виенските медиуми дека косовското прашање ќе биде решено во ОН.
Тој изрази поддршка за планот на поранешниот претставник Марти Ахтисари, нарекувајќи го најдобра основа за конечно решение.
(Данас, Танјуг, ЦТК, РФЕ, Бета, Б92, РТС - 26/05/07;
Танјуг, Косова лајв - 25/05/07)
