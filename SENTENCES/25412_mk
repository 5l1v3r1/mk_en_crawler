25/01/2010
СКОПЈЕ, Македонија -- Министерот за надворешни работи, Антонио Милошоски, го покани грчкиот заменик-министер за надворешни работи, Димитрис Друцас, на билатерален состанок на крајот од оваа недела, објавија локалните медиуми во неделата (24-ти јануари). 
Разговорите би можеле да се одржат в четврток во Лондон, на маргините од меѓународната конференција за Авганистан, на која се очекува да присуствуваат двајцата официјални претставници. 
Македонскиот премиер Никола Груевски во неделата изрази надеж дека билатералните разговори со неговиот грчки колега, Јоргос Папандреу, во врска со долготрајниот спор за името помеѓу двете земји, ќе продолжат. 
(A1, Mакфакс, МИА, Алсат - 24/01/10)
