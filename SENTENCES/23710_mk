22/03/2009
БЕЛГРАД, Србија -- Српскиот премиер Мирко Цветковиќ и неговиот хрватски коелга во посета на земјата, Иво Санадер, во петокот (20-ти март) се согласија да ги подобрат политичките и економските врски и да ги остават зад себе расправиите што датираат од конфликтот во периодот 1991-1995 година.
Санадер вети поддршка од неговата земја во заложбите на Србија за пристапување во ЕУ, велејќи дека Хрватска нема „да се однесува како Словенија“, мислејќи на одлуката на Словенија за блокирање на преговарачкиот процес со ЕУ.
Српско-хрватските односи се заладени уште од војната во врска со прашањата како што се враќањето на српските бегалци во Хрватска и судбината на исчезнатите лица на двете страни.
Во 1999 година Хрватска поднесе тужба за геноцид против Србија во Меѓународниот суд на правдата (МСП) во врска со нејзината улога во војната.
Подоцна Србија поднесе контратужба.
Во саботата комесарот за проширување на ЕУ, Оли Рен, објави дека не е постигнат напредок во тековните разговори помеѓу Хрватска и Словенија за решавање на нивните погранични прашања, според извештаите на медиумите.
Тој рече дека треба да продолжат разговорите кон постигнување решение, со цел да се овозможат преговори за пристапување на Хрватска во ЕУ.
(ХИНА, Јавно - 21/03/09;
Бета, Танјуг, Студио Б, Б92, Емпортал, Јавно, АФП, Ројтерс, АП, Еуроњус, АКИ - 20/03/09)
