28/03/2011
САРАЕВО, Босна и Херцеговина (БиХ) -- Високиот претставник Валентин Инцко ги укина одлуките на Централната изборна комисија (ЦИК) во врска со формирањето на властите во Федерацијата на Босна и Херцеговина (ФБиХ). 
Портпаролката на ЦИК, Максида Пириќ, во понеделникот (28-ми март) потврди дека одлуката на Инцко е примена. 
На својата седница на 24-ти март ЦИК го поништи изборот на нов претседател на ФБиХ и заменици-претседатели, по конститутивната седница на Домот на народите на ФБиХ. 
Претседателката во заминување, Борјана Бристо, поднесе жалба, тврдејќи дека и уставот и изборниот закон биле прекршени за време на седницата. 
ЦИК објави дека го поништува гласањето бидејќи не биле потврдени сите хрватски места. 
Двете главни хрватски партии, ХДЗ БиХ и ХДЗ 1990, го бојкотираа гласањето. 
(Срна, РТРС, Дневни аваз, Независне новине - 28/03/11)
