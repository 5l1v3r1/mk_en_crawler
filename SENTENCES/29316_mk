04/08/2010
ЊУЈОРК, Соединети Држави -- Советот за безбедност на ОН во вторникот (3-ти август) ги повика Приштина и Белград да го искористат моментот што се создаде со со советодавното мислење на Меѓународниот суд на правдата (МСП) за Косово, и да разговараат за важните прашања.
За време на состанокот на советот за Косово, членовите изразија континуирана поддршка за УНМИК, како и за потребата од намалување на тензијата меѓу заедниците.
„Прелиминарната правна оценка на ОН е дека мислењето не влијае на статусот на УНМИК, ниту на нашата политика на неутрален став кон прашањето на статусот“, рече Занеир по претставувањето на вториот тримесечен извештај за оваа година за Косово.
Тој додаде дека Косово е релативно стабилно, иако потенцијалот за нестабилност останува, како што се гледа од некои инциденти на север.
Косовскиот министер за надворешни работи, Скендер Хисени, и неговиот српски колега, Вук Јеремиќ, рекоа дека се подготвени да ги решат несогласувањата.
Јеремиќ рече дека МСП ја ограничил проверката на текстот од едностраната декларација и дека оставил простор за „опасни погрешни толкувања“ на ставот на судот.
Хисени, пак, рече дека советодавното мислење на судот било експлицитно и не оставило простор за сомневање дека е во корист на Косово.
Тој повторно го повика Советот за безбедност да ја замени резолуцијата 1244 со некоја која ќе ја одрази реалноста на независно Косово.
(Коха Диторе, Експрес, Зери - 04/08/10;
РТК, Кохавижн, ВОA - 03/08/10)
