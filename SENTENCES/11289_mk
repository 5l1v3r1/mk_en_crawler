25/03/2005
АНКАРА, Турција -- Мурат Мерџан, заменик-претседател на владејачката Партија на правдата и развојот, во четвртокот (24-ти март) рече дека Владата најверојатно ќе го одобри американското барање за користење на турската воздухопловна база. 
Вашингтон побара од Турција да ја користи воздухопловната база Инџирлик како логистички центар. 
Мерџан само што се врати од САД, додека премиерот Реџеп Тајип Ердоган треба да отпатува таму во мај.
Исто така во четвртокот, турскиот Врховен суд го одложи судењето на поранешниот премиер, Месут Јилмаз. 
Тоа ќе продолжи на 15-ти април. 
Јилмаз и поранешниот министер за економија, Ѓунеш Танер, се обвинети за „местење“ на приватизацијата на Туркбанк во 1998 година во корист одреден понудувач. 
Продажбата пропадна, но обвинителите велат дека Јилмаз работел на заплашување на другите понудувачи. 
(НТВ - 25/03/05)
