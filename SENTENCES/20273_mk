14/01/2008
ПРИШТИНА, Косово, Србија -- Шефот на УНМИК, Јоаким Рикер, вели дека косовските институции се „доволно зрели за решавање на статусот на Косово“.
За време на прес-конференцијата во неделата (13-ти јануари), Рикер одби да биде поконкретен во врска со тоа што ќе се случи со Косово, но рече дека очекува наскоро да биде најдено решение.
Тој додаде дека во неговиот говор од средата пред Советот за безбедност на ОН во Њујорк, тој ќе ги потврди резултатите на Косово во поглед на исполнувањето на меѓународните стандарди, но ќе истакне дека понатамошниот напредок ќе зависи од прашањето на статусот.
Во меѓувреме, во интервјуто од саботата за љубљанскиот весник „Дневник“, американскиот помошник државен секретар, Даниел Фрајд, рече дека Србија го загуби Косово уште одамна.
Според него, тоа се случи со одземањето на автономијата на Косово и примената на деспотизмот од страна на Милошевиќ врз косовските Албанци.
(Блиц - 14/01/08;
Бета, Танјуг, Б92 - 13/01/08;
РТК, Телеграфи, Танјуг, Балканвеб - 12/01/08)
