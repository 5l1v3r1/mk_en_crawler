17/06/2005
ТИРАНА, Албанија -- Претседателот Алфред Мојсиу во четвртокот (16-ти јуни) присуствуваше на редовниот состанок на Врховниот суд, искористувајќи го поводот за да ја истакне улогата на судовите во изборниот процес.
Гласачите ќе излезат на гласање на 3-ти јули.
Мојсиу истакна дека според изборниот закон, судовите имаат една главна законска обврска -- да ги проценат барањата на граѓаните за регистрирање во конечните избирачки списоци.
Тој ги повика сите судски претставници да ја исполнат својата законска обврска транспарентно, одговорно и професионално.
Исто така во четвртокот, Албанската коалиција против корупцијата објави дека електронските и печатените медиуми презентираат, главно, избалансирано покривање на кампањата, давајќи им подеднакво време на сите партии.
Мојсиу го охрабруваше ова во последниве недели.
(Aлбански вести - 17/06/05;
веб-страница на албанскиот претседател - 16/06/05)
