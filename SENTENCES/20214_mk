16/03/2008
САРАЕВО, Босна и Херцеговина -- Високиот претставник Мирослав Лајчак во петокот (14-ти март) ги повика властите да не дозволуваат изградба на огромен крст на ридот во близина на Сараево, кој беше користен од страна на српската артилерија за бомбардирање на градот за време на конфликтот во периодот 1992-1995 година. 
Тој рече дека планот претставува „провокација“ и побара од градежните власти да сторат сé што е потребно за спречување на меѓуетничките тензии. 
Плановите разлутија многумина во Сараево, при што Здружението на воените жртви ја осудија идејата како „неморална“. 
(Дневни аваз, Фена - 15/03/08; AП, РТРС, СРНА, веб-страница на ОХР - 14/03/08)
