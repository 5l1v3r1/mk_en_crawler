22/10/2007
Грција го презеде претседателското место во УНЕСКО за првпат во последниве 62 години, во вторникот (16-ти октомври). 
Амбасадорот на земјата во УНЕСКО беше едногласно избран за претседател на организацијата на 34-тата седница на генералната конференција во Париз.
***
Бугарското претпријатие за телекомуникации „Макс телеком“ објави воспоставување широкопојасна национална мрежа. 
Сервисот за податоци ќе биде рекламиран под името Макс ДСЛ и Макс кард, а гласовниот широкопојасен сервис ќе се вика Макс вокс. 
Безжичниот Интернет пристап и гласовниот сервис ќе бидат на располагање за преку два милиони корисници.
***
Нови примитивни видови ракови наречени „циклопросопон доброгеа“, беа откриени во источна Романијa, од страна на тим истражувачи од Универзитетот во Букурешт и Државниот универзитет Кент. 
Според истражувачите, античките видови од фамилијата „просопидае“ постоеле пред повеќе од 150 милиони години во јурастичкиот период и никогаш не биле проучени.
***
Blogger.com, во сопственост на „Гугл“, го затвори блогот на српскиот неонацист Горан Давидовиќ и неговото движење Национален строј, во понеделникот (15-ти октомври). 
Веб-страницата беше затворена по успешната кампања на српските интернет корисници, кои поднесоа жалба за несоодветна содржина.
***
Форум на ИБМ под мотото „Забрзување на растот“, ќе се одржи во Сараево в среда (24-ти октомври). 
На настанот ќе учествуваат водечки фирми од Боснa и Херцеговина, претставници на финансиските институции и на јавната администрација. 
Тие ќе дознаат за производите и услугите на ИМБ и како да ги искористат во нивниот бизнис.
(Разни извори – 15/10/07-22/10/07)
