15/02/2005
АТИНА, Грција -- Врховниот суд во понеделникот (14-ти февруари) ги објави понатамошните чекори во борбата против корупцијата во судскиот сектор.
Ќе биде назначен специјален инспектор, кој ќе работи на случаите на наводна корупција на судиите.
Претходно овој месец властите започнаа процедура за отпуштање на двајца судии и еден помошник-обвинител, вмешани во скандал со корупција.
Во другите вести од понеделникот, министерот за финансии, Јоргос Алогоскуфис, објави дека Владата одлучила да продолжи со плановите за зголемување на платите и пензиите во јавниот сектор, и покрај големиот буџетски дефицит и бавната стапка на економски раст.
Зголемувањето ќе биде ретроактивно од 1-ви јануари.
(MПA, AП - 14/02/05)
