15/05/2006
САРАЕВО, Босна и Херцеговина (БиХ) -- Третата единица за уништување на експлозивните направи (УЕН) на вооружените сили на БиХ замина во петокот (12-ти мај) на шестмесечна мировна мисија, како дел од меѓународната коалиција во Ирак. 
За време на официјалната церемонија во касарната „Сафет Жаљко“ во петокот во Сараево, началникот на здружениот Генералштаб на БиХ, генерал-полковник Сифет Поџиќ, ја истакна важноста на мисијата за модернизацијата на војската на БиХ и напорите за интеграција на земјата во НАТО.
Во другите вести од петокот, војниците за расчистување на мини на ЕУФОР ја деактивираа експлозивната направа откриена во близина на поранешниот Дом на пензионерите во Источно Сараево. 
Направата беше пронајдена во контејнер по добената информација по телефон од анонимен јавувач. 
Акцијата беше спроведена во соработка со полицијата на Република Српска. 
(Дневни аваз, Независне новине - 13/05/06; НТВ Хајат - 12/05/06)
