05/04/2007
ЊУЈОРК, САД -- Амбасадорот на Велика Британија во ОН во средата (4-ти април) рече дека се во тек консултации во Советот за безбедност за евентуално испраќање на мисија за утврдување на фактите во Приштина и Белград, најверојатно до крајот на месецов.
Емир Џонс Пери, актуелен претседател на состаноците на Советот, потврди дека одреден број членови сакаат дополнителни информации пред да разговараат за иднината на Косово.
Рускиот амбасадор Витали Чуркин побара ваква мисија минатата недела.
Во другите вести, општинските власти во Дечани понудија награда од 2.000 евра за секој оној што ќе даде веродостојни информации за минатонеделниот напад со минофрлач на српскиот православен манастир од 14-тиот век, кој е на листата на светското наследство на УНЕСКО.
Градоначалникот Назми Селманај ги осуди извршителите.
(Aлбански вести, Блиц, Данас - 05/04/07;
АП, Косова лајв, РТК, Б92, Бета, Танјуг, Ројтерс - 04/04/07)
