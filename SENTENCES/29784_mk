24/05/2011
ПРИШТИНА, Косово -- Министерката за европска интеграција, Флора Цитаку, во понеделникот (23-ти мај) рече дека Европската комисија (ЕК) применува двојни стандарди против Косово, мислејќи на условите што Приштина мора да ги исполни пред да започне процесот на визната либерализација.
ЕК не наметна вакви услови во ниту една друга земја во регионот, рече Цитаку.
За време на посетата на Косово минатата недела, претседателот на ЕК, Жозе Мануел Баросо, рече дека критериумите за визната либерализација не се исполнети и дека дијалогот нема да почне без напредок во политиката на реинтеграција и без смирување на загриженоста во врска со илегалните имиграции.
Приштина ја пропушти целта за добивање насоки за процесот на визната либерализација во летото 2010 година.
(Кохавижн, РТК, Телеграфи - 23/05/11)
