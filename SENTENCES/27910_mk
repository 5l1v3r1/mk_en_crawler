23/08/2010
ПРИШТИНА, Косово -- Институциите во делот од Митровица каде што живее претежно српско население, велат дека бројот на косовските Срби што аплицирале за добивање косовски документи во последно време е зголемен, објавија локалните медиуми во понеделникот (23-ти август).
Претставникот на Цивилната регистарска канцеларија Арифе Хоџа вели дека албанските, српските и босанските граѓани што аплицираат за документи се од Лепосавиќ, Зубин-Поток и бошњачката населба во Митровица.
„Бројот на апликациите достигна 30.
Од нив осум се од Срби, пет од Бошњаци и ние добивме две апликации за пасош“, додаде Хоџа.
Кога Цивилната регистарска канцеларија беше отворена во Митровица пред два месеци, истата предизвика протести меѓу локалните Срби.
Канцеларијата останува под полициски надзор.
(Зери, Епока е ре, Косова Сот - 23/08/10;
Радио Слободна Европа - 20/08/10)
