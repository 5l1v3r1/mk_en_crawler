11/02/2010
САРАЕВО, Босна и Херцеговина (БиХ) -- Претставничкиот дом во средата (10-ти февруари) ја поддржа иницијативата за измена на уставот и изборниот закон во согласност со неодамнешната одлука на Европскиот суд за човекови права.
Судот во декември одлучи дека уставот, создаден како анекс на Дејтонскиот мировен договор од 1995 година, ги дискриминира малцинствата.
Судот се согласи со жалбата поднесена во 2006 година од страна на Дерво Сејдиќ, кој е Ром по потекло, и Јакоб Финчи, кој е Евреин.
Двајцата тврдеа дека уставот им забранува на луѓето кои не се Бошњаци, Хрвати или Срби да се кандидираат за претседател или за места во горниот дом на парламентот.
Иницијативата за уставни измени предвидува изготвување план за амандманите до крајот на февруари.
(РТРС, Срна, Дневни аваз, Онаса, БХРТ - 10/02/10)
