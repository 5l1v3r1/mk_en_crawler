18/11/2008
AНКАРА, Турција -- Обвинителите подготвија обвинение против 60 лица во случајот на левичарскиот активист Енгин Чебер, кој почина во затвор во Истанбул минатиот месец, објавија медиумите во понеделникот (17-ти ноември).
Меѓу осомничените има жандарми, полициски и затворски службеници.
Инцидентот доведе до суспендирање на 19 затворски стражари и апсење на шестмина од нив во октомври.
Властите започнаа истрага откако групите за човекови права обвинија дека вработените во затворот го претепале Чебер до смрт.
Тој почина од крвавење на мозокот.
Полицијата го притвори Чебер во септември бидејќи протестираше против случај на полициска бруталност.
(новинска агенција Анадолу, Хуријет, СНН Турк, НТВ - 17/11/08)
