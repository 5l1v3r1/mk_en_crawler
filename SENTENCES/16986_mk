04/04/2006
БАЊА ЛУКА, Босна и Херцеговина (БиХ) -- Високиот претставник Кристијан Шварц-Шилинг и премиерот на Република Српска (РС), Милорад Додик, се согласија околу потребата за целосна соработка со Трибуналот на ОН за воени злосторства, за време на состанокот во понеделникот (3-ти април) во Бања Лука.
Додик рече дека го уверил Шварц-Шилинг во целосната посветеност на новата влада на ентитетот во однос на исполнувањето на преостанатите обврски кон Трибуналот.
За време на разговорите високиот претставник, исто така, повика на забрзано реструктуирање на полицијата.
Исто така во понеделникот, Шварц-Шилинг објави одлука за делумно враќање на функционерите отпуштени од страна на неговиот претходник во БиХ.
На функционерите - освен оние што беа отстранети во врска со соработката со Трибуналот на ОН за воени злосторства - ќе им биде дозволено повторно да се кандидираат за позициите во јавните претпријатија и јавните институции.
Во другите вести, холандскиот министер за европски работи, Ацо Николаи, во понеделникот во Сараево разговараше со босанскиот премиер Аднан Терзиќ.
Тој ја потврди поддршката на неговата земја за процесот на реформи и евроатланските аспирации.
(ПБС БиХ, РТРС, Фенa - 03/04/06)
