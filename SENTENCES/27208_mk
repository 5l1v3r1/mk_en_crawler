03/03/2010
AТИНА, Грција -- Граѓаните платиле 790 милиони евра мито во 2009 година во најразлични корупциски шеми, објави грчкиот сектор на невладината Трансперенси интернешнал, во својот извештај од вторникот (2-ри март). 
Сумата е 50 милиони евра повисока отколку во 2008 година. 
Финансиската криза во државата „е во голема мера резултат на корупцијата“, рече Костас Бакурис, претседател на Трансперенси-Грција, претставувајќи ги заклучоците на истражувањето кое вклучило повеќе од 6.000 луѓе. 
Извештајот посочува дека највеќе корупција има во јавниот сектор, болниците, институциите за урбанистичко планирање и даночните канцеларии. 
(AНА-МПА, ЕРТ, Етнос, АФП - 02/03/10)
