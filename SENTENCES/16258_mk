14/06/2006
ВАШИНГТОН, САД -- Портпаролот на Стејт департментот, Шон Меккормак, во вторникот (13-ти јуни) рече дека САД ја признаваат Црна Гора за независна и суверена држава, како и дека ќе го разгледаат прашањето за воспоставување на дипломатски односи.
Државниот секретар Кондолиза Рајс испрати писмо до црногорската влада, во која им честита на „мирниот и демократски“ референдум за независност минатиот месец.
Таа го изјави ова набргу откако ЕУ и неколку земји, меѓу кои и Хрватска и Македонија, ја признаа независноста на Црна Гора.
Исто така во вторникот, министрите за финансии и гувернерите на централните банки на Црна Гора и Србија се состанаа во Белград на разговори за постреферендумското членство во меѓународните финансиски институции.
Разговорите ќе продолжат следната недела.
(Вијести - 14/06/06;
АП, АФП, соопштение за печатот на американскиот Стејт департмент, Мина - 13/06/06)
