21/10/2005
БЕЛГРАД, Србија и Црна Гора -- Членовите на сојузниот парламент в петок (21-ви октомври) ќе расправаат во врска со номинацијата на Зоран Станковиќ за нов министер за одбрана на Србија и Црна Гора.
Неговиот претходник на функцијата, Православ Давиниќ, поднесе оставка пред повеќе од еден месец поради скандалот со набавката на воена опрема.
Местото сојузен министер за одбрана се смета за клучно во соработката со Хашкиот трибунал на ОН за воени злосторства, особено во врска со обвинетиот Ратко Младиќ.
Локалните медиуми јавуваат дека гласањето за Станковиќ ќе биде со мала разлика.
Во другите вести, шефот на српскиот Уставен суд, Слободан Вучетиќ, ги повика властите да ги назначат новите судии на овој суд.
Деветчлената судска комисија има три испразнети места, со што е доведена во прашање нејзината моќ за донесување на одлуки.
(Данас, Глас јавности - 21/10/05;
Б92, РТС, Танјуг, Бета - 20/10/05)
