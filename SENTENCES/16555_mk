10/10/2006
ХЕЛСИНКИ, Финска -- Мала е веројатноста за постигнување на компромисно решение за идниот статус на Косово бидејќи Србите и етничките Албанци и понатаму се со дијаметрално спротивставени ставови, како што беа и пред почетокот на разговорите во февруари, рече главниот посредник на ОН во понеделникот (9-ти октомври). 
Тој рече дека неговиот тим ќе продолжи да ги испитува сите области каде што е можно постигнување на решение. 
Меѓународната заедница сака косовското прашање да се реши до крајот на годинава, поента што ја истакна шефот за безбедност на ЕУ, Хавиер Солана, во понеделникот.
Во другите вести од понеделникот, српскиот претседател Борис Тадиќ се состана со командантот на Командата на сојузничките сили на НАТО во Неапол, адмирал Хари Улрих, при што ја повика Алијансата да загарантира поголема безбедност за Србите и другото неалбанско население во Косово. 
Состанокот се одржа во Италија, каде што Тадиќ беше во тридневна посета. 
(Б92, Фонет, Бета, Данас - 10/10/06; Ројтерс, АП, АФП, ББС, УПИ, Танјуг - 09/10/06)
