24/10/2010
ATИНА, Грција -- Учесниците на конференцијата на Црноморската иницијатива за климатските промени во Атина, во петокот (22-ри октомври) ја искажаа својата посветеност на мерките потребни за намалување на последиците од климатските промени. 
Тие ветија дека ќе работат заедно на решавање на проблемите на глобалното затоплување, и покрај политичките конфликти меѓу некои од нив. 
„Нашето импресивно учество тука докажува оти ние ја сфативме големата закана од последиците на климатските промени, за културата, економијата, безбедноста, квалитетот на животот но, пред сé тоа ја докажува заедничката волја, и покрај разликите и конфликтите, бидејќи климатските промени го загрозуваат преживувањето на сите нас“, рече грчкиот премиер Јоргос Папандреу на отворањето на конференцијата.
На маргините од состанокот, Папандреу се состана со својот турски колега, Реџеп Тајип Ердоган. 
Тие се согласија да ја зајакнат соработката на сите нивоа, особено во рамките на напорите за справување со нелегалните имигранти што влегуваат во Грција преку Турција. 
(AНА-МПA, AФП, Хуријет, АП, Танјуг - 22/10/10)
