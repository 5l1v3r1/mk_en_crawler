12/07/2004
(Интернешнал хералд трибјун, Индипендант, ФТ - 12/07/04;
АП, Ројтерс, АФП, ББС, ВОА, Радио Б92, Танјуг - 11/07/04)
Борис Тадиќ во неделата (11-ти јули) даде свечена заклетва како нов претседател на Србија, ветувајќи дека ќе работи за евро-атланската интеграција за време на својот петгодишен мандат.
Тој, исто така, вети дека ќе соработува со Трибуналот на ОН за воени злосторства и го повика народот од регионот да се извини за злосторствата извршени за време на балканските конфликти во 1990-тите.
Тадиќ, 46-годишниот водач на Демократската партија (ДС), ја доби оваа фунција со победата на вториот круг од изборите на 27-ми јуни против Томислав Николиќ, кандидатот на ултранационалистичката Радикална партија.
Со победата Тадиќ стана прв српски про-демократски ориентиран претседател по Втората светска војна.
"Без оглед на тоа која партија или коалиција е на власт во Србија, Европската интеграција и понатаму останува наша заедничка цел и прва обврска", рече Тадиќ во својот инаугуративен говор пред Парламентот.
Тој, исто така, го наведе пристапот во програмата на НАТО, Партнерство за мир, како клучна цел.
Иднината на нашата нација треба да биде поврзан со подобар живот, повисок животен стандард за граfаните и стабилна нација.
Пред нас е голем предизвик и нема да биде лесно", рече Тадиќ, истакнувајќи ја потребата за истрајност на патот на евро-атланската интеграција.
Во своето обраќаoе пред пратениците и странските гости, кои присуствуваа на церемонијата, Тадиќ ја истакна потребата од соработка со Трибуналот на ОН во Хаг, опишувајќи ја како "клучен предуслов за евро-атланската интеграција".
"Историјата на злосторства на Балканот е долга и, во таа смисла, сите нации од овој дел од Европа си должат извинуваoе една на друга", рече претседателот.
"Но, соочуваoето со злосторствата извршени од страна на нашиот народ претставува предуслов за пријателските односи со нашите соседи и за трајно воспоставуваoе на европските вредности."
Тадиќ рече дека наоfаoето на решение за косовското прашаoе ќе биде уште еден клучен приоритет за време на неговиот мандат.
"Ние сме многу посветени на идејата за демократко, рационални и европско решение за Косово, врз основа на резолуцијата на Советот за безбедност 1244", рече тој, истакнувајќи ја значајната потреба за дијалог помеfу Србите и косовските Албанци.
Претставници од повеќе од 40 земји и меfународни организации, меfу кои и ОН, ОБСЕ, НАТО и Советот на Европа, присуствуваа на церемонијата, која се одржа под засилено обезбедуваoе.
Помеfу гостите беа и министрите за надворешни работи на Австрија, Грција и Словачка, како и командантот на НАТО за Југоисточна Европа, адмирал Грегори Џонсон, и министрите за одбрана на Бугарија, Македонија и Романија.
