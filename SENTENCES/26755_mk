08/01/2010
ТИРАНА, Албанија -- Поплавите го преплавија главниот пат кој води до најголемиот град на север, Скадар, во четвртокот (7-ми јануари), кога се зголемија нивоата на водата во делтата на реката Дрим.
Владиниот комитет за вонредни состојби објави дека 8,680 хектари земјиште во областа се под вода, додека повеќе од 2.000 домови се поплавени.
Скоро 600 жители беа евакуирани од областа, додека други 3.000 чекаат помош.
Властите со денови ги повикуваат да се евакуираат, поради постојаните поројни дождови.
Премиерот Сали Бериша го повика комитетот за вонредни состојби да формира фонд за помош на поплавените и вели дека ќе учествува со една целосна своја плата во напорите.
Опозициските партии бараат итна истрага за идентификување на одговорните за сé подраматичната ситуација.
(Лајмифундит, Топ ченал, Алсат, Клан, ТВШ, Топ њус - 07/01/10)
