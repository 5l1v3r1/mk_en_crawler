21/03/2005
САРАЕВО, Босна и Херцеговина (БиХ) -- Високиот претставник Педи Ешдаун се наоѓа во четиридневна посета на САД. 
Во Њујорк Ешдаун ќе има свое обраќање пред Советот за безбедност на ОН во врска со ситуацијата во БиХ, додека во Вашингтон се очекува да разговара околу соработката со Хашкиот трибунал, кандидатурата на БиХ за пристапување во евроатланските структури и настаните на домашната политичка сцена.
Во меѓувреме, во Сараево, извештаите во медиумите изминатиот викенд јавуваат за зголемениот притисок врз хрватскиот член на Претседателството на БиХ, Драган Чавиќ, да поднесе оставка, како резултат на обвиненијата за проневера на пари и злоупотреба на функцијата. 
Повиците, наводно, доаѓаат од Канцеларијата на високиот претставник, Менаџерскиот одбор на Советот за спроведување на мирот, Претседателството на ЕУ во Луксембург, како и од Американската амбасада во Сараево.
Во другите вести, премиерот на Федерацијата на БиХ Ахмет Хаџипашиќ во понеделникот ја започна дводневната посета на Белград. 
Разговорите ќе се фокусираат на зајакнувањето на билатералните трговски и економски односи. 
(Дневни аваз - 21/03/05; НТВ Хајат, ПБС БиХ, Pincom.info, РТРС - 20/03/05)
