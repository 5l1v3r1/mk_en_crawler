09/11/2008
БРИСЕЛ, Белгија -- В понеделник (10-ти ноември) шефот за надворешна политика на ЕУ, Хавиер Солана, и комесарот за проширување, Оли Рен, се очекува да го одложат затворањето на Канцеларијата на високиот претставник (ОХР) во Босна и Херцеговина (БиХ) во 2009 година, според Ројтерс.
Заедничкиот документ на двајцата претставници предвидува преземање од страна на ЕУ на улогата на ОХР во БиХ.
„Состојбата на статус кво е неодржлива и, најверојатно, ќе остане така додека меѓународната заедница не биде подготвена да ги промени параметрите на своите присуство и својот пристап“, се вели во нацрт-документот.
Други прашање за кое беше дискутирано на состанокот во понеделникот на министрите за надворешни работи и одбрана на ЕУ беше судбината на мировните сили ЕУФОР во БиХ, објавија Ројтерс и АФП.
Актуелниот претседавач на ЕУ, Франција, е за завршување на мисијата ЕУФОР, но другите земји на ЕУ сакаат мисијата да остане додека не биде затворена ОХР, со цел да помогне во одржувањето на стабилноста.
(AФП, Танјуг, Б92, Макфакс - 07/11/08, Ројтерс - 06/11/08)
