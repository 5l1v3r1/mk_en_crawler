03/09/2007
Бугарскиот министер за образование и наука, Даниел Вулчев, потпиша трилатерален меморандум за научно истражување и соработка со Австрија и Романија. 
Прв договор од ваков вид помеѓу земјите-членки на ЕУ, потпишувањето беше направено на технолошката конференција во Австрија.
***
Maкедонијa го намали ДДВ на компјутерската опрема, софтверот и соларните колектори од 18 на 5 отсто. 
Според премиерот Никола Груевски, владата можеше да го стори тоа поради економската стабилност во земјата.
***
Aрхеолозите во Грција открија таен подземен коридор кој води до праисториската тврдина Мидеа. 
Тие веруваат дека преминот, кој датира од 13-тиот век п.н.е. 
се користел за снабдување на местото со вода во време на опасност. 
Досега се откриени само три премини од Бронзеното време од овој вид.
***
Aлбанските жени ќе можат да добиваат бесплатен преглед за рак на дојка во сите болнички центри во Тирана и во четирите големи градови почнувајќи од овој месец. 
Иницијативата е спонзорирана од италијанската влада, како дел од иницијативата ЕК Интерег III.
***
Хрватскиот министер за култура, Божо Бискупиќ, и министерот за одбрана, Берислав Рончевиќ, во вторникот (29-ти август) потпишаа договор кој ќе му овозможи на Министерството за култура да користи армиски брод за подземна археологија. 
Договорот ќе го унапреди истражувањето и обуката, ќе ги олесни подземните реставрациски работи и ќе овозможи подлабоко истражување во заштитените природни ресурси на Јадранот, рече Бискупиќ.
***
Претпријатието од Бања Лука „Систем екологика“ во понеделникот (27-ми август) објави дека отпочна со изградбата на фабрика за биодизел. 
Проектот ќе чини 7,5 милиони евра и ќе му овозможи на претпријатието да произведува 60 тони биодизел дневно за домашниот пазар во Босна и Херцеговинa.
(Разни извори -- 27/08/07-03/09/07)
