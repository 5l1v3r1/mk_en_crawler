19/08/2010
ПАРИЗ, Франција -- Првиот чартер лет организиран како дел од француската кампања за протерување на околу 700 нелегални ромски емигранти со криминална историја ќе пристигне во Букурешт во четврток (19-ти август) со 79 Роми.
Портпаролката на Европската Комисија Амелиа Торес рече во средата дека властите ја следат состојбата „со големо внимание“, потенцирајќи дека секоја држава членка има право да преземе мерки за безбедност поврзани со странците.
Во интервјуто за романскиот дел на радио РФИ, романскиот министер за надворешни работи, Теодор Бакончи, изрази загриженост поради зголемената ксенофобија во Франција во врска со протерувањата.
„Загрижен сум за ризиците од популистичката провокација и создавањето ксенофобични реакции во време на економска криза," рече тој.
(АФП, Еурактив - 19/08/10)
