04/11/2010
БЕЛГРАД, Србија -- Властите во централниот град Краљево во средата (3-ти ноември) прогласија вонредна состојба, откако земјотрес со јачина од 5,4 степени според Рихтеровата скала ја потресе областа. 
Две лица загинаа, а десетици беа повредени во земјотресот. 
Некои делови од градот се сé уште без вода и струја. 
Претседателот Борис Тадиќ ја посети областа и вети помош. 
Владата одвои 47.000 евра како краткорочна помош за реконструкција. 
Премиерот Мирко Цветковиќ рече дека ќе биде доделена и дополнителна помош, откако ќе биде целосно проценета штетата.
Во меѓувреме, земјотрес со јачина од 3,2 степени според Рихтеровата скала го потресе Загреб во средата; неговиот епицентар беше околу 20 километри југозападно од главниот град. 
Нема извештаи за евентуална штета или повредени. 
(РТС, Бета, Танјуг - 03/11/10)
