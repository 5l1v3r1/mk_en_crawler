12/03/2008
БУКУРЕШТ, Романија -- Претседателот Трајан Башеску во вторникот (11-ти март) го повика премиерот Калин Попеску Таричеану да го укине данокот што се наплаѓа кога автомобилите што се увезуваат од странство, за првпат се регистрираат во Романија. 
ЕУ исто така се спротивстави на истиот, отпочнувајќи кривична постапка против Романија во врска со ова прашање минатата година. 
Европската комисија вели дека данокот значи кршење на Договорот за пристап во ЕУ на Романија. 
„Владата мора да се придржува на своите обврски кон ЕУ и затоа јас инсистирам на итно укинување на данокот“, вели Башеску во писмото до Таричеану. 
Тој, исто така, тврди дека на оние кои веќе го платиле данокот истиот треба да им се врати. 
Таричеану го брани данокот, велејќи дека Романија не треба да се претвори во „корпа за отпадоци“ за европските стари автомобили. 
(AФП, Макфакс - 11/03/08)
