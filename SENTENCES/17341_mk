25/05/2007
AНКАРА, Турција -- За време на телефонскиот разговор во четвртокот (24-ти мај) со францускиот претседател Николас Саркози, турскиот премиер Реџеп Тајип Ердоган инсистираше на тоа двете земји да остварат директни разговори за надминување на разликите во врска со изгледите на Турција за интеграција во ЕУ. 
„Да не се препукуваме преку медиумите, туку да почнеме да работиме заедно во директни преговори“, му рече Ердоган на Саркози, кој наводно бил отворен за идејата.
Во меѓувреме, во четвртокот, портпаролот на Министерството за надворешни работи, Левент Билман, ја потврди желбата на Турција за отворање нови поглавја од преговорите за пристап до јуни. 
Процесот беше замрзнат пред неколку месеци, кога Турција одби да ги отвори своите пристаништа и аеродроми за членката на ЕУ, Кипар. 
(Turkishpress.com, НТВ - 24/05/07)
