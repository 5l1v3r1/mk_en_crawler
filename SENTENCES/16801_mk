07/11/2006
БЕЛГРАД, Србија -- Претседателот на парламентот, Предраг Марковиќ, вели дека српскиот законодавен дом ќе одржи специјална седница в среда (8-ми ноември), на која официјално ќе го прогласи новиот устав. 
Пратениците прво го усвоија документот на 30-ти септември. 
Истиот потоа беше потврден на референдумот на 28-ми и 29-ти октомври.
Во понеделникот премиерот Воислав Коштуница, претседател на Демократската партија на Србија, започна консултации со водачите на најголемите партии во врска со датумите за парламентарните и претседателските избори. 
(Блиц, Данас - 07/11/06; Бетa - 06/11/06)
