11/01/2009
СКОПЈЕ, Македонија -- Претседателот на македонскиот парламент, Трајко Велјановски, во саботата (10-ти јануари) објави дека земјата ќе ги оддржи претседателските и локалните избори на 22-ри мај.
Изборите ќе бидат четврти по ред откако земјата прогласи независност во 1991 година.
Претседателот на парламентот истакна дека изборите ќе бидат од суштинска важност за европерспективата на земјата.
„Одржувањето слободни и демократски избори е нешто што е најважно за нашата понатамошна интеграција во ЕУ.
Во спротивно, ние ќе останеме црна дупка на Балканот“, предупреди тој.
Минатата година, насилства и измами ги нарушија парламентарните избори.
ЕУ потоа објави дека соодветното спроведување на следните избори е клучен услов за понатамошниот напредок во интеграцијата на земјата.
Во меѓувреме, во петокот, парламентот го одобри уставниот амандман за намалување на цензусот за избор на претседател од 50 на 40 отсто.
Сите 86 присутни пратеници гласаа за амандманот.
(Maкфакс, МРТ, АФП, Ројтерс, ЕУБизнис, Балканинсајт - 10/01/09, AП, А1, МИА - 09/01/09)
