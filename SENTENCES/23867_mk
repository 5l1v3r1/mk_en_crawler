19/05/2009
НИКОЗИЈА, Кипар -- Новата влада во самопрогласената Турска Република Северен Кипар доби доверба од парламентот во понеделникот (18-ти мај), објавија медиумите.
Владата доби поддршка од 26 од вкупно 50 пратеници, додека 23 гласаа „против“, што й овозможи на владата на Партијата за национално единство (УБП) официјално да ја преземе власта.
Премиерот Дервиш Ероглу вети дека ќе работи за благосостојба на кипарските Турци и за решение на долготрајната поделба на островот.
Десничарската партија УБП победи на парламентарните избори на 19-ти април, поразувајќи ја левичарската Републиканска турска партија.
(Новинска агенција Анадолу, Хуријет, АФП - 18/05/09)
