23/05/2005
БУКУРЕШТ, Романија -- Тројцата романски новинари и нивниот преведувач со американско и ирачко државјанство се ослободени по два месеци заложништво во Ирак, објави во неделата (22-ри мај) романскиот претседател Трајан Башеску. 
Киднаперите на Мари Жан Јон, Сорим Мискоци, Овидиу Оханесиан и Мохамад Мунаф, наводно, одлучиле да ги ослободат како одговор на повиците од страна на влијателниот саудиски проповедник Салман ал-Одех и муслиманите во Романија. 
Терористите се заканија дека ќе ги убијат заложниците до 27-ми април ако преостанатите 800 романски војници не го напуштат Ирак. 
Букурешт одби да ги послуша нивните повици. 
(АП, Ројтерс, АФП, Девет часот, Ромпрес, ББС Њус - 22/05/05)
