30/03/2009
МАДРИД, Шпанија -- Полицијата уапси уште едно лице за врски со терористичката Курдистанска работничка партија (ПКК), објавија медиумите во неделата (29-ти март).
Властите го уапсија Ејуп Дору, осомничен милитант на ПКК, во Мадрид.
Неговото апсење уследи по она од минатата недела на Ремзи Картал, поранешен пратеник на распуштената турска Демократска партија, врз основа на меѓународна потерница за наводни кривични дела во Турција.
Картал, осомничен поранешен командант на ПКК, наводно припаѓал на терористичка организација и вршел илегални активности.
Тој се наоѓа во притвор во Шпанија, во очекување на екстрадиција.
Во другите вести од неделата, турскиот премиер Реџеп Тајип Ердоган, нареди истрага за смртоносната хеликоптерска несреќа минатата недела во јужна Турција.
Шест лица, вклучително и водачот на опозициската Партија на големиот сојуз, Мухсин Јазичоглу, загинаа во несреќата од средата, во провинцијата Кахраманмарас.
Прелиминарната истрага покажаа дека лошите временски услови ја предизвикале несреќата.
(Новинска агенција Анадолу, НТВ, СНН Турк, ХаберТурк - 29/03/09)
