27/08/2007
БЕЛГРАД, Србија -- Министерот за внатрешни работи, Драган Јоциќ, во неделата (26-ти август) потврди дека косовските Албанци е можно да прогласат независност унилатерално, откако ќе завршат новите разговори за идниот статус на Косово на крајот од декември.
Јоциќ, наведувајќи ја американската поддршка за планот на поранешниот претставник на ОН, Марти Ахтисари, за надгледувана независност, посочи дека Вашингтон би ја поддржал ваквата декларација.
Тој ја повика меѓународната заедница да им стави до знаење на косовските политичари дека секое унилатерално прогласување на независност е нелегално.
Во другите вести, косовскиот парламент в понеделник ќе ја одржи својата есенска пленарна седница.
Членовите ќе се фокусираат на законот за судските реформи, како и на законот за регулаторните комисии за енергетскиот сектор.
(Блиц, Политика, Фокус - 27/08/07;
Tанјуг, РТС - 26/08/07)
