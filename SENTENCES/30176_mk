21/12/2010
AНКАРА, Турција -- Судењето на десет лица осомничени за организирање меѓународна мрежа на проституција на една од најголемите јахти во светот, почна во Анталија во понеделникот (20-ти декември).
Саварона, јахтата од 38.000 евра за една ноќ, била користена од основачот на модерна Турција, Мустафа Кемал Ататурк, пред неговата смрт во 1938 година.
Турските власти депортираа девет Русинки и една Украинка, вклучително и две малолетни, откако беше откриена мрежата на проституција на крајот од септември.
Казахстанскиот бизнисмен Тевфик Ариф, главниот осомничен во судењето, е обвинет за организирање на целата мрежа на проститутки, посредници и пренесување странски државјани на јахтата.
Тој ги отфрли сите обвиненија против него во понеделникот, нарекувајќи ги „плод на фантазија“.
(Блумберг, новинска агенција Анадолу, Хуријет, Сабах, Милијет - 20/12/10)
