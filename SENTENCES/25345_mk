28/02/2010
ХАГ, Холандија -- Судскиот процес против поранешниот генерал на босанските Срби Здравко Толимир беше отворен пред Трибуналот за воени злосторства (МКТЈ) во петокот (26-ти февруари).
Обвинителот Нелсон Тајер го обвини Толимир за надгледување и дозволување на организираното фаќање, егзекуција и закопување на илјадници муслимански мажи и момчиња во масакрот во Сребреница во 1995 година.
„Овој случај се однесува на изборот на Толимир да ја игнорира својата должност да се придржува на законите на војната, заради остварување моноетничка српска држава и на крајот да учествува и да води организирана бруталност“, рече Тајер.
Толимир се верува дека бил клучен соработник на поранешниот командант на босанските Срби во бегство, обвинет за воени злосторства, Ратко Младиќ.
Судењето на Толимир требаше да започне на 17-ти декември.
Рочиштата беа одложени кога обвинетиот рече дека му треба повеќе време да ги проучи дополнителните точки на неговото обвинение.
Толимир самиот се брани.
Тој се изјасни за невин по обвиненијата за геноцид, воени злосторства и злосторства против човештвото.
(ББС, АФП, Ројтерс - 26/02/10)
