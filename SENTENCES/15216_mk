30/04/2006
СОФИЈА, Бугарија -- Министрите за надворешни работи на НАТО се согласија во петокот (28-ми април) дека КФОР ќе го задржи сегашното ниво од 17.000 војници додека не биде решен статусот на покраината. 
Портпаролот на НАТО, Џејмс Апатураи, рече дека одлуката е донесена на дводневниот неформален состанок на највисоките дипломати од земјите-членки на Алијансата што се одржа во бугарскиот главен град. 
Тие, исто така, ја потврдија нивната силна поддршка за напорите на специјалниот претставник на ОН, Марти Ахтисари. 
Четвртиот круг од преговорите за Косово започнува во четврток во Виена. 
(УПИ, Ројтерс, РТС, АП - 28/04/06)
