13/02/2006
(Ројтерс, ФТ, Тајмс, ЕУобсервер, Еурактив, ДПА, Ајриш тајмс - 13/02/06;
ББС, Ројтерс, АФП, Вашингтон пост, Њујорк тајмс, РТЕ, Софиска новинска агенција, Медиапул, Дневник - 12/02/06)
Во неделата (12-ти февруари) беа воведени строги мерки на претпазливост во областите во Бугарија, Грција и Италија каде што беа пронајдени миграторните птици кои пцовисале од Х5Н1, високопатоген вид на птичјиот грип.
И во Словенија е регистиран еден случајот за кој постои сомневање дека се работи за смртоносниот вирус.
Референтната лабораторија на ЕУ во Вејбрич, Велика Британија, во саботата го потврди присуството на видот Х5Н1 кај мртвиот лебед пронајден во северозападниот мочурлив регион Видин во Бугарија, близу до романската граница, како и кај трите диви лебеди во близина на Солун, Грција.
Во меѓувреме, италијанската државна лабораторија за птичјиот грип во Падова соопшти дека тестовите на примероците од мртвите лебеди пронајдени на островот Сицилија и во јужните региони Калбрија и Пуглија, исто така, покажале позитивни резултати за присуството на видот Х5Н1.
Во тек се проверките за лебедот што беше пронајден мртов во централниот регион Абрузо.
Помеѓу мерките препорачани од ЕУ се и воспоставувањето на заштитена зона во радиус од 3 километри околу секоја област каде што се пронајдени мртви птици и зона на набљудување во радиус од 10 километри.
Живината во заштитените зони мора да се чува внатре, а нивниот транспорт, освен во кланиците, е забранет.
На луѓето, исто така, им се препорачува да избегнуваат каков било контакт со дивите птици или нивните секрети.
Од Х5Н1 видот на птичјиот грип починаа вкупно 90 луѓе од 2003 година досега, претежно во Азија.
По појавата на болеста во Турција во последниве месеци, во земјата починаа четири лица.
Сега-засега луѓето може да заболат од птичји грип само ако дојдат во директен контакт со заразени животни.
Бугарските ветеринарни власти соопштија дека се подготвени за големо уништување на домашните птици во случај на избивање на болеста.
Тие во неделата објавија дека е воведен карантин во еден регион во близина на две езера на бугарското крајбрежје на Црното Море поради сомневањата за можни случаи на птичји грип.
Примероците од мртвите лебеди пронајдени таму ќе бидат испратени во лабораторијата во Вејбриџ во вторник.
Мртвите птици пронајдени во резервоарот Тича во неделата предизвикаа паника кај жителите во североисточниот град Шумен, кој зависи од овој резервоар за своите потреби од вода.
Според властите водата е дезинфикувана и не претставува опасност по здравјето.
Дури и ако птиците биле заразени со смртоносниот вирус, болеста не може да се решири преку водата, велат тие.
Во меѓувреме, Романија, која заедно со Турција беше помеѓу првите европски земји каде што се појави птичјиот грип во изминативе неколку месеци, пријавија нови локации на појава на Х5Н1 помеѓу живината.
Последниот случај, со кој бројот на областите каде што е регистриран вирусот е вкупно 29, е во селото Тропаисар, во близина на источниот град Констанца.
Живината на една фарма во селото Сарина Суф на делтата на реката Дунав и во југозападното село Цетате, кое исто така се наоѓа на реката Дунав, се смета дека е, исто така, заразена од птичји грип.
