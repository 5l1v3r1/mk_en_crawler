16/01/2006
ЈАНИНА, Грција -- Заменик-министерот за надворешни работи, Еврипидес Стилианидис, ја потврди поддршката на неговата земја за напорите на Албанија за интеграција во ЕУ.
За време на разговорите со претставниците на заедницата на етничките Грци во Албанија во неделата (15-ти јануари) Стилианидис рече дека грчката помош за Албанија достигнала вкупно 184 милиони евра во изминатите четири години.
Исто така изминатиов викенд, претседателката на албанскиот парламент, Џозефина Топали, го повика премиерот Сали Бериша, водач на владејачката Демократска партија, и Еди Рама, градоначалникот на Тирана и водач на главата опозициска партија на социјалистите, да се состанат.
Таа побара од нив да ги премостат меѓусебните несогласувања во врска со проектот за изградба на патиштата во Тирана и да се фокусираат на клучните изборни реформи.
(Албански вести - 16/01/06;
AНA - 15/01/06)
