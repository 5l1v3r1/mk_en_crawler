29/09/2005
БЕЛГРАД, Србија и Црна Гора -- Сојузниот министер за надворешни работи, Вук Драшковиќ, во средата (28-ми септември) рече дека неговата земја ќе заврши со несигурна ситуација ако наскоро не го уапси воениот командант на босанските Срби Ратко Младиќ. 
Говорејќи во врска со состанокот со американскиот државен потсекретар Николас Барнс Драшковиќ рече дека му било речено оти континуираната слобода за Младиќ, еден од најбараните обвинети на Трибуналот на ОН за воени злосторства, ќе станува сé поголема пречка во обидот на Белград да излезе од меѓународната изолација. 
Драшковиќ го спомена 20-ти ноември, десетгодишнината од потпишувањето на Дејтонскиот договор, како можен краен рок.
Во другите вести од средата, поранешниот министер за правда, Владан Батиќ, беше уапсен под сомнение за злоупотреба на функцијата. 
Тој, наводно, интервенирал за ослободување од притвор на Ненад Јовановиќ, припадник на една криминална банда, за време на вонредната состојба што беше прогласена по атентатот на премиерот Зоран Ѓинѓиќ во Март 2003 година. 
(РТС, Бета - 29/09/05; AП,Б92 - 28/09/05)
