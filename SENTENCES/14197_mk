15/03/2006
ТИРАНА, Албанија -- Во Тирана во вторникот (14-ти март) започна тридневната регионална конференција, спонзорирана од американското Министерство за одбрана, пред заедничката воена вежба чија цел е подобрување на интероперативноста во справувањето со вонредните состојби. 
На конференцијата присуствуваат учесници од Албанија, Бугарија, Хрватска, Македонија и Романија, како и претставници на Ерменија, Данска и Србија и Црна Гора, кои се таму во својство на набљудувачи. 
Планирата заедничка воена вежба ќе се одржи во мај и ќе симулира симултани поплави и терористички завери на пристаниште.
Во другите вести, Албанија и САД во вторникот потпишаа договор со кој се предвидува помош во висина од 2,5 милиони американски долари за активностите за расчистување на мини во оваа балканска земја. 
Проектот ќе трае 18 месеци.
Исто така во вторникот, официјалниот претставник на финскиот парламент Јури Вилен ја посети Тирана, при што ги повика главните албански политички партии да престанат да се расправаат и да започнат да работат заеднички. 
Работата на законодавниот дом е блокирана поради конфликтите. 
(Албански вести - 15/03/06; AП, УПИ - 14/03/06)
