21/08/2009
Српската влада ќе ја продолжи програмата на бонуси за исфрлањето на старите автомобили, за сопствениците на автомобили стари 11 години и повеќе, кои ќе одлучат да ги предадат во новата фабрика за „фиат пунто“ Застава, во Крагуевац, објави Министерството за економија во понеделникот (17-ти август).
Програмата, која им дава на сопствениците бонуси од 1.000 евра за исфрлање на стари автомобили, почна на 15-ти август.
Програмата предвидува субвенција за 5.000 автомобили, но ќе покрие уште 5.000 автомобили по продолжувањето.
Косовскиот пензиски фонд ги намали загубите со кои се соочи поради светската економска криза, објавија локалните медиуми во вторникот (18-ти август).
Оваа институција објави дека нејзините загуби се намалиле од 110 милиони евра во февруари на 70 милиони евра во јули.
Околу 1,5 милиони туристи ја посетиле Aлбанијa оваа година, објави во средата (19-ти август) Министерството за туризам.
Бројната претставува зголемување од 36 отсто во споредба со истиот период минатата година.
Неколку кинески претпријатија се заинтересирани за инвестирање повеќе од една милијарда евра во изградбата на хидроцентрала во трансилванската Тарнита-Лапустести, според романскиот министер за мали и средни претпријатија, Константин Нита.
„Кинеските инвеститори се заинтересирани за оваа можност бидејќи досега изградиле 20 вакви централи во светот, но ниту една во Европа“, рече Нита.
Српскиот претприемник Филип Цептер ја купи тендерската документација за три хрватски бродоградилишта -- Бродотрогир, Краљевица и бродоградилиштето за специјални возила во Сплит.
Пропела, претпријатието што го претставува Центер во тендерот, рече дека тој е заинтересиран за можностите за влез во бродоградежниот сектор на Хрватска веќе две години.
Стапката на инфлација во Грција ги зголеми цените на облеката и обувките за 2,9 отсто во земјата, во јули -- највисоко ниво меѓу сите 16 членки на еврозоната, објави во средата (19-ти август) Катимерини.
Стапката на инфлација изнесуваше 0.7 отсто во споредба со 3-те отсто пред една година.
Инфлацијата во еврозоната во јули беше 0,2 отсто.
Индустриското производство на Федерацијата на Босна и Херцеговина (ФБиХ) порасна за 1,4 отсто за период од еден месец, од јули, објави во понеделникот (17-ти август) Федералниот завод за статистика.
Сепак, истото имаше пад од 11,6 отсто на годишна основа.
Корус, европското претставништво на индиското претпријатие за челик Тата стил лтд., планира да инвестира 12 милиони евра во заеднички потег со романскиот партнер за изградба на нов производствен оддел во Сфанту Георге во централна Романија.
Производствениот оддел, кој се очекува да почне со работа во 2011 година, ќе отвори 75 нови работни места.
(Разни извори – 14/08/09-21/08/09)
