21/04/2004
СКОПЈЕ, Македонија -- Водачите на Демократската унија за интеграција (ДУИ) во вторникот (20-ти април) официјално одлучија да го поддржат премиерот Бранко Црвенковски на вториот круг од претседателските избори на 28-ми април. 
Владејачката партија СДСМ, како и ДУИ, ги негираа неодамнешните шпекулации дека поддршката е условена со тоа ДУИ да го добие местото претседател на Парламентот. 
Со поддршката на ДУИ, Црвенковски, најверојатно, ќе го порази својот конкурент во вториот круг од изборите, Сашко Кедев, од опозиционата партија ВМРО-ДПМНЕ. 
(Утрински весник, Дневник - 21/04/04; Макфакс, А1 ТВ - 20/04/04)
