22/11/2005
САРАЕВО, Босна и Херцеговина (БиХ) -- Судот на БиХ во понеделникот (21-ви ноември) изрече едномесечна мерка притвор за двајца осомничени терористи кои беа уапсени минатата недела од страна на босанската полиција. 
Двајцата мажи, државјани на БиХ, се обвинети за терористички дејства и загрозување на луѓето под меѓународна правна заштита. 
Полицијата вели дека тие се поврзани со октомвриските апсења на две лица обвинети за планирање на терористички чин.
Во другите вести, босанскиот Србин Анѓелко Теодоровиќ, кого го бара соседна Хрватска врз основа на обвиненијата за воени злосторства, беше ослободен во понеделникот по дводневното испрашување од страна на судот на БиХ. 
Во тек се процедурите на екстрадиција, објави судот. 
Полицијата на Република Српска го уапси Тодоровиќ за време на викендот, врз основа на хрватската и меѓународната потерница. 
(РТРС, ПБС БиХ, Фена - 21/11/05)
