19/07/2006
Светски познатиот израелски пијанист и диригент Даниел Баренбоим ќе одржи концерт во Tурција со неговиот оркестар Диван Запад-Исток, во кој свират млади музичари од арапските земји и од Израел.
Концертот на 16-ти август, прв на Баренбоим во Истанбул, е дел од неговата летна турнеја, која вклучува и настапи во Каиро, Брисел, Париз, Берлин, Веимар и Милано.
Младиот албански режисер Ергис Фаја, минатата недела објави дека започнал проект за создавање на првиот албански цртан филм во кој ќе биде употребена модерна дигитална технологија.
Филмот, насловен како „Морето“ е во продукција на аудиовизуелната продуцентската куќа АА.
Бугрските aрхеолози открија остатоци од, како што сметаат, најголемиот амфитеатар пронајден досега на Балканот.
Според водачот на тимот Жарин Величков, истиот датира од крајот на 3 век п.н.е., и неговата арена има само 10 метри помал дијаметар од оној на Колосеумот во Рим.
Локалитетот се наоѓа во срцето на денешна Софија.
Изложба на уметникот роден во Чешка Иван Мрквичка (1856-1938), беше отворена во Националната уметничка галерија во Софија.
Истата е поставена по повод 150-годишнината од раѓањето на уметникот, а изложени се познатите ремек дела, како и делата што досега не се прикажени.
Првиот Меѓународен гитарски фестивал во Никшиќ, Црна Гора се одржа на 17-ти јули.
Во категоријата за 18 години и постари, Русинот Владимир Горбач ја освои наградата за најдобар гитарист, како и 1.500 евра и можност да одржи серија концерти во Црна Гора.
На второ место беше Борис Тесиќ од Босна и Херцеговина.
Во групата од 14 до 18 години победи Црногорката Јелица Мијановиќ, додека во групата под 14 години победи нејзиниот сонародник Вук Кашалица.
УЕФА го потврди членството на Србија во Европската фудбалска организација, со што таа стана правен наследник на Србија и Црна Гора.
Србија ќе го заземе местото на поранешната држава на квалификациските натпревари од ЕУРО 2008.
Разни извори –12/07/06 – 19/07/06
