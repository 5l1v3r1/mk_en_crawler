19/11/2007
РИМ, Италија -- Властите им наредија на 117 романски државјани да ја напуштат државата, објавија во неделата (18-ти ноември) локалните медиуми. 
Официјалните претставници велат дека иселениците се со криминални досиеја и се верува дека претставуваат закана за безбедноста на Италија. 
Неколку десетици Романци веќе се депортирани, додека другите чекаат да бидат вратени дома во прифатните кампови. 
Италијанската влада одоби декрет пред две недели, со кој се дозволува отстранување на државјани на ЕУ кои претставуваат закана за националната безбедност. 
Потегот следеше по убиството на една Италијанка, наводно од страна на романски Циганин. 
(AФП, Ројтерс - 17/11/07)
