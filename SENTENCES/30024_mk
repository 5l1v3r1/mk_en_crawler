20/05/2011
ПРИШТИНА, Косово -- Косовските власти во четвртокот (19-ти мај) побараа претставниците на Европската комисија да бидат поактивни во врска со прашањето на визната либерализација.
Косово ги исполни сите технички услови, рече министерот за внатрешни работи, Бајрам Реџепи, на состанокот на неговата работна група за визната либерализација со ЕУ.
Исто така во четвртокот, делегација на Европскиот парламент предводена од Едвард Кукан се состана со косовското раководство.
Претседателката Атифете Јахјага побара од членовите да му помогнат на Косово на неговиот пат кон интеграцијата во ЕУ, додека премиерот Хашим Тачи истакна дека Косово го одобри законот за репатријација, стратегијата за реинтеграција, и 3,5 милиони евра за процесот на реинтеграција.
Во петокот, претседателот на Европската комисија, Жозе Мануел Баросо, и комесарот за проширување на ЕУ, Штефан Филе, го посетија Косово.
Баросо се очекува да ги повика косовските институции да ги спроведат условите во врска со последниот извештај за напредокот, како и конкретните реформи.
На тој начин, следниот извештај, кој се очекува во ноември, може да го истакне напредокот, рече тој.
(Коха Диторе, Зери, Косова Сот, Експрес - 20/05/11;
РТК, Кохавижн - 19/05/11)
