17/10/2010
БЕЛГРАД, Србија -- Фудбалските навивачи добиле пари за да предизвикаат немири за време на неодамнешниот квалификациски натпревар од Европското првенство меѓу Италија и Србија, што се одржа во Џенова, објави во саботата (16-ти октомври) белградскиот дневен весник „Политика“, цитирајќи извори на истрагата.
„Повеќе од 200.000 евра им биле платени на повеќе од 60 хулигани за организацијата, патот, набавката на опрема и создавањето немири, поради кои натпреварот во Џенова не се одигра“, објави весникот.
Властите се сомневаат дека двајца водачи на криминални банди ги наредиле и финансирале чиновите на вандализам, во обид да предизвикаат хаос во Србија.
Во меѓувреме, претседателот на Фудбалската федерација на Србија (ФСС), Томисла Караџиќ, во петокот објави дека Србија ќе инсистира на повторување на натпреварот.
Тој, исто така, рече дека организаторите во Џенова се виновни што не успеале да го спречат насилството, бидејќи ги игнорирале предупредувањата на ФСС за можни инциденти.
(РТС, Танјуг, Политика, АФП, АП - 15/10/10)
