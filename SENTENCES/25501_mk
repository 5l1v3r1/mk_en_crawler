23/11/2009
САРАЕВО, Босна и Херцеговина (БиХ) -- Земјата не ги исполни условите за свое вклучување во безвизниот режим со ЕУ, изјави во интервју за сараевскиот весник „Дневни аваз“ во неделата (22-ри ноември) директорот за Западен Балкан на Европската комисија (ЕК), Пјер Мирел.
Тој додаде дека иако земјата постигна одреден напредок, истата сé уште заостанува зад Србија и Црна Гора.
Според него, БиХ треба да ги интензивира напорите во борбата против корупцијата и треба да ги зајакне пограничните контроли.
Мирел објави дека тимот на ЕК ќе пристигне во БиХ следниот месец за да ја процени подготвеноста на Сараево за исполнување на критериумите за укинување на визите.
Откако ќе бидат исполнети критериумите, ЕК треба да предложи укинување на визите за босанските граѓани на почетокот од следната година.
(Дневни аваз - 22/11/09)
