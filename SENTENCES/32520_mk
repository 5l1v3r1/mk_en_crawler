11/03/2003
БЕЛГРАД, Србија и Црна Гора -- Владејачките коалици на Србија и Црна Гора, во понеделникот (10 март), не успеаја да постигнат договор околу составот на федералниот кабинет.
Се очекуваше коалицијата "За европска Црна Гора" и српската "Демократска опозиција на Србија" да ги распоредат министерските места.
Парламентот повторно ќе се состане в четврток за да расправа за кабинетот.
Исто така во понеделникот, спикерот на црногорскиот парламент и в.д.
претседател Филип Вујановиќ објави дека претседателските избори во Републиката ќе се одржат на 11 мај.
Крајниот рок за регистрација на номинираните е до 21 април.
И самиот Вујановиќ најверојатно повторно ќе се кандидира, откако го доби најголемиот број гласови на претходните два изборни обиди.
(Б92, Танјуг, ФоНет, ББС - 10/03/03)
