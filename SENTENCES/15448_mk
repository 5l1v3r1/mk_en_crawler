25/09/2006
ТИРАНА, Албанија -- Најголемата опозициска партија, Социјалистичката партија (СП) во неделата (24-ти септември) ја поздрави најавата дека Демократската партија (ДП) е подготвена за отстапка во врска со датумот на следните локални избори. 
ДП инсистираше на одржување на изборите помеѓу 20-ти декември и 20-ти јануари, како што е предвидено со законот, додека СП бараше датум подоцна, поради традиционално острите зими. 
Во саботата шефот на парламентарната група на ДП, Бамир Топи, посочи дека ако уставот дозволува, ДП е подготвена за одржување на локалните избори во два круга -- еден во зима и еден напролет. 
(Aлбански вести - 25/09/06)
