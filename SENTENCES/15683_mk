24/11/2006
САРАЕВО, Босна и Херцеговина (БиХ) -- Високиот претставник Кристијан Шварц-Шилинг испрати писмо до членовите на претседателството на БиХ и водачите на политичките партии во Претставничкиот дом на БиХ, потсетувајќи ги на крајните рокови во процедурата за формирање Министерски совет (МС) на БиХ. 
Според извештаите на локалните медиуми во четвртокот (23-ти ноември), Шварц-Шилинг побарал од претседателството да започне процес на проверки на биографиите, особено на кандидатите заинтересирани за местото претседател на МС. 
Крајниот рок за номинирање на кандидатите и испраќање на кандидатурите до соодветната парламентарна комисија е 5-ти декември.
Во другите вести од четвртокот, парламентот на Република Српска (РС) го реизбра Шевкет Хафизовиќ за заменик-претседател на парламентот од бошњачката заедница. 
Пред две недели, парламентот на ентитетот го реизбра Игор Радојичиќ за претседател на парламентот, како и замениците-претседатели, претставници на хрватската и српската заедница. 
(Дневни аваз - 24/11/06; РТРС, ПБС - 23/11/06)
