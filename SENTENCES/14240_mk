13/01/2006
ВИЕНА, Австрија -- Посредникот на ОН за престојните преговори помеѓу Србија и Косово во четвртокот (12-ти јануари) рече дека разговорите се очекува да започнат на 25-ти јануари.
Марти Ахтисари рече дека се надева оти претставниците на двете страни ќе се состанат во Виена на разговори најпрво за децентрализацијата на косовската администрација.
Во другите вести од четвртокот, НАТО негираше дека кампот Бондстил во Косово бил некогаш користен како таен затвор.
Како одговор на критиките од Советот на Европа, портпаролот рече дека заробениците биле држени во базата до 2004 година и дека претставниците на Црвениот крст и Амнести интернешнал редовно имале пристап до нив.
(AП, АФП, Танјуг, Б92, РТС, Бета, УПИ, ББС - 12/01/06)
