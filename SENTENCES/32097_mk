18/11/2002
ОХРИД, Македонија -- Македонија, Албанија и Хрватска во неделата (17 ноември) објавија дека ќе ги обединат силите во нивните бараoа за членство во НАТО.
По состанокот во Охрид, македонскиот претседател Борис Трајковски и неговиот албански колега, Алфред Мојсиу, објавија дека трите земји ќе понудат "заедничка платформа" на самитот на алијансата во Прага што ќе се одржи кон крајот на оваа недела.
Хрватскиот претседател Стипе Месиќ не присуствуваше на состанокот, но ја поддржува идејата.
Трајковски и Мојсиу ветија дека ќе ја зголемат довербата помеfу нивните земји и ќе ја унапредуваат регионалната безбедност.
Тие се сложија да ја зајакнат контролата долж границата меfу Македонија и Албанија и да го имплементираат заедничкиот проект за изградба на пат помеfу Јадранското и Црното Море.
Потоа, двајцата лидери отпатуваа на албанската страна од Охридското Езеро и ги продолжија нивните разговори во Поградец.
(АП, АТА, Фокус, Макфакс - 17/11/02)
