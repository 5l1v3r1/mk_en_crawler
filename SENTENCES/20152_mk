17/03/2008
ТИРАНА, Албанија -- Војниците продолжија со потрагата по преживеаните во понеделникот (17-ти март), додека бројот на загинатите од серијата огромни експлозии во складиштето за муниција во саботата во Тирана се искачи на девет. 
Најмалку десет лицa се сé уште исчезнати. 
Повеќе од 240 лица беа повредени во серијата експлозии во базата која се користела за собирање застарена муниција пред контролираната детонација на истата. 
Базата се наоѓа во близина на селото Гердец, на околу 15 километри од Тирана.
Владата вели дека 110 луѓе ги уништувале гранатите, со помош на вработените во едно американско претпријатие ангажирани од НАТО. 
Албанскиот претседател Бамир Топи во неделата рече дека е во тек истрага на два обвинителски тима, кои покриваат различни периоди. 
Главниот обвинител, Ина Рама, рече дека инспекторите, исто така, ги испитуваат активностите на другото ангажирано претпријатие и евентуалните кривични дејства. 
Уништувањето на старата муниција е еден од условите што Албанија мора да ги исполни за да стане членка на НАТО. 
(TВШ, Топ-ченал, Вижн плус, КЛАН, АФП, Ројтерс, Фајненшал тајмс - 16/03/08)
