09/03/2010
СОФИЈА, Бугарија -- Лекарите во два града започнаа штрајк во понеделникот (8-ми март), откако Министерството за здравство не им плати за нивната работа во јануари. 
Акцијата се прошири во другите помали и поголеми градови, вклучително и во Софија, во вторникот. 
Демонстрантите, исто така, инсистираа на реформи во здравствената заштита, особено во процесот на упатување на пациентите на понатамошно лекување. 
Во обид за решавање на прашањето, премиерот Бојко Борисов во понеделникот објави дека владата има намера да ги зголеми придонесите за здравственото осигурување за 2отсто на 10 отсто, што е можно поскоро, наместо следната година, како што беше предвидено. 
Буџетот за здравствената заштита е намален за околу 14 отсто оваа година, во споредба со минатата. 
(Фокус - 09/03/10; БНТ, Стандард - 08/03/10)
