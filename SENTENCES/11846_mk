15/07/2005
СКОПЈЕ, Македонија -- Претседателот Бранко Црвенковски во петокот (15-ти јули) го свика Националниот совет за безбедност. 
Официјалните претставници велат дека причина за состанокот се неодамнешните напади на полициската станица во Вратница и активностите на наводните екстремисти во Радуша и Кондово, во близина на Скопје.
Во другите вести, премиерот Владо Бучковски присуствуваше на годишниот состанок на Европската бизнис асоцијација во Скопје во четвртокот. 
Бучковски рече дека асоцијацијата има целосна поддршка од страна на владата, со оглед на тоа што таа го поттикнува економскиот развој. 
Бучковски, исто така, вети дека владата ќе продолжи со напорите за создавање на подобра бизнис клима. 
(Дневник - 15/07/05; МИА, Танјуг, А1 ТВ, веб-страница на македонската влада - 14/07/05)
