19/02/2007
ПРИШТИНА, Косово, Србија -- Шефот на УНМИК, Јоаким Рикер, во петокот (16-ти февруари) рече дека широката меѓународна заедница го поддржува предлогот на претставникот на ОН, Марти Ахтисари, за решавање на прашањето на статусот на Косово, додавајќи дека истиот доаѓа во „идеален момент во историјата“.
Рикер го изјави ова за време на посетата на општина Клина, со претседателот на косовскиот парламент, Коле Бериша, и вршителот на функцијата косовски министер за комуникации и враќање, Берислав Грбиќ.
Шефот на УНМИК повика на позитивен пристап кон пакетот предложен од страна на Ахтисари.
Тој ги повика сите што планираат демонстрации, да избегнуваат насилство.
За време на одделните разговори во петокот Рикер ги увери повратниците од локалните Срби во Клина дека картата со насоки на ОН предвидува институционална заштита за нив и го охрабрува нивното учество во политиката.
(Веб-страница на УНМИК - 19/02/07;
Taнјуг, Б92 - 17/02/07) 070219-WMI-003-ENG
Белградските водачи предвидуваат дека Советот за безбедност на ОН ќе го отфрли предлогот на Ахтисари
БЕЛГРАД, Србија -- Премиерот во заминување, Воислав Коштуница, во неделата (18-ти февруари) изрази уверување дека Советот за безбедност на ОН ќе го отфрли предлогот на претставникот на ОН Марти Ахтисари како нелегитимен, со оглед на тоа што истиот би довел до поделба на членката на ОН, Србија.
Коштуница имплицираше дека тој ќе се потпре на поддршката за Србија од Русија и Кина, кога Советот за безбедност ќе дискутира околу ова прашање.
Во саботата српскиот министер за државна администрација и локална самоуправа во заминување, Зоран Лончар, исто така, предвиде дека Советот ќе го отфрли планот на Ахтисари, бидејќи истиот би резултирал со губење на 15 отсто од српската територија.
Косовскиот премиер Агим Чеку, пак, од своја страна, во петокот рече дека меѓународната заедница нема да дозволи Русија да го попречи усвојувањето на резолуцијата во Советот за безбедност.
Чеку рече дека Контакт-групата нема да дозволи процесот на решавање на статусот да пропадне.
(РТС, Танјуг - 18/02/07;
Taнјуг, Косова лајв - 16/02/07)
