01/03/2010
Maкедонските власти на 23-ти февруари започнаа проект електронски школски дневник, кој им овозможува на родителите да ги следат преку Интернет оценките и активностите на нивните деца на училиште.
Проектот ќе биде спроведен во сите основни и средни училишта оваа есен.
Англиско-хрватски eлектро-технички речник беше објавен во средата (24-ти февруари) во Загреб.
Книгата на 1.000 страници содржи повеќе од 100.000 термини.
Седумнаесет научно-истражувачки проекти ќе добијат македонско-словенечка финансиска поддршка во 2010 и 2011 година, објави македонскиот министер за образование, Никола Тодоров, на 19-ти февруари.
Проектите покриваат шест научни области.
Македонија ќе обезбеди 170.000 евра од кофинансирањето.
Канцеларијата за врски на Европската комисија во Косовo отвори ново училиште во општина Звечан во средата (24-ти февруари).
ЕУ обезбеди 265.000 евра од средствата за изградбата.
Првиот интернет портал кој обезбедува информации за невладините организации во Бугаријa беше официјално претставен на 22-ри февруари.
Детални податоци за 1.000 вакви невладини организации може да се најде на www.ngobg.info.
Бугарскиот центар за непрофитно право и Програмскиот и аналитички центар за европско право, ја иницираа веб-страницата.
Нова социјална мрежна веб-страница, наречена „Мозгало“, беше официјално претставена во загребскиот Mузеј за современа уметност на 22-ри февруари.
Страницата има за цел да обезбеди мрежа за хрватските економисти, научници, студенти и други, и ќе биде активна до 21-ви април.
Проектот беше инициран од локалното Здружение за развој и креативност.
Tурскиот широкомрежен оператор ТТНЕТ во средата (24-ти февруари) го претстави својот најнов производ кој е комбинација на телевизија и филм.
Наречен Тивибу, истиот нуди можност да се гледа телевизија и дава пристап до голема архива на филмови.
Aнеил Синг, службеник на делегацијата на ЕУ во Tиранa, во средата (24-ти февруари) објави дека Европската комисија ќе финансира проект вреден 2,2 милиони евра кој има за цел да им помогне на малите и средни претпријатија во иновациите за локален пристап во бизнис технологијата.
Синг рече дека проектот ќе им помогне на претпријатијата да ги искористат бизнис можностите во ЕУ.
(Разни извори -- 22/02/10-01/03/10)
