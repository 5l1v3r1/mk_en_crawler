15/10/2007
БРИСЕЛ, Белгија -- Високи претставници од Белград и Приштина се состана во белгискиот главен град во неделата (14-ти октомври), на нов круг разговори за иднината на Косово. 
Двете страни меѓусебно се информираа за своите позиции. 
ЕУ потоа објави изјава во која објаснува дека членовите на белградската делегација дале понатамошни детали во врска со нивниот план за широка автономија на покраината.
Приштинската делегација, пак, го објасни својот план за договор за пријателство помеѓу независно Косово и Србија. 
Волфганг Ишингер, член на тројката од Контакт-групата што посредува со разговорите, ги повика двете страни да ги забрзаат преговорите бидејќи „треба да се помине прилично растојание“ пред крајниот рок на 10-ти декември за заокружување на процесот. 
(Блиц, Политика - 15/10/07; AП, АФП, ДВ, Ројтерс, РТК, Телеграфи, Б92, Бета - 14/10/07)
