04/08/2006
Грчката влада ја прифати понудата на Кредит агрикол за купување на 40 отсто од акциите на Емпорики банката.
Министерот за економија, Јоргос Алогоскуфис, ја повика парламентарната опозиција и синдикатите, кои се противеа на приватизацијата, да ги земат предвид „поволните ефекти за развојната перспектива на банката и грчката економија воопшто“.
Кредит агрикол, единствен кандидат на тендерот, ја зголеми понудата на 3,3 милијарди евра, од првичните 3,1 милијарди евра.
Одборот на директори на ММФ го заврши својот трет извештај за бугарскиот стенд-бај аранжман од 146 милијарди долари.
Во изјавата одборот вели дека Софија спроведува прудентна фискална политика, кредитните рестриктивни мерки се соодветни, а структурните реформи што имаа за цел подобрување на конкурентноста продолжуваат.
ММФ го одобри писмото на намери на Tурција во рамките на третиот и четвртиот преглед на тригодишниот стенд-бај аранжман вреден скоро 10 милијарди американски долари, со што овозможи директна исплата на 1,9 милијарди американски долари.
И покрај тоа што ги пофали реформските мерки на владата, Фондот предупреди да не се зголемува инфлацијата и ги повика властите да продолжат со затегнувањето на монетарната и фискалната дисциплина и враќање на довербата на инвеститорите.
Aлбанскиот БДП се зголеми за повеќе од 5 отсто во првата половина од 2006 година споредено со истиот период претходната година, според податоците што ги претстави министерот за финансии Ридван Боде на 1-ви август.
Стапката на инфлација изнесуваше 2,4 отсто во истиот период.
Во споредба со првата половина на 2005 година, приходите од генералниот буџет беа повисоки за 13 отсто.
ЕБРД ќе й позајми 12 милиони евра на Босна и Херцеговинa за развојот на ситемот на менаџмент на воздушниот сообраќај.
Кредитот е на рок од 15 години и со 3-годишен грејс период.
Средствата ќе бидат наменети за купување на нова опрема и обука на контролори за воздушниот сообраќај.
„Стандард енд пур“ го потврди рејтингот на Загреб од БББ на долгорочниот долг со стабилни изгледи.
Според соопштението за печатот од агенцијата буџетското остварување на градот е константно силно, со висок вишок од периодот 2002-2005 година, и низок долг кој и понатаму се намалува.
Факторите кои го ограничуваат рејтингот се финансиската ригидност и ограничениот капацитет за можноста за задолжување, како резултат на државната контрола.
Агенцијата за рангирање „Фич“ го потврди рејтингот на градското собрание на Букурешт за долгорочни кредити во домашната и странските валути, со стабилен изглед.
Рејтингот за краткорочни кредити е Ф3.
Агенцијата вели дека ги земала предвид финансиската поддршка и контрола од страна на централните власти, динамичната економија на градот, како и индексите на националниот просек.
Финансиската флексибилност на градот останува мала, вели агенцијата.
(Разни извори – 28/07/06 – 04/08/06)
