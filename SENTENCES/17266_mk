29/05/2007
БУКУРЕШТ, Романија -- Министерот за правда, Тудор Чиуариу, во понеделникот (28-ми мај) рече дека ќе поднесе до владата нацрт-измени на неодамна усвоениот закон за формирање Национална агенција за интегритет (АНИ), со цел повеќе случаи да бидат ставени под надлежност на АНИ.
Законот, усвоен од страна на парламентот претходно овој месец, предвидува АНИ да врши мониторинг на сите извештаи за имотната состојба на државните службеници, вклучувајќи ги и членовите на парламентот, за евентуални нерегуларности во вкупна висина од 20.000 евра.
Чиуариу вели дека сака да го промени тоа на 10.000 евра.
Исто така во понеделникот, тој рече дека нема опасност ЕУ да ги активира заштитните клаузули против Романија, кога Европската комисија ќе го објави својот следен извештај со оценка на антикорупциските напори следниот месец.
(Nine o'clock - 29/05/07;
Медиафакс - 28/05/07)
