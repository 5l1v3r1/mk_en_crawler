01/04/2010
БУКУРЕШТ, Романија -- Опозициската Национал-либерална партија (ПНЛ) во средата (31-ви март) поднесе иницијатива за гласање недоверба на министерот за образование, Даниел Фунериу, со поддршка на пратениците од Социјалдемократската партија.
Во иницијативата се критикува политиката што се води во овој сектор, вклучително и владината одлука да не им ги плати целосно заостанатите плати на наставниците.
Ова се случи кога владата го откажа ветеното зголемување од 50 отсто на сите плати на наставниците, оставајќи ги повеќето со зголемување од 17 отсто.
(Реалитатеа, Адеварул, Евениментул зилеи - 31/03/10)
100401-WMI-003-ENG
Бугарската полиција го уапси поранешниот министер за одбрана
СОФИЈА, Бугарија -- Полицијата во четвртокот (1-ви април) го уапси поранешниот министер за одбрана, Николај Цонев, поради сомневањата за корупциска шема.
Претходно истиот ден, поранешен главен секретар во Министерството за финансии и еден судија беа, исто така, уапсени.
Секретарот, наводно, му бил посредник на Цонев, кој е веќе обвинет за злоупотреба на функцијата и подмитување судија во кривична постапка против него.
Цонев е обвинет за потпишување договори кои ја чинеле државата милион евра.
Според обвинението, Бугарија преплатила околу 4 милиони евра за стока.
(БНР, Дарик, новинска агенција Фокус, Дневник - 01/04/10)
