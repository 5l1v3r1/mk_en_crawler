09/06/2005
САРАЕВО, Босна и Херцеговина (БиХ) -- Репрезентацијата на БиХ беше близу до постигнување на шокантна победа против Шпанија на квалификациите од Светскиот куп во Валенсија во средата (8-ми јуни). 
По голот на Звјездан Мисимовиќ во 39-тата минута, со кој балканскиот тим поведе, Шпанија не постигна гол сé до седмата минута од продолжението -- и дури откако двајца босански играчи беа исклучени, со што нивниот тим остана со само девет играчи на теренот. 
Србија и Црна Гора и понатаму е на врвот на Групата седум, со еден поен пред Шпанија. 
Во Групата еден Македонија загуби од Чешка со 6:1 во Прага. 
Во Групата два Украина им нанесе скоро фатален удар на шансите на Грција за Светскиот куп, поразувајќи ги шампионите на Еуро 2004 во Атина со 1:0. 
Турција, која го порази Казахстан со 6:0 ја истисна грчката репрезентација на второто место во групата. 
(AП, Ројтерс, АФП - 08/06/05)
