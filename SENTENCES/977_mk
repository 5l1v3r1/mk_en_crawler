27/08/2007
Словенијa и Грција се двете главни земји на Балканот кога станува збор за користењето на Интернетот, со 55,5 отсто и 33,5 отсто од нивното население се користи со Интернет. 
Следни се: Хрватскa (32,9%), Бугаријa (28,7%) Maкедонијa (19,2%), Црна Гора (17,6%), Боснa и Херцеговина (17,3%), Србија (13,9%), и Aлбанијa (6.1%). 
Бројките се објавени на 19-ти август на internetworldstats.com.
***
Maкедонијa ќе дозволи производство и продажба на генетски модифицирана храна почнувајќи од 2008 година, по амандманите на локалниот Закон за безбедност на храната. 
Контролата ќе ја врши Дирекцијата за безбедност на храната во земјата.
***
Седумнаесетата Меѓународна компјутерска олимпијада се одржа од 16-ти до 22-ри август во Загреб. 
Настанот привлече повеќе од 300 компјутерски таленти од 90 земји. 
Хрватска освои златен, сребрен и четири бронзени медали.
***
Aлбанското Mинистерство за здравство, заедно со претпријатието за мобилна телефонија АМЦ, планираат да отворат бесплатни броеви за итните јавувања во врска со здравствената состојба. 
Вкупно 40 нови броеви се поставуваат во урбаните области низ цела Албанија.
***
Хрватскa се рангираше на 34-тото место на листата на најразвиени земји во светот од областа на науката. 
Рангирањето беше објавено во вторникот (21-ви август) во списанието Scientometrics на Унгатската академија на науките. 
Бугарија беше 33-та на листата.
***
Романски истражувач најде можна врска помеѓу дебелината и вирусот Ад36, кој предизвикува настинка и очни инфекции. 
До откритието др. 
Магдалена Пасарица дојде по деталната студија на матичните ќелии од масното ткиво на возрасните.
(Разни извори – 20/08/07-27/08/07)
