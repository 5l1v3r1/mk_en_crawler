13/09/2010
БЕЛГРАД, Србија -- Министрите за надворешни работи на ЕУ се очекува да побараат од Европската комисија в понеделник (13-ти септември) да изготви мислење за подготвеноста на Србија за кандидатски статус во ЕУ. 
Новинската агенција Бета објави дека словенечкиот министер за надворешни работи, Самуел Жбогар, се очекува да го даде предлогот. 
Србија има поддршка од скоро сите земји во блокот освен Холандија, која сé уште инсистира на тоа дека најпрво мора да биде уапсен воениот водач на босанските Срби Ратко Младиќ. 
Германија, Шпанија и Велика Британија, наводно, изразиле силна поддршка за Србија и инсистираат на тоа дека напорите на земјата во хармонизирањето на нејзината резолуција за Косово со ЕУ треба да се наградат. 
Минатата недела Белград поднесе нова резолуција за Косово до Генералното собрание на ОН, која беше усвоена едногласно. 
Истата беше изготвена по интензивните разговори со ЕУ, а повикува на дијалог за практичните прашања. 
(Бета, Блиц, РТС, Б92 - 12/09/10)
