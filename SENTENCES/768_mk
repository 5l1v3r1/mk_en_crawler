14/07/2006

Официјалната церемонија на отворање на нафтоводот Баку-Тбилиси-Чејхан се одржа во терминалот за сурова нафта во Чејхан, во близина на јужниот турски крајбрежен град Адана на 13-ти јули. 
Претседателите на Азербејџан, Грузија и Турција, како и владини претставници од повеќе од 30 земји, се собраа на отворањето на вториот по големина нафтовод во светот. 
Долгоодложуваниот нафтовод од 1.700 километри претставува алтернативен пат за пренос на касписка нафта во Западна Европа, заобиколувајќи ја Русија.
***
Австриската Рајфајзен банка планира да финансира 350 милиони евра во проекти за недвижности во Романијa до крајот на 2006 година, објави заменик-претседателот на институцијата, Маринел Бурдуја. 
Банката оваа година веќе додели околу 80 милиони евра за заеми за хипотеки.
***
Проширувањето на Централноевропскиот договор за слободна трговија (ЦЕФТА), кој моментно го сочинуваат Бугарија, Хрватска и Романија ќе биде завршени до крајот на оваа година. 
Maкедонијa ќе стане полноправна членка во август. 
Разговорите за проширувањето на ЦЕФТА, со цел вклучување и на Албанија, Босна и Херцеговина, Молдавија, Црна Гора и Србија, ќе се одржат помеѓу 25-ти и 26-ти јули. 
Бугарија и Романија ќе ја напуштат ЦЕФТА кога не влезат во ЕУ.
***
Aлбанијa и Косово потпишаа договор за слободна трговија, на крајот од дводневната заедничка седница на албанските и косовските претставници и претставниците на УНМИК во Тирана. 
Договорот предвидува взаемно елиминирање на царинските давачки за увезените индустриски производи, како и идна либерализација на трговијата со земјоделски производи, објасни албанскиот министер за трговија, Генц Рули.
***
Околу една милијарда евра ќе биде потребна за реконструкција и модернизација на железничката инфраструктура на паневропскиот Коридор х на српска територија, објави генералниот директор на српските железници, Миланко Саранчиќ. 
Парите се потребни за модернизација на делот од железницата што ја поврзува српската граница со Унгарија со нејзината македонска граница. 
Според Саранчиќ, досега се обезбедени 45 милиони евра од Европската инвестициона банка.
***
Италија й додели на Aлбанијa заем од 51,5 милиони евра, за модернизација на нејзиниот енергетски сектор, во рамките на кредитниот договор потпишан во Тирана. 
Заемот, со период на достасаност од 39 години, ќе биде искористен за модернизација на албанскиот систем за пренос и дистрибуција на струја.
(Разни извори – 07/07/06 – 14/07/06)
