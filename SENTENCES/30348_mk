17/01/2011
ТИРАНА, Албанија -- Процесот на локалните избори закажани за 8-ми мај би требало да даде добар пример, рече во неделата (16-ти јануари) Арбен Ристани, претседател на Централната изборна комисија. 
„Се надеваме дека политичките партии, кои верувам дека ја сакаат оваа земја, ќе се обидат да обезбедат избори со високи стандарди, бидејќи во спротивно тоа ќе биде 'самоубиство' за нив,“ рече Ристани во телевизиско интервју. 
Коментирајќи за полемиките околу нерегуларностите на општите избори од 2009 година, Ристани ги обвини политичките партии за игнорирање на повикот на ОБСЕ, кој го оцени гласењето како досега најдобро одржано во земјата. 
Во врска со палењето на гласачки кутии, постапка која беше остро критикувана од страна на опозицијата, Ристани рече дека комисијата ја следела практиката од изборниот законик, во рамките на подготовките за изборите во месец мај. 
(Топ Ченел, Шекули, Топ Љуз - 16/01/11)
