14/07/2008
ПРИШТИНА, Косово -- УНДП во неделата (13-ти јули) ја обвини владата дека не презема чекори за да им помогне во враќањето на Србите раселени откако поранешната српска покраина прогласи независност на 17-ти февруари. 
Според УНДП само тројца Срби се вратиле во Косово во изминатите шест месеци. 
Илјадници српски семејства сакаат да се вратат. 
„Мораме да го деполитизираме процесот на враќање и да најдеме начин да обезбедиме 30 милиони евра потребни за исполнување на поднесените барања. 
Во моментов УНДП може да ги покрие трошоците за изградба само на 20 куќи“, рече Ким Ветинг, менаџер на програмата за враќање на УНДП. 
Косовското Министерство за враќање и заедници вели дека за оваа ситуација се виновни строгите критериуми на УНДП.
Во другите вести, невладината организација Коху вели дека процесот на издавање лиценци и акредитација на приватните образовни институции во Косово е преполн со корупција. 
Коху, исто така, директно го обвини министерот за образование, Енвер Хоџај, за кршење на законот за акредитација на приватните универзитети. 
Пред три дена Британскиот совет за акредитација издаде извештај, во кој се вели дека според законот за високот образование, Косовската агенција за акредитација, а не Министерството за образование, е задолжена за проценка и акредитација на приватните универзитети во Косово. 
(Коха Диторе, Зери, Лајм, Експрес - 14/07/08)
