15/12/2010
СОФИЈА, Бугарија -- Податоците објавени во вторникот (14-ти декември) покажуваат дека скоро половина актуелни амбасадори и конзули на Бугарија во странство, работеле како поткажувачи на тајните служби во времето на комунизмот. 
Комисијата што ги проверува овие досиеја ги објави на интернет имињата на 192 високи дипломати што соработувале со тајните служби пред падот на комунизмот во 1989 година. 
Меѓу нив се и актуелните амбасадори на Бугарија во неколку земји на ЕУ, како што се Германија, Велика Британија, Италија, Шпанија и Португалија, како и некои соседни земји, како што се Турција, Грција и Романија. 
Министерот за надворешни работи, Николај Младенов, кој се очекува да се врати од Брисел в среда, сé уште не излезе со официјална реакција. 
(ДПА, БНТ, 168 Часа, Медиапул - 14/12/10)
