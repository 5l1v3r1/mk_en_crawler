04/08/2010
Хрватската скокачка во височина, Бланка Власиќ, ја освои својата прва европска шампионска титула во неделата (1-ви август) на Европскиот атлетски шамионат во Барселона.
Таа скокна 2,03 метри во вториот обид за освојување злато.
Дваесетишестодишната скокачка вледее со затворените и отворените светски шампионати.
Ова е втор златен медал за Хрватска на шамионатот откако Сандра Перковиќ победи во фрлање диск со резултат 64,67 метри.
Српската драма Tилва Рос на режисерот Никола Лазаиќ ја освои наградата за најдобар филм Срцето на Сараево на Сараевскиот филмски фестивал во саботата (31-ви јули).
Филмот, исто така, ја доби наградата за најдобар актер за Марко Тодоровиќ.
Мирела Оприсор беше избрана за најдобра актерка за нејзината улога во романскиот филм Вторник, по Божиќ.
Шеснаесеттото издание од фестивалот беше затворено со филмот на Клинт Иствуд Инвиктус.
Холивудската ѕвезда Морган Фриман беше почесен гостин на настанот.
Српскиот ватерполо тим победи на Светскиот куп ФИНА поразувајќи ја Хрватскa со 13 спрема 7.
Финалниот натпревар се одигра во неделата (1-ви август) во Орадеа, Романијa.
Tурските aтлетичари Алемиту Бекеле и Елван Абејлегесе освоја златен и сребрен медал на трката за жени на 5.000 метри во неделата (1-ви август), последен ден од Европскиот атлетски шампионат во Барселона.
Ова беше првпат двајца турски атлетичари да го делат подиумот на некој атлетски натпревар.
Турција беше петта на шампионатот со три златни и еден сребрен медал.
УНЕСКО ги прошири двете постојни Места на светското наследство во Романијa и Бугаријa на состанкот на комисијата во Бразил во неделата (1-ви август).
Црквата на Воскресение на манастирот Сучевита во Романија беше вклучена во проширувањето на проектот на УНЕСКО Цркви на Молдавија, кој беше вклучен на Листата на светското наследство во 1993 година.
Бугарскиот министер за култура, Вежди Рашидов, и неговиот грчки колега Павлос Геруланос потпишаа договор за културата и образованието.
Според договорот потпишан на 27-ми јули во Софија, Бугарската културна фондација ќе биде формирана во Атина како еквивалент на нејзиниот грчки пандан во Софија.
Двете земји ќе спроведат различни заеднички активности и настани.
Властите во Скадар во неделата (1-ви август) отворија музеј во домот каде што Мајка Тереза живеела во раните 1930-ти години.
Музејот од четири соби веќе чека на посетителите во стариот дел на албанскиот град.
Изложени беа лични предмети, мебел и слики, кои го прикажуваат животот на Мајка Тереза и нејзиното семејство.
(Разни извори -- 28/07/10-04/07/10)
