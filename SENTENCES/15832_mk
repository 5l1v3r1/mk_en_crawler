20/04/2006
САРАЕВО, Босна и Херцеговина (БиХ) -- Водачите на шесте најголеми партии во БиХ во средата (19-ти април) се согласија да изменат делови од текстот на пакетот нацрт-уставни реформи, за да бидат одредбите помалку отворени за различна интерпретација. 
На состанокот присуствуваа високи претставници на Српската демократска партија, Сојузот на независните социјалдемократи и Партијата за демократски прогрес, Бошњачката партија за демократска акција и Социјалдемократската партија, како и Хрватската демократска заедница. 
Претходно оваа недела владата повика на преработка на дел од текстот со цел негово допрецизирање. 
Договорот на овие шест партии гарантира усвојување од страна на Претставничкиот дом на парламентот.
Австрискиот претседател Хајнц Фишер, кој во средата го посети Сараево, ја истакна важноста на уставните реформи како главен предуслов за успешен развој на БиХ. 
Фишер, чија земја моментно претседава со ЕУ, исто така, ги пофали и резултатите на ЕУФОР, велејќи дека истите придонесуваат за мирот и стабилноста во БиХ. 
(Независне новине, Дневни аваз - 20/04/06; Фена, РТРС - 19/04/06)
