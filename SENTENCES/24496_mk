10/12/2008
БЕЛГРАД, Србија -- Владата одвои преку една милијарда евра за поддршка на економијата следната година и ублажување на влијанието на финансиската криза на локалните претпријатија, рече во вторникот (9-ти декември) вицепремиерот Млаѓан Динкиќ. 
Тој додаде дека околу 590 милиони евра ќе послужат како државни гаранции за банкарски заеми на локалната индустрија. 
Други 240 милиони евра ќе бидат искористени за развој на малите и средни претпријатија и ќе помогнат во обезбедувањето заеми за отпочнување бизниси. 
Другите мерки за спречување на падот во економското работење вклучуваат стабилизаторски цени и девизен курс, намалување на јавните трошоци и бирократијата и зголемување на капиталните инвестиции за скоро 30 отсто. 
(AФП, Блиц, Б92, Бета, Вечерње новости - 09/12/08)
