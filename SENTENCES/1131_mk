23/06/2008
Црногорскиот телевизиски канал ИН, кој ги има официјалните права за емитување на фудбалското првенство Еуро 2008 во Црна Гора, има намера да ги тужи локалните телевизиски оператори поради емитувањето на натпреварите.
Според ИН, УЕФА потпишала ексклузивен договор со кој му ги предала правата за емитување на ИН, кој локалните кабелски оператори го прекршиле, некодирајќи го емитувањето на натпреварите.
Грција во вторникот (17-ти јуни) го започна излагањето на својот Грчки национален катастар, на кое Грците може да ја регистрираат сопственоста на земјиште во системот до 30-ти септември.
Иселениците може да го регистрираат својот грчки имот до 30-ти декември.
Катастарските власти очекуваат регистрирање на околу 6,7 милиони тапии за околу 310.000 хектари земјиште за помалку од четири години.
Aлбанската влада планира да отвори 14 нови информативни бироа во поширокиот регион на земјата за да ги информира граѓаните за вработувањето и можностите за обука во странство.
Истите ќе обезбедуваат и најнови податоци за бројот на албански емигранти и ќе овозможуваат и регистрација на гласачите.
Tурските научници од универзитетот Баликешир, во соработка со индустриските претставници и Министерството за земјоделство, подготвија проект за употреба на маслинови листови, борови лушпи, гроздово семе и лушпа на домати, кои моментно се палат како отпад.
Овие материјални се важни додатоци во прехраната на други места во светот.
Маслиновите листови, на пример, може да помогнат во борбата против настинките и грипот и се користат како лек за стеснување на артериите, чест причинител на инфарктите, како и за зајакнување на имунолошкиот систем.
Околу 70.000 научници и студенти се дел од грчката дијаспора, објави во вторникот (17-ти јуни) грчкиот весник Кердос.
Според извештајот, Грција се соочува „одлив на мозици“, како и целиот регион на ЈИЕ.
Првиот весник за слепи лица и лица со ослабнат вид во Србијa достигна бројка од 200 читатели во Нови Сад во петокот (20-ти јуни).
Весникот излегува со Браиловата азбука.
Ротари клубот на Нови Сад е спонзор на весникот.
Регионалната конференција за „Јасна енергетска и транспарентна енергетска политика“ се одржа во вторникот (19-ти јуни) во Сараевo.
На форумот се говореше за проблемите со заштитата на животната средина и влијанието на загадувањето.
Фондацијата Отворено општество, фондацијата Хајнрих Бол и Тузланскиот центар за екологија и енергија го организираа настанот.
