16/06/2009
ПОДГОРИЦА, Црна Гора -- Полицијата во понеделникот (15-ти јуни) го потврди апсењето на Валентин Лекиќ, припадник на меѓународната криминална организација „Пинк Пантер“.
Тој беше уапсен во својот дом во Цетиње врз основа на потерницата за апсење на Интерпол.
Лекиќ е осомничен дека ограбил продавница за накит во Франкфурт во декември 2003 година, заедно со уште двајца други Црногорци.
Вредноста на украдената стока се проценува на околу еден милион евра.
Соучесниците на Лекиќ се во затвор во Франција.
Припадниците на „Пинк Пантер“ се главно од Балканот и се верува дека се одговорни за бран грабежи на накит во текот на изминатава деценија во Европа, Азија и Персискиот Залив.
(Б92, AП, Вијести - 15/06/09)
