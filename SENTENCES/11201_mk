27/03/2005
БЕЛГРАД, Србија и Црна Гора -- Сретен Лукиќ, пензионираниот генерал и поранешен полициски функционер од најависок ранг, ќе му се предаде на Трибуналот на ОН во текот на следнава недела, објавија во петокот (25-ти март) белградските медиумит. 
Тој е обвинети во 2003 година во врска со косовскиот конфликт во периодот 1998-1999 година. 
Покрај тоа, заменик-премиерот Мирољуб Лабус го повтори своето очекување дека уште еден обвинет генерал, Небојша Павковиќ, исто така, ќе се предаде во текот на следната недела. 
ЕУ го предупреди Белград дека мора да ги предаде Лукиќ и Павковиќ на Хашкиот трибунал до крајот на март, ако се надева на добивање на позитивна физибилити студија во врска со изгледите за пристап во ЕУ.
Во другите вести, Јован Симиќ, советникот на српскиот претседател Борис Тадиќ за прашањата поврзани со Трибуналот на ОН, во петокот рече дека поранешниот полициски командант на босанските Срби, Стојан Жупљанин би можел да биде „следниот патник“ за Хаг. 
Жупљанин, кој командуваше со полициските станици во северна БиХ помеѓу 1992 и 1995 година, е обинет за геноцид и воени злосторства. 
(AФП - 25/03/05, Танјуг, Бета, Данас - 26/03/05)
