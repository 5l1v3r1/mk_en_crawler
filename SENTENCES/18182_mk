16/03/2007
БУКУРЕШТ, Романија -- Група од десет парламентарни членови од владејачката Национал-либерална партија и опозициската Социјалдемократска партија, Конзервативната партија и Партијата за голема Романија, во четвртокот (15-ти март) поднесоа нацрт-закон до сенатот за измена на законот за референдуми.
Оваа мерка, четврта од ваков вид во последниве две години, ќе го ограничи правото на претседателот да распишува референдуми и да одлучува за нивниот датум.
Истата предвидува и скратување на процедурата за суспендирање на претседателот, барајќи само просто мнозинство од лицата со право на глас.
Пред еден месец опозицијата иницираше референдум за отповикување на претседателот Трајан Башеску за наводна злоупотреба на службената должност.
(Ромпрес, Медиафакс - 15/03/07)
