20/10/2009
ПРИШТИНА, Косово -- ЕУЛЕКС работи на тоа да помогне во лоцирањето на масовните гробници и ќе почне операција на терен на почетокот од следната година, рече во понеделникот (19-ти октомври) шефот на правниот сектор на ЕУЛЕКС, Алберто Пердука, по состанокот со вицепремиерот Раме Манај. 
„Од клучно значење е да се придвижиме кон идентификување на што е можно повеќе гробници, со цел да се зголеми бројот на ексхумираните тела и да се забрза нивната идентификација“, рече Пердука. 
ЕУЛЕКС е задолжен за собирање информации од Србија во врска со можните масовни гробници во Косово од војната 1998-1999 година. 
Манај вели дека идентификувањето на 1.900 исчезнати лица од сите етнички групи во Косово, претставува главен приоритет. 
(Коха Диторе, Зери, Лајм, Експрес - 20/10/09; Кохавижн, ТВ 21 - 19/10/09)
