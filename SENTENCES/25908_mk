19/01/2010
AТИНА, Грција -- Земјоделците во понеделникот (18-ти јануари) ги блокираа пограничните премини на северната граница на Грција со Македонија и Бугарија, барајќи сигурни субвенции, загарантирани цени за нивните производи, пониски цени на производството и сигурни банкарски кредити.
Користејќи трактори, земјоделците ги блокираа клучните патишта во Грција, заедно со граничните премини Промахон-Кулата и Егзохи-Илинден со Бугарија.
Овој потег ги принуди властите да побараат од Европската комисија да преземе „итни“ дејства за прекин на блокадата.
Бугарскиот премиер Бојков Борисов рече дека ако ситуацијата не биде решена до среда, неговата земја ќе побара надоместок за секој ден додека трае блокадата.
Во другите вести, умерен земјотрес со јачина од 5,2 степени според Рихтеровата скала го потресе централниот дел од земјата во понеделникот.
Епицентарот беше во западниот дел на Евпалио, околу 160 километри западно од Атина.
Нема извештаи за повредени или материјална штета, но земјотресот ја прекина струјата во селото Трикорфо.
(Ксинхуа, Новините, АНА-МПА, ДПА - 18/01/10)
