26/10/2009
ТИРАНА, Албанија -- Владата изрази подготвеност да му го одземе имунитетот на кој било член на парламентот или министер, ако тој се соочи со судење.
„Секое барање од правните институции за одземање на имунитетот на еден пратеник, ќе биде прифатено“, рече премиерот Сали Бериша во саботата (24-ти октомври), реагирајќи на повиците од американската и британската амбасада во Тирана, да стори повеќе на ова поле.
Парламентарното мнозинство предводено од владејачката Демократска партија на Бериша инсистира на тоа дека е невозможно да се усвои еден ваков закон со оглед на отсуството на опозицијата.
Социјалистичката партија го бојкотира парламентот во знак на протест на, како што го опишува „фалсификатот“ на јунските општи избори.
Истовремено, СП и другите опозициски партии ја критикуваа владата за попречување на правната постапка против владините членови обвинети за корупција.
(Toп ченал, Телеграфи, Балкан веб - 24/10/09)
