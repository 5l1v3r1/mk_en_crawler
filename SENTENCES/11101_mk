28/06/2005
САРАЕВО, Босна и Херцеговина (БиХ) -- Канцеларијата на високиот претставник (ОХР) во БиХ во понеделникот (27-ми јуни) ја критикуваше изјавата на министерот за надворешни работи на Србија и Црна Гора, Вук Драшковиќ, од изминатиот викенд. 
Во неа прашањето за статусот на Косово беше поврзано со Република Српска (РС) во БиХ. 
ОХР вели дека таквите наводи се „штетни, дестабилизаторски и сосема неприфатливи“. 
Канцеларијата истакна дека БиХ е суверена држава со меѓународно признаени граници, загарантирани со договор и со закон. 
„Овие граници не се предмет на преговори и Србија и Црна Гора, како потписничка на Дејтонскиот договор, има обврска да ги почитува. 
Деновите кога Белград ги доведуваше во прашање границите на Босна и Херцеговина се веќе дамнешно минато и никогаш нема да биде дозволено да се вратат“, се вели во соопштението.
Портпаролот на шефот за безбедност на ЕУ Хавиер Солана, Кристина Галах, исто така, го критикуваше повлекувањето паралела помеѓу ситацијата во Косово и во РС. 
(Соопштение за печатот на ОХР, Фена, Танјуг - 27/06/05)
