13/04/2008
ЗАГРЕБ, Хрватска -- Повеќе од 20.000 луѓе се собраа во центарот на Загреб во саботата (12-ти април), барајќи повисоки плати за јавниот и приватниот сектор.
Демонстрациите беа организирани од пет локални синдикати.
„Хрватска е моментно поделена на две касти -- едната е многу богата и привилегирана и нашата“, рече претседателот на Независните хрватски синдикати, Крешимир Север.
„Сакаме Хрватска каде што секој ќе има достоинствен живот.“
Говорниците рекоа дека иако приходите на просечниот работник во Хрватска се 26 отсто од просекот на ЕУ, цените во Хрватска се 70 отсто од оние на ЕУ.
Според извештаите на државното радио, на митингот учествувале 50.000 луѓе, значително повеќе од извештаите на полицијата за 20.000 луѓе.
(AФП, ХРТ, Вечерњи лист, Јутарњи лист, ДПA, Javno.com - 12/04/08)
