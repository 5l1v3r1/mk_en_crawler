27/09/2006
ПРИШТИНА, Косово, Србијa -- Контакт-групата од шест нации за Косово жестоко го осуди неодамнешното насилство врз Србите во покраината, потврдувајќи дека меѓународната заедница нема да толерира такви инциденти.
Според изјавата издадена заеднички во вторникот (26-ти септември) од страна на претставниците на Контакт-групата во Приштина, Косово влезе во исклучително важен период и какво било насилство би било штетно за интересите на покраината.
Косовскиот претседател Фатмир Сејдиу, исто така, ги осуди последните инциденти, инститирајќи во вторникот властите да ги фатат одговорните и да ги казнат.
По последниот напад -- од страна на група Албанци врз еден Србин во Митровица -- УНМИК мораше да го затвори новоотворениот главен мост во етнички поделениот град.
Во меѓувреме, американскиот помошник државен секретар Даниел Фрајд во вторникот го посети Белград и рече дека српското малцинство, историја и наследство во Косово мора да се зачуваат, без оглед на тоа каква ќе биде идната одлука за статусот.
Тој повика на решавање на прашањето за статусот оваа година.
(Данас, Политика, АФП - 27/09/06;
РТС, Танјуг, Ројтерс - 26/09/06)
