20/01/2004
СОФИЈА, Бугарија -- Еден бизнисмен и неговите тројца телохранители беа убиени во понеделникот (19-ти јануари) во Софија, при експлозија на бомба во една деловна зграда во богата населба во Софија.
44-годишниот Стоил Славов беше еден од главните акционери на Интерпетролеум и на уште најмалку 18 други претпријатија.
Тој беше еден од основачите на СИЦ, осигурително претпријатие кое во 1998 година беше забрането поради обвиненија за рекетарство.
Според локалните медиуми, Интерпетролеум создал повеќе од 50 милиони евра нето профит во 2003 година.
Полицијата вели дека бомбата била поставена во еден лифт од страна на лице кое работело во зградата, а била активирана по пат на мобилен телефон.
Главниот секретар на Министерството за внатрешни работи, Бојко Борисов, рече дека инцидентот кој претставува дел од серијата атентати на подземјето, најверојатно ќе предизвика одмазда.
(БНТ, бТВ, Труд, Дневник - 20/01/04;
бТВ, Нова ТВ, БНТ, АФП, БТА, Нова ТВ, БНР - 19/01/04)
