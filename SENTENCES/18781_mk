08/01/2007
ТИРАНА, Албанија -- Централната изборна комисија во земјата соопшти дека нема да може да ги организира локалните избори до 20-ти јануари како што беше првично планирано бидејќи владејачката коалиција и опозицијата не успеаа да ги решат несогласувањата за нов изборен закон. 
Претседателот Алфред Мојсиу рече дека ќе одреди друг датум ако политичките партии постигнат договор. 
Тој продолжи со посредување со цел да биде изнајден компромис за најважните прашања, одржувајќи посебни средби со главните претставници на најголемите политички партии во парламентот. 
Според уставните одредби изборите треба да бидат одржани до 18-ти февруари. 
Минатата недела ЕУ предупреди дека неуспехот да се одржат демократски избори ќе ги попречи напорите за членство. 
(Албански вести, Катимерини - 08/01/07; Веб-страница на албанскиот претседател - 06/01/07; АФП - 05/01/07)
