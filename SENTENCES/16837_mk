06/10/2006
ТИРАНА, Албанија -- Дванаесетте партии претставени во парламентот повторно не успеаја да постигнат консензус за датумот на следните локални избори и за нацрт-законот за изборните реформи, за време на разговорите на тркалезна маса во четвртокот (5-ти октомври), организирани од страна на претседателот Алфред Мојсиу.
По состанокот, Мојсиу рече дека е разочаран поради тоа што скоро една година партиите не успеаја да го надминат ќор-сокакот во изборните реформи.
Ако не преземат ништо, рече Мојсиу, тој ќе го избере датумот на изборите.
Исто така, во четвртокот опозицијата и владата разменија тешки зборови во врска со националната безбедност.
Опозицијата инсистираше на тоа владата, и особено министерот за внатрешни работи Сокол Олдаши, да објасни како турскиот авион што полета од аеродромот во Тирана беше киднапиран претходно оваа недела.
(Aлбански вести - 06/10/06)
