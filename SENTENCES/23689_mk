22/03/2009
АТИНА, Грција -- Бомба ги потресе атинските канцеларии на Хеленик паблик рил естејт корпорејшн доцна во четвртокот (19-ти март), соопшти полицијата. 
Направата била детонирана со далечински управувач од мало растојание, а напаѓачите имале визуелен контакт со својата цел за да нема евентуални повредени, соопшти полицијата. 
Корпорацијата-цел неодамна беше вклучена во корупциски скандал во врска со несоодветен договор за недвижен имот кој й нанел на државата загуби од 100 милиони евра.
Во другите вести, медиумите во петокот објавија дека претходно непозната терористичка група, која се нарекува себеси Револуционерна либерална акција, ја презела одговорноста за нападот со запалива бомба на канцеларијата на Кириакос Мицотакис, член на парламенрот од владејачката Нова демократија. 
Експлозијата предизвика помала материјална штета, додека повредени немаше. 
Полицијата посочи дека неговите неодамнешни критики оти уличните немири предизвикале материјална штета во Атина на 13-ти март, е можно да се причина за нападот. 
(AНА-МПА, Катимерини, Нафтемборики, Елефтерос типос, Та Неа, Вима, Елефтеротипија, СКАИ, УПИ, Ројтерс - 20/03/09)
