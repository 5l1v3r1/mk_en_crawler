02/07/2010
АТИНА, Грција -- Владата во четвртокот (1-ви јули) усвои предлог-мерка за изградба на нафтоводот Бургас-Александрополис која ќе овозможи присвојување на земјиштето потребно за изградба на капацитетот. 
Сопствениците на земјиштето ќе бидат обештетени според овој договор. 
„Ова е проект од национален интерес и ќе биде од корист за општеството. 
Ние продолжуваме со нашите напори за обезбедување на изградбата“, објави Министерството за животна средина, енергија и климатски промени. 
Нафтоводот се очекува да оди од бугарскиот град Бургас на Црното Море до Александрополис во североисточниот дел од Егејското Море, заобиколувајќи го Босфорскиот теснец. 
Истиот ќе се заснова на трилатерален договор потпишан во март 2007 година. 
(ИТАР-ТАС, АНА-MПА - 01/07/10)
