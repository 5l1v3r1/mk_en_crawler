09/11/2009
Aрхеолозите открија остатоци на британски воен брод покрај брегот на албанското Јонско Море. 
ХМС Волиџ потонал во 1946 година, откако наишол на мина. 
Инцидентот во близина на албанското пристаниште Саранда предизвика сериозна криза меѓу Тирана и Лондон во тоа време. 
Остатоците на бродот беа откриени од страна на меѓународен тим научници од американскиот Институт за наутичка археологија, албанскиот Институт за археологија и албанското Министерство за одбрана.
***
Даночните власти во Истанбул одредија парична казна од 32 милиони евра за Гугл поради тоа што претпријатието не ги плати своите даноци на профит. 
Интернет гигантот одбива да ги плати даноците, тврдејќи дека турските операции се водат од седиштето на Гугл во Ирска. 
Локалните власти велат дека турското претпријатие на Гугл, Гугл Рекламчилик ве Пазарлама, подлежи на данок.
***
Истражувачите во Босна и Херцеговинa (БиХ) отворија интернет „атлас на воени злосторства“ во вторникот (3-ти ноември), кој помага со информации во врска со конфликтот во земјата во периодот 1992-1995 година. 
Атласот -- www.idc.org.ba -- содржи мапи Google Earth и овозможува наоѓање на локациите на масовните убиства и масовните гробници во БиХ, заедно со имињата на жртвите.
***
На 4-ти и 5-ти декември во Белград ќе се одржи Фестивал на науката. 
Повеќе од 200 научници, предавачи и студенти ќе учествуваат на настанот, кој има за цел претставување на научните достигнувања на иновативен начин.
***
Eлектронските картички ќе ги заменат автобуските и трамвајските билети во Букурешт почнувајќи од 1-ви јануари 2010 година, објавија локалните власти. 
Градското претпријатие за јавен транспорт објави дека воведувањето на новите картички може да се одложи со цел да им се даде на патниците повеќе време да се навикнат на истите.
***
Српската Aкадемија на науките и уметностите прими 59 нови академици во своите редови во четвртокот (5-ти ноември), со што бројот на членовите сега изнесува 184. 
Меѓу новите членови се писателите Душан Ковачевиќ и Светлана Велмар Јанковиќ, и урологот Сава Перовиќ.
***
Првата романска пребарувачки алатка, Окидоки (http://okidoki.ro), беше официјално лансирана од страна на „Медиа про интерактив“ на 2-ри ноември. 
Алатката е онлајн од декември 2008 година, но постојано се надградуваше. 
Окидоки индексира над 50 милиони романски страници. 
Целта е да се индексираат сите релевантни веб-страници во Романија до крајот на 2010 година.
(Разни извори – 02/11/09-09/11/09)
