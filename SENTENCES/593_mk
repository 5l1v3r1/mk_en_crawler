18/02/2005
(Разни извори – 11/02/05 - 18/02/05)
Aлбанијa и Германија потпишаа договор за заем од Германија во висина од 13,28 милиони евра за поддршка на албанскиот енергетски сектор.
Заемот ќе биде искористен за реконструкција на системот за електроснабдување во јужна Албанија и е дел од пошироката германска програма за финансиска помош во висина од 33,74 милиони евра.
Грција ги продаде своите први синдицирани обврзници по намалувањето на кредитниот рејтинг на земјата минатата година, привлекувајќи голема побарувачка.
Според банкарите емисијата на 5 милијади евра од десетгодишни обврзници привлекле понуди од скоро 12 милијари евра.
Водечки менаџери биле:
Лехман брадрс, ХСБЦ, Алфа бенк, Мерил Линч и ЕФГ Еуробанк.
Романската Влада објави дека сака да склучи договори за приватизација на претпријатијата за електродистрибуција „Молдавија“ и „Олтенија“ до март.
Финалните понуди за двете единици на поранешното претпријатие „Електрика“ беа поднесени во ноември, од страна на германското претпријатие Е.ОН и чешкото ЦЕЗ.
Разговорите помеѓу албанската Влада и претставниците на Светската банка и ММФ се фокусираа на подмирувањето на надворешниот долг на земјата, како што беше објавено во извештаите на медиумите во Тирана.
Меѓународните финансиски институции побараа од Владата да ја зајакне наплатата на даноците и да осигури навремено исплаќање на долгот, кој изнесуваше 1 милијарда евра на крајот од 2004 година.
Платите во јавната администрација во Боснa и Херцеговина (БиХ) останаа главна тема на разговорите помеѓу Владата и мисијата на ММФ во Сараево, како што објави премиерот Аднан Терзиќ.
Двете страни преговараат за нов стенд-бај аранжман за БиХ.
Агенцијата за приватизација на Федерацијата на Босна и Херцеговина ги продолжи крајните рокови до 18-ти март за поднесување на понудите за 67 отсто од најголемото претпријатие за малопродажба на нафта во ентитетот, „Енергопетрол“.
Шест домашни и странски претпријатија покажаа првичен интерес за тендерот за приватизација, а други две -- едно од Турција и едно од БиХ -- се очекува да се приклучат во истиот.
Хрватскиот Фонд за приватизација објави дека ќе понуди за продажба малцински пакети акции во 50 претпријатија преку берзите во Вараждин и Загреб до крајот на овој месец.
На листата се државните малцински пакети акции во производителот на органски бои „Хромос“, месната индустрија ППК Винковци и синџирот хотели „Јадран“.
Tурското државно претпријатие за петрохемија „Петким“ оствари нето-профит во висина од 46,4 милиони американски долари во 2004 година, како што објави Владата на 16-ти февруари.
Владата планира во иднина да продаде 20 отсто од „Петким“ преку јавен тендер.
