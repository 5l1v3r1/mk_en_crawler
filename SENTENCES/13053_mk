27/02/2006
САРАЕВО, Босна и Херцеговина (БиХ) -- Србија и Црна Гора се очекува да ги оспори обвиненијата на БиХ дека извршила геноцид за време на конфликтот во периодот 1992-1995 година.
Меѓународниот суд на правдата го започна сослушувањето за случајот во понеделникот (27-ми февруари).
Србија ќе тврди дека кога е поднесена тужбата, нејзиниот претходник, Сојузна Република Југославија, ниту била членка на ОН, ниту, пак, била потписничка на меѓународната конвенција за геноцид.
Ова се смета за историски случај, прв во кој една држава се суди за геноцид.
Во другите вести од понеделникот, парламентот на Србија планира вонредна седница на која ќе се расправа за извештајот во врска со преговорите за статусот на Косово, поднесен од страна на владата.
Во извештајот се изнесени резултатите од минатонеделниот прв круг од разговорите помеѓу преговарачите од Белград и Приштина.
(AП, Ксинхуа, Ројтерс, АФП, ББС, Политика, Данас - 27/02/06;
РТС - 26/02/06)
