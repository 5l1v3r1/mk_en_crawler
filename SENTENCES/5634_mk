01/04/2010
Од Мањола Хала за Southeast European Times во Тирана -- 01/04/10
„Сé само за тебе" победи на 48-миот албански национален натпревар на песни -- попознат како национален фестивал -- и ќе ја претставува Албанија на евровизискиот натпревар оваа година во Осло.
Паша беше прва со 133 поени, 13 повеќе од Ањеза Шахини која ја изведе „Во огледалото“.
„Сé само за тебе“ е љубовна приказна изведена со енергична музичка позадина.
Паша вели дека интензитетот на песната е за тоа „да му се даде смисла на својот свет, и оној што никогаш нема да го напуштиш бидејќи не можеш да живееш без него“.
Паша, чија кариера трае една деценија, е позната во албанската шоу бизнис индустрија и ја има изградено својата репутација со своите изведби во живо на соул и поп нумери.
Овојпат таа се потпре на композиторот Ардит Ѓебреа, кој ја стави во денс и ар енд би нумера.
Резултатот беше -- прво место.
Спотот го изработи познатиот албански продуцент Пали Куке и неговиот син Ергин.
Следната станица за Паша е Осло.
„Победив на националниот фестивал, иако не очекував ...
очекувам мојот настап на Евровизија да не однесе барем меѓу првите десет песни“, рече таа.
Обожавателите го споделуваат нејзиниот сон и говорат за енергичниот настап во живо и моќниот глас како доказ за „Сé е за тебе“.
Евровизиски обожавател кој го користи името Фабијан за SETimes изјави дека песната е „типично за евровизискиот натпревар, и мене ми е жал што не гледам ноти од албанската музика во него.
Сепак, звучи моќно, што дава надеж за добар пласман за нас во финалето“.
Паша смета дека претежно политичката природа на процесот на гласање претставува бариера за освојувањето повисок пласман на евровизискиот натпревар.
Таа и другите веруваат дека телефонското гласање од публиката претежно се движи по национални линии.
За да го ублажи ова, ЕБУ Референтната група на евровизискиот натпревар на песни минатата година одлучи да воведе одлука на жири во финалното гласање.
Највисоката позиција што Албанија ја достигнала на овој популарен натпревар беше онаа на Ањеза Шахини во 2005 година, и нејзината песна „Твојот лик“.
„Сé само за тебе“ ги исполнува стандардните евровизиски параметри со тоа што е долга три минути без паузи или придружни вокали.
Нема да има кореографија на сцената, само пејач и еден виолинист.
Паша ќе ја извде „Сé само за тебе“ на 25-ти мај за време на првото евровизиско полуфинале.
Другите земји-учеснички таа ноќ се:
Белорусија, Белгија, Босна и Херцеговина, Естонија, Финска, Македонија, Грција, Исланд, Латвија, Малта, Молдавија, Полска, Португалија, Русија, Србија и Словачка.
