23/02/2007
ЗАГРЕБ, Хрватска -- Министерот за економија Бранко Вукелиќ лесно го преживеа гласањето за недоверба во четвртокот (22-ри февруари), иницирано од страна на најголемата опозициска партија, Социјалдемократската партија.
Таа тврди дека Вукелиќ треба да ја сноси одговорноста за скандалот во врска со претпријатието за бродоградежништво „Бродосплит“, чии менаџери се обвинети за перење пари.
Во другите вести од четвртокот, најголемата опозициска партија во Романија, Социјалдемократската партија, објави дека следната недела ќе побара гласање за недоверба на министерот за образование, Михаил Гардау, при што е можно и гласање против други министри во владата.
Минатата недела беше изгласана смена на министерката за правда, Моника Маковеи, но Уставниот суд донесе пресуда дека премиерот нема обврска да ја отпушти.
(Вјесник, Вечерњи лист - 23/02/07;
ХИНА, Медиафакс - 22/02/07)
