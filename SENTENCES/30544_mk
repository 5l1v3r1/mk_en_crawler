17/02/2011
БРИСЕЛ, Белгија -- Европската комисија (ЕК) во средата (16-ти февруари) ја предупреди Грција дека ако не ја промени својата легислатива за даночно ослободување, може да се соочи со судска постапка пред Европскиот суд на правдата.
Според комисијата, актуелниот закон ги фаворизира грчките жители што го чуваат своите пари во странство.
Даночните обврзници кои доброволно ги пријавуваат своите пари што ги чуваат во странските банки и ги префрлаат парите на локалните институции, се оданочуваат по помали стапки на овие суми отколку оние граѓани кои ги чуваат своите пари во Грција.
„Комисијата ги смета овие дискриминаторски одредби за несоодветни во однос на слободата на обезбедувањето услуги и слободното движење на капиталот“, објави ЕК во својата изјава, давајќи им на грчките власти рок од два месеци за реакција.
(Катимерини - 17/02/11;
Capital.gr, веб-страница на ЕК - 16/02/11)
