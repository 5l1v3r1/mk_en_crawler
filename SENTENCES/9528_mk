28/11/2012
Александар Павлевски за Southeast European Times во Скопје -- 28.11.12
Најголем дел од индустриското производство во следните години ќе се одвива во слободните економски зони, што ќе влијае на економијата, велат економистите.
Со создавањето работни места и поттикнувањето на извозот, слободните економски зони ќе ја зголемат домашната благосостојба и ќе го намалат одливот на мозоци, рече за SETimesВиктор Мизо, директор на Слободните економски зони во Македонија.
За Југоисточна Европа, која има околу 10 специјални даночни зони низ Македонија, Албанија и Србија, ова би можело да значи поголема регионална стабилност.
„Економските зони во земјите како што се Македонија, Албанија, Србија [ќе добијат] многу, не само економски, туку и политички.
[Зоните] донесоа многу нови работни места во државата, [го поттикнаа] градежниот сектор ...
и ќе го зголемат целокупниот позитивен тренд [во иднина]“, рече за SETimesШенај Хаџимустафа, професор по јавни финансии и макроекономија на Универзитетот Југоисточна Европа.
Македонија моментно има четири технолошки индустриски зони -- Зоните 1 (Бунарџик) и ТИРЗ 2 во Скопје и по една зона во Штип и во Тетово.
Инвеститорите во слободните зони не плаќаат ДДВ и се изземени од данок на доход и персонален данок за период од 10 години по нивното отворање.
Странските инвеститори во зоните, исто така, се целосно изземени од плаќање 5 до 20 отсто царински давачки за увоз на стока, суровини и опрема.
Вкупната вредност произведени стоки и услуги минатата година во македонските слободни зони се зголеми за 29,13 отсто, достигнувајќи 1,3 милиони евра.
Моментно во фабриките во четирите зони работат 1.150 луѓе, но тој број се очекува да се зголеми на 3.500 вработени во текот на следните четири години, рече Мизо за SETimes.
„Добив работа во економската зона во Скопје.
Претходно бев отпуштен од државно претпријатие и 8 години бев без работа.
Сега можам да сум мирен бидејќи имам сигурна работа во една од фабриките“, рече за SETimesСтеван Тодоровски од Скопје.
Инвеститорите гледаат инвестициски рај во слободните економски зони, каде што производството е поевтино.
„Ја гледаме Македонија како растечки центар.
Земјата ги поврзува истокот и западот, а сега и Европа и САД“, вели Филип ван Хол, генерален директор на претпријатието „Ван Хол“, која има фабрика за производство на автобуси во зоната Бунарџик.
Фабриката вредна 20 милиони евра, вработува 400 до 500 луѓе.
„Зоните ќе бидат претставени како успешни проекти [од] актуелната власт и ќе бидат нивното оружје на следните избори.
Од тука може да се очекува еден вид стабилизација на целото општество“, рече за SETimesКатерина Костовска, социолог од Скопје.
Според македонската Дирекција за технолошко-индустриски развојни зони, планот е да се отворат уште седум слободни економски зони во Прилеп, Гевгелија, Струмица, Кичево, Ранковце, Струга и Радовиш.
„Зоните ќе придонесат за идниот економски развој во земјите.
Во новите зони, тие ќе донесат нови технологии и ќе ја изменат структурата на извозот, но, исто така, и земјите каде што извезуваат.
Со таа промена, тие повеќе нема да бидат зависни од ЕУ“, рече Хаџимустафа заSETimes.
