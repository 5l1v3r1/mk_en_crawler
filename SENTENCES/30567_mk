11/05/2011
АНКАРА, Турција -- Двајца политичари од екстремно десничарската Партија на националистичка акција (МХП) поднесоа оставка во вторникот (10-ти мај), откако на интернет се појавија тајни снимки, на кои наводно се гледа како имаат вонбрачна афера. 
Оставките на Булент Дидинмез и Ихсан Барутцу дојдоа само еден месец откако слични вакви снимки натераа двајца други членови на партијата да се повлечат. 
Водачот на МХП, Девлет Бахчели, ги обвинува поддржувачите на владејачката Партија на правдата и развојот за објавувањето на снимките, бидејќи истите се појавија само еден месец пред општите избори на 12-ти јуни. 
(Заман, Аксам, Милијет, Хуријет - 10/05/11)
