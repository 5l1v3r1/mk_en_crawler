10/09/2009
БЕЛГРАД, Србија -- Договорот за полициска соработка помеѓу ЕУЛЕКС и Србија би требало да биде потпишан до крајот на септември, рече министерот за Косово, Горан Богдановиќ, за белградскиот весник Блиц во средата (9-ти септември). 
Тој додаде дека документот е во интерес на сите косовски граѓани, бидејќи ја регулира соработката во борбата против сите видови криминални активности, вклучително и трговијата со луѓе, шверцот со оружје и дрога. 
Богдановиќ истакна дека иако Приштина се противи на договорот на ЕУЛЕКС со Србија, таа не се спротивстави на сличните договори помеѓу мисијата на ЕУ и Македонија, Албанија и Црна Гора. 
Приштина инсистира на тоа дека според косовскиот устав, само владата има право да потпишува вакви договори со други влади. 
(Блиц, Танјуг, Б92 - 09/09/09)
