05/04/2006
ЗАГРЕБ, Хрватска -- Претседателот Стипе Месиќ, премиерот Иво Санадер и претседателот на парламентот, Владимир Шекс, се состанаа во вторникот (4-ти април) на разговори за меѓународните правни спорови во кои е вклучена земјата. 
Месиќ подоцна изјави дека тие особено се фокусирале на билатералните судири со Словенија -- и конкретно, на барањето на Хрватска за враќање на депозитите од поранешната југословенска Љубљанска банка, како и на споровите во врска со поморската граница. 
Санадер потврди дека Загреб ќе продолжи со притисокот за надоместок на индивидуалните загуби и ќе го отфрли предлогот на Словенија за решавање на проблемот со банката како дел од еден поширок процес на наследството помеѓу поранешните југословенски држави. 
(ХРТ, ХИНА - 04/04/06)
