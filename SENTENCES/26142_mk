17/08/2009
ПРИШТИНА, Косово -- Србија во неделата (16-ти август) одржа локални избори во две општини со претежно српско население во Пеќ и Приштина.
Гласањето во двете енклави, Грачаница и Гораждевац, помина без инциденти, но одѕивот беше мал.
Српската напредна партија освои 34 отсто од гласовите, додека коалицијата предводена од Социјалистичката партија освои 24 отсто од гласовите, според прелиминарните резултати.
Владата ги објави изборите во двете општини на почетокот од април, наведувајќи ја како причина наводната проневера од страна на локалните власти и несоработката со српското Министерство за Косово.
Косовските институции му дозволија на Белград да организира избори, но ги прогласија за нелегални и неважечки.
(Коха Диторе, Зери, Косова Сот, Б92, Танјуг, Глас Србије - 17/08/09)
