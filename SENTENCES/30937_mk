09/02/2011
БРИСЕЛ, Белгија -- Американскиот помошник секретар на државата, Томас Кантримен, во вторникот (8-ми февруари) рече дека Вашингтон очекува Косово да формира влада која е „чиста, компетентна и посветена. 
Истата треба да назначи министри врз основа на нивните способности и подготвеноста за работа, а не врз основа на тоа кој го презема кое министерство“. 
Кантримен ја даде изјавата по состанокот во Брисел на Меѓународната управна група.
Што се однесува до долгоочекуваниот дијалог Приштина-Белград, Кантримен рече дека САД ќе им бидат на располагање на двете страни и на ЕУ за да се донесат практични одлуки. 
Тој, сепак, истакна: „Ние веруваме дека Косово е подготвено да учествува во овој дијалог и не му требаат САД за да говорат во име на Косово или да бидат негов застапник“. 
(Зери, Коха Диторе, Косова Сот - 09/02/11; Клан Косова, Кохавижн - 08/02/11)
