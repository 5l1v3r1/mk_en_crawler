24/03/2009
ПРИШТИНА, Косово -- Премиерот Хашим Тачи ја одбележа десеттата годишнина од кампањата на НАТО против поранешна Југославија како историски настан за Косово. 
„Интервенцијата на НАТО против српската полиција, војска и паравоените сили ... 
отвори ново поглавје во косовската историја, поглавјето на слободата и демократијата“, рече Тачи во понеделникот (23-ти март).
Во Србија, пак, министерот за внатрешни работи, Ивица Дачиќ, рече дека кампањата на НАТО беше спротивна на регулативите на ОН, Париската повелба и главните принципи на меѓународното право. 
Едностраната декларација за независност на Косово минатата година претставува продолжение на „притисокот и агресијата што НАТО ја изврши во 1999 година против Република Југославија“, рече Дачиќ на дводневната конференција по повод десетгодишнината од воздушната кампања. 
(Б92, Коха Диторе, Лајм, Експрес, Косова Сот - 24/03/09; Taнјуг, Кохавижн, РТК - 23/03/09)
