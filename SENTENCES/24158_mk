16/06/2009
ЛУКСЕМБУРГ -- Министрите за надворешни работи на ЕУ во понеделникот (15-ти јуни) им дадоа зелено светло на Србија, Македонија и Црна Гора за визна либерализација.
„Министрите ја охрабрија Европската комисија [ЕК] да отпочне процедура за укинување на визните барања за земјите што ги исполнија условите, со цел постигнувањето безвизен режим, и по можност до крајот на 2009 година“, рече чешкиот министер за надворешни работи, Јан Кохоут, чија земја го завршува својот термин како претседавач на ЕУ, по состанокот во Луксембург.
Македонија се смета дека е најнапредната во исполнувањето на потребните услови за либерализацијата, вклучително и безбедноста на документите, надворешните односи и фундаменталните права.
Црна Гора и Србија ги исполнија повеќето услови, и се очекува да постигнат понатамошен напредок до крајот на годинава.
Албанија и Босна и Херцеговина (БиХ), најверојатно, ќе бидат изоставени од листата, додека Косово не е ниту во трка.
На состанокот во Луксембург, министрите за надворешни работи на ЕУ, исто така, го пофалија претставникот на БиХ, Валентин Инзко, за неговите напори за олеснување на напредокот во земјата.
Министрите, исто така, ја потврдија својата поддршка за пристапувањето на БиХ во ЕУ, и ги повикаа сите политички водачи во земјата да се воздржат од националистичка реторика и да се фокусираат на спроведувањето на потребните реформи.
(РТС, Б92, А1, Макфакс, Дневни аваз, Срна, Фена, Совет на Европската унија, ЕУопсервер, Балканвеб, Шекули, Ора њус - 15/06/2009)
