06/05/2003
СКОПЈЕ, Македонија -- Регионалната соработка во заштитата на енергијата, инфраструктурата и животната средина беше во фокусот на посетата на Скопје на грчкиот министер за развој Апостолос Цохаѕопулос во понеделникот (5-ти мај). 
За време на разговорите со претседателот Борис Трајковски и премиерот Бранко Црвенковски, Цохаѕопулос изјави дека неговата земја сака да ја интензивира билатералната соработка, особено во областите на природниот гас и преносот на електрична енергија, како и во заштитата на Преспанското и Дојранското езеро. 
Тој, исто така, за првпат официјално изјави дека Грција може да прифати некои промени во статусот на нафтената рафинерија Окта во близина на Скопје, која е поседувана од страна на Грци, на тој начин што ќе ги укине нејзините привилегии врз увозот на нафтени деривати во Македонија. 
Ова прашаoе беше предмет на дискусии со месеци наназад, како и на критика од страна на Европската комисија, која тврди дека монополот на Окта е спротивен на привремениот трговски договор на Македонија со ЕУ. 
(Утрински весник, Дневник - 06/05/03; МИА, А1 ТВ - 05/05/03)
