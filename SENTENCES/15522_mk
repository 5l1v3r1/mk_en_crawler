24/09/2006
ПРИШТИНА, Косово, Србија -- КФОР ги засили патролите низ целата покраина, со цел да го спречи евентуалното насилство, со приближувањето на финалната фаза од процесот на решавање на статусот на Косово.
Портпаролот на КФОР, потполковник Волтер-Хуберт Шмит, во петокот (22-ри септември) укажа дека засилените патроли се, исто така, одговор на неодамнешните инциденти кои ги затегнаа меѓуетничките односи во Косово.
Во последниот инцидент, двајца Срби во петокот беа повредени, во напад на група етнички Албанци во источното село Осојане.
Во меѓувреме, полицијата на ОН во Косово соопшти дека уапсила седуммина етнички Албанци, осомничени за вмешаност во етничките судири во март 2004 година, во кои загинаа 19 Срби.
Не се објавени други детали.
(Aлбански вести, Танјуг - 23/09/06;
Б92 - 22/09/06)
