27/02/2005
БУКУРЕШТ, Романија -- Романското Министерство за одбрана објави дека американскиот секретар за одбрана, Доналд Рамсфелд, испратил писмо до својот романски колега, Теодор Атанасиу, во кое изразува пофалби за придонесот на Романија во глобалната борба против тероризмот. 
Според министерството, Рамсфелд, исто така, искажал благодарност за улогата на Романија во мировните мисии во Ирак и Авганистан.
Во другите вести, францускиот министер за надворешни работи, Мишел Барние, ја потврди поддршката за кандидатурата на Романија да стане членка на ЕУ во 2007 година. 
Барајќи комплетирање на потребните реформи, Барние истакна дека процесот на интеграција нема да заврши во 2007 година и дека и понатаму ќе се појавуваат нови предизвици. 
(Ромпрес - 26/02/05)
