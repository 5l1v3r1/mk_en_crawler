30/04/2010
ПРИШТИНА, Косово -- Истрагите предводени од ЕУЛЕКС за евентуалната злоупотреба на државните пари во Косово добија поддршка од Брисел. 
Локалните медиуми во петокот (30-ти април) објавија дека Роберт Купер, генерален директор за надворешни и политичко-воени прашања во Советот на ЕУ, контактирал со претставниците во Приштина за да ја изрази поддршката на блокот за акциите на ЕУЛЕКС во борбата против криминалот. 
Мисијата потврди дека се во тек истраги за неколку тендери кои се одржаа во последниве неколку години за доделување договори за изградба на патишта, и објави дека рациите од средата на канцелариите на Министерството за транспорт и телекомуникации имале за цел собирање докази. 
(Коха Диторе, Експрес, Зери, Косова Сот - 30/04/10)
