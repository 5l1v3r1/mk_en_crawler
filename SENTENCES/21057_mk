03/02/2008
ШИРОКИ БРИЈЕГ, Босна и Херцеговина (БиХ) -- Водачите на шесте партии во владејачката коалиција на БиХ во саботата (2-ри февруари) се согласија да започнат разговори за уставните реформи откако БиХ ќе ги потпише Договорот за стабилизација и асоцијација (ДСА) со ЕУ.
Партиите се согласија да ги исполнат исте услови за потпишување во рамките на договорените рокови, особено да ја финализираат работата на клучните полициски реформи до 15-ти февруари.
Сепак, Партијата за демократска акција (СДА) на Сулејман Тихиќ објави дека ќе се повлече од разговорите за полициските реформи, со оглед на тоа што тековните напори се чини дека само ќе ја задржат состојбата на статус кво.
Сепак, Тихиќ потврди дека законот може да биде усвоен без поддршка на неговата СДА.
Водачите на другите партии го критикуваа потегот, особено кога на коцка е ставено важно прашање како што е интеграцијата во ЕУ.
Во другите вести, вработените во Државната агенција за истраги и заштита на БиХ, пограничната полиција на БиХ и судската полиција во Федерацијата на БиХ се заканија дека ќе започнат штрајк во саботата, освен ако не добијат поголеми плати.
Тие велат дека имаат многу пониски плати од своите колеги во ентитетот и кантонските оддели.
(Дневни аваз, Независне новинe - 03/02/08;
РТРС, ПБС, НТВ Хајат - 02/02/08)
