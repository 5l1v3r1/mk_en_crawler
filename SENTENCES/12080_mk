14/02/2005
СКОПЈЕ, Македонија -- Шефот на Полициската мисија на ЕУ во Македонија, генерал Јурген Пол Шулц, смета дека безбедносната ситуација во земјата е стабилна, но не ја исклучи можноста од повторување на тензиите.
Во интервјуто за медиумите во неделата (13-ти февруари) Шулц рече дека смета оти јавноста сфатила дека насилството не може да ги реши политички проблеми.
Со оглед на тоа што локалните избори се закажани за следниот месец, Шулц рече дека постои ризик од вооружени инциденти, бидејќи во земјата има премногу нелегално оружје.
Во другите вести, македонскиот претседател Бранко Црвенковски во вторникот ја започна турнејата низ регионот, во рамките на која ќе ги посети Словенија, Босна и Херцеговина и Хрватска.
Фокусот ќе биде ставен врз прашањата на билатералната трговија и евро-атланските интеграции.
(Утрински весник, Дневник - 14/02/05;
A1 TВ - 13/02/05)
