24/05/2009
АНКАРА, Турција -- Безбедносните сили убија четворица членови на терористичката Курдистанска работичка партија (ПКК) во петокот (22-ри мај), за време на воената операција во југоисточната провинција Дијарбакир, се вели во соопштението на армијата од саботата.
Двајцата милитанти на ПКК беа жени, се додава во соопштението.
Терористите се верува дека биле меѓу одговорните за нападот на военото возило во април, при кој загинаа девет турски војници.
Во операцијата од петокот војниците запленија пушки „калашников“, муниција, рачни гранати и документи на ПКК.
(Ватан - 24/05/09;
СНН Турк, новинска агенција Доган, Хуријет, Ројтерс, ДПА, АП, Ксинхуа - 23/05/09)
