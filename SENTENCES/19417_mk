31/10/2007
САРАЕВО, Босна и Херцеговина (БиХ) -- Државната агенција за истраги и заштита уапси тројца босански Срби осомничени за воени злосторства во 1992 година. 
Мирко Пекез - Спиро, Љупко Савиќ и Мирко Пекез - Миле, беа уапсени во вторникот (30-ти октомври) во регионот Јајце, во централна БиХ. 
Тројцата се осомничени за вмешаност во убиствата на 23-ца босански муслимани и ранување на четворица други таму во септември 1992 година.
Исто така во вторникот, српската Агенција за безбедносно разузнавање неколку часа го сослушуваше Дарко Младиќ, синот на бегалецот Ратко Младиќ. 
Неговото апсење претставува последен услов што Србија мора да го исполни за Трибуналот на ОН за воени злосторства да ја потврди целосната соработка, расчистувајќи го патот за Договорот за стабилизација и асоцијација со ЕУ. 
(Фена, РТРС, ПБС, Танјуг, ДПА, УПИ - 30/10/07)
