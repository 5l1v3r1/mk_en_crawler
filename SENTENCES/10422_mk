21/10/2004
СКОПЈЕ, Македонија -- Македонија нема да ги повлече своите војници од Ирак, и покрај наводните убиства на двајца нејзини државјани, ангажирани како градежни работници таму, изјави министерката за надворешни работи, Илинка Митрева, за новинарите во средата (20-ти октомври).
„Последниот трагичен настан не го доведува во прашање континуираното присуство на нашите војници во Ирак, ниту, пак, учеството во меѓународната сојузничка коалиција“, рече таа.
Македонија има 32 војници и голем број цивили во Ирак.
Во меѓувреме, началникот на Генералштабот на Бугарската армија, генерал Никола Колев, во средата го посети Скопје и ја потврди поддршката на неговата земја за кандидатурата на Македонија за членство во НАТО.
Посетата, исто така, имаше за цел унапредување на билатералната соработка во одбраната.
(Утрински весник - 21/10/04;
АП, АФП, Макфакс, А1 ТВ - 20/10/04)
