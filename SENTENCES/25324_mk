25/08/2009
БЕЛГРАД, Србија -- ММФ се согласи со српските претставници околу потребата за зголемување на границата на буџетскиот дефицит од првичните 3 отсто од БДП, соопшти владата во понеделникот (24-ти август), по првиот ден од разговорите со претставниците на ММФ, во врска со следната исплата на 800 милиони евра од заемот на ММФ.
Разговорите продолжуваат со технички дискусии и утврдување на конкретна нова граница.
По состанокот во понеделникот, министерот за труд, Расим Љајиќ, рече дека нема да има кратења на пензиите, платите или социјалните примања.
ММФ одобри стенд-бај аранжман од 2,9 милијарди евра со Србија во средината на мај.
Белград веќе ја повлече првата транша од 788 милиони евра.
(Бета, Танјуг, РТС, Б92 - 24/08/09)
