18/11/2004
СКОПЈЕ, Македонија -- Парламентот ја потврди оставката на премиерот Хари Костов и неговата Влада на специјалната седница во четвртокот (18-ти ноември). 
Според законот, претседателот Бранко Црвенковски сега има рок од десет дена да го предложи новиот премиер, кој потоа мора да презентира листа на членови на владата во рок од 20 дена.
Во другите вести, Скопје објави дека првата фаза од одговарањето на прашалникот на Европската комисија е пред крај. 
Релевантните институции одговорија на околу 98 отсто од 3.000 прашања поднесени во октомври, како што објави Владата. 
Целта на документот е да се процени подготвеноста на Македонија за започнување на официјални разговори за членството во ЕУ. 
(A1 TВ, Утрински весник, Дневник - 18/11/04; Mакфакс, Веб-страница на македонската Влада - 17/11/04)
