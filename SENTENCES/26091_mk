16/12/2009
AТИНА, Грција -- Владата одлучи да подигне итен заем од 2 милијарди евра од приватни банки, во обид за справување со својот буџетски дефицит и растечки долгови, објавија локалните медиуми во средата (16-ти декември). 
Заемот ќе има годишна каматна стапка од 2,5 отсто -- значително помалку од просечната каматна стапка од 3,3 отсто -- и ќе биде вратен во текот на следните пет години. 
Владата се очекува да ги прими парите на 4-ти јануари.
Во меѓувреме, владата и опозицијата се состанаа на разговори околу економската криза по соопштението на премиерот Јоргос Папандреу за сериозни кратења на трошоците. 
Тој побара од сите партии да ги поддржат мерките за извлекување на земјата од кризата. 
Папандреу вели дека партиските водачи постигнале договор за неколку клучни точки и покрај идеолошките разлики. 
Една од точките за која се согласиле сите партиски водачи било справувањето со значителните нивоа на корупција. 
(Вима, Блумберг, A1 - 16/12/09)
