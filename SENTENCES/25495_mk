24/01/2010
ЊУЈОРК, САД -- Шефот на УНМИК, Ламберто Зание, во петокот (22-ри јануари) го информираше Советот за безбедност на ОН за Косово, повикувајќи ги локалните власти, косовските Албанци и косовските Срби да работат заедно во создавањето мултиетничко општество за заштита на културното наследство и унапредување на регионалната благосостојба. 
Заниер го претстави најновиот извештај на генералниот секретар на ОН, Бан Ки-Мун, во кој се вели дека Косово е во голем дел мирно и стабилно, и покрај ризикот од судири на север.Заниер го истакна значителниот напредок во враќањето на раселените лице, идентификувањето на исчезнатите, воспоставувањето мултиетнички судови и полициски служби.
Косовскиот министер за надворешни работи, Скендер Хисени, говореше на сесијата, истакнувајќи дека 65 држави ја признале независноста на земјата. 
Тој изрази надеж дека Приштина ќе стане членка на ОН и вети дека Косово ќе продолжи да наоѓа начини за зајакнување на односите со своите соседи, вклучително и со Србија. 
Српскиот претседател Борис Тадиќ рече дека позицијата на Белград во однос на статусот на Косово е непроменета, велејќи: „Србија никогаш, под ниедни околности, имплицитно или експлицитно, нема да ја признае еднострано прогласената независност“. 
(Прес-центар на ОН, Радио Слободна Европа, Б92, Бета, Танјуг, РИА-Новости - 22/01/10)
