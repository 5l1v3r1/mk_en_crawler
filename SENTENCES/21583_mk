28/11/2008
БЕЛГРАД, Србија -- Гласањето за недоверба на владата кое беше закажано за во петок (28-ми ноември) е одложено, рече во четвртокот претседателката на парламентот, Славица Ѓукиќ-Дејановиќ. 
Опозициските Социјалдемократска партија, Нова Србија и Српската радикална партија ја поднесоа иницијативата поради наводните преговори на владата со ЕУ за договор во врска со нејзината мисија во Косово, ЕУЛЕКС. 
Партиите рекоа дека тоа е прв чекор кон признавање на независноста на Косово. 
Гласањето ќе се одржи, рече Ѓукиќ-Дејановиќ, но не се знае кога. 
(РТС, РТВ, Танјуг, Б92 - 27/11/08)
