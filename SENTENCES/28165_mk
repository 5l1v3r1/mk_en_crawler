16/05/2010
ЉУБЉАНА, Словенијa -- Црногорскиот министер за надворешни работи, Милан Рочен, во петокот (14-ти мај) ја посети Љубљана и рече дека соборениот тајландски премиер Таксин Шинаватра, кој има црногорски пасош, не смее да ја користи земјата како база за испраќање политички пораки до својата татковина.
Во април Шинаватра во Црна Гора рече дека е во контакт со своите поддржувачи во Тајланд.
Рочен објасни дека Шинаватра добил црногорско државјанство пред да биде обвинет во Тајланд, и дека не бил баран од Интерпол.
Шинаватра беше соборен со воениот удар во 2006 година, а потоа осуден во отсуство на две години затвор за корупција и злоупотреба на службената должност.
Неговите поддржувачи протестираа во изминатите два месеци, на насилните демонстрации во кои загинаа повеќе од 300 лица, а околу 1.400 беа повредени.
(Ројтерс, СЕЕбиз, Индекс - 14/05/10)
