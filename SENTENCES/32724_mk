17/12/2002
ТИРАНА, Албанија -- Владата предложи нов закон во понеделникот (16 декември) за доброволно собираoе на оружје од цивилите, заменувајќи ја легислативата која истече за време на летото. 
Жителите ќе бидат охрабрени да ги предадат своите оружја на локалните власти кои тогаш ќе можат да добијат до 50,000 долари за инвестираoе во локални училишта и проекти на заедницата. 
Парите ќе дојдат од УНДП, која има одвоено 800,000 долари за следните две години. 
Претходниот закон, кој содржеше слични услови, резултираше со собираoе на 200,000 оружја, или околу 40 проценти од она што беше украдено од воените и полициските складишта за време на немирите во 1997.
Во другите вести, Еуген Скантеи, менаYер за земјата на Светската банка за Албанија, се состана во понеделникот со премиерот Фатос Нано во Тирана за да дискутира по прашаoа во однос на владината стратегија за економски развој. 
Нано го увери дека владата работи во согласност со програма која има за цел да ги постигне условите на ММФ и Светската банка за понатамошна финансиска помош. 
(АП, АТА - 16/12/02)
