02/03/2011
БЕЛГРАД, Србија -- Опозициската Српска напредна партија (СНС) ќе одржи антивладин митинг на 16-ти април, на кој ќе повика на предвремени избори, објави заменик-претседателот на СНС, Александар Вучиќ, во вторникот (1-ви март). 
Тој ја обвини владата за лошата економска, политичка и социјална ситуација во земјата. 
Вучиќ рече дека митингот од 16-ти април ќе привлече дури и повеќе луѓе од масовните демонстрации на 5-ти февруари, кои привлекоа десетици илјадници луѓе. 
Неодамнешната анкета на агенцијата Фактор плус покажа дека СНС ја зголеми поддршката и сега е попопуларна од владејачката Демократска партија (ДС). 
Коалицијата СНС-Нова демократија доби поддршка од 34,4 отсто од потенцијалните гласачи, по што следи ДС со 29,1 отсто. 
(РТС, Танјуг, Фонет, Блиц - 01/03/11)
