24/08/2005
КАПЉИНА, Босна и Херцеговина (БиХ) -- За време на разговорите во вторникот (23-ти август) во Капљина, во близина на Мостар, не беше постигнат договор за полициските реформи во БиХ, но високите државни официјални претставници и официјалните претставници на ентитетите се согласија за продолжување на преговорите следната недела во Бјеласница. 
Министерот за безбедност на БиХ, Бариша Чолак, рече дека е оптимист оти застојот ќе биде решен до крајот на септември.
Во другите вести, Меѓународната комисија за исчезнати лица во вторникот ги објави плановите за формирање на првиот Институт за исчезнати лица на државно ниво, со помош на Советот на министри на БиХ. 
Во него ќе бидат споени сегашните структури на ентитите кои работеа на овој проблем. 
(Фена, ПБС БиХ - 23/08/05)
