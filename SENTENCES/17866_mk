17/04/2007
БУКУРЕШТ, Романија -- Водачот на најголемата опозициска партија, Социјалдемократската партија (ПСД), Мирчеа Џоана, во понеделникот (16-ти април) рече дека ако Уставниот суд ја потврди законитоста на иницијативата на ПСД за отповикување на претседателот Трајан Башеску, парламентот ќе гласа за истата в четврток.
Џоана рече дека верува оти иницијативата на Башеску, кој е обвинет од страна на опозицијата за кршење на уставот, ќе помине.
Исто така во понеделникот, некои од партиите во парламентот ги објавија своите позиции.
ПСД, како и опозициската Конзервативна партија и Партијата за голема Романија, рекоа дека ќе гласаат за смена на Башеску.
Демократската партија на Башеску, како и Либерал-демократската платформа, ќе гласаат против.
Владејачката Национал-либерална партија и нејзиниот сегашен коалициски партнер, УДМР на етничките Унгарци, не кажаа како ќе гласаат нивните пратеници.
(Евениментул Зилеи, Реалитатеа ТВ - 17/04/07;
Meдиафакс, Ромпрес - 16/04/07)
