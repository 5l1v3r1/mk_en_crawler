14/03/2010
САРАЕВО, Босна и Херцеговина (БиХ) -- Обвинителите подигнаа обвинение против поранешен командант на специјалните сили во саботата (13-ти март), во врска со неговата наводна улога во масакрот во Сребреница во јули 1995 година.
Неѓо Икониќ (46) е обвинет во врска со затворањето и убиствата на муслимански воени затвореници, кои биле фатени додека се обидувале да избегаат од Сребреница.
Според обвинението, Икониќ го наредил и надгледувал убиството на повеќе од 1.000 муслимани.
Тој се наоѓа во притвор во Сараево од јануари, по неговата екстрадиција од Соединетите Држави.
(СРНА, АФП, Ројтерс, ВоА - 13/03/10)
