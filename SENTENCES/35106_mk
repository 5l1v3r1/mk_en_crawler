26/02/2004
САРАЕВО, Босна и Херцеговина (БиХ) -- Парламентот на Република Српска (РС) во средата (25-ти февруари) гласаше со цел на Владата да й се одобри потпишуваoето на договорот со кој се формира централниот судски совет.
Новиот судски и обвинителски совет ќе наименува судии и обвинители во двата ентитета на БиХ.
Муслиманско-хрватската Федерација и РС ќе ги задржат своите независни министерства за правда.
Воспоставуваoето на новиот совет е еден од 16-те услови кои БиХ мора да ги исполни за да започнат преговорите во врска со Договорот за стабилизација и асоцијација.
Исто така во средата, германскиот министер за надворешни работи, Јошка Фишер, ги увери официјалните претставници на БиХ дека неговата земја ги поддржува аспирациите за членство во ЕУ и во НАТО.
Тој, сепак, истакна дека потпишуваoето на договорот за стабилизација и пристапот во програмата на НАТО Партнерство за мир зависат од соработката со Трибуналот на ОН за воени злосторства.
(Извори на ОХР - 26/02/04;
АФП, Радио Херцег Босна, БХ Радио 1 - 25/02/04)
