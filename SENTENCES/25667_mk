23/02/2010
БЕЛГРАД, Србија -- Полицијата во вторникот (23-ти февруари) изврши претрес во белградскиот дом на бегалецот обвинет за воени злосторства Ратко Младиќ. 
Обвинителот за воени злосторства Владимир Вукчевиќ и министерот за внатрешни работи, Ивица Дачиќ, го опишаа како дел од редовните активности на Акциониот тим задолжен за апсење на преостанатите бегалци обвинети за воени злосторства. 
Неофицијалните извештаи посочуваат дека полицијата пронашла голема количина пари во куќата. 
Синот на Младиќ, Дарко, одби да даде коментар за операцијата. 
Последен пат домот на поранешниот воен водач на босанските Срби беше претресен во декември 2008 година. 
(Б92, Бета, Танјуг, РТС, ББС, АП - 23/02/10)
