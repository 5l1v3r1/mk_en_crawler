20/10/2008
Германскиот автор Јохан Гунтер ја промовираше својата најнова книга, Дигитални мештани и дигитални имигранти, во четвртокот (16-ти октомври) во Приштинa.
На настанот, Гунтер рече дека новите технологии уживаат топол прием во развиените земји.
Книгата ја претставува лабораториската работа на Гунтер на телекомуникациската технологија и е преведена на албански јазик.
Американската програма за контрола на извозот и помошта во пограничната безбедност во врска со тоа, донираше опрема за нуклеарна детекција во вредност од 294.000 евра за албанската царинска и погранична полиција.
Властите ќе ја користат опремата на албанските влезови, за да спречат шверц со нуклеарни материјали или технологии за двојна употреба.
Атинската дигитална недела на најнова технологија се одржа во грчкиот главен град од 13-ти октомври до недела (20-ти октомври).
Учесниците ги претставија најновите технолошки подобрувања во телекомуникациите, видео игрите, дигиталната музика и роботиката.
Шеесет и шест романски студенти во 22 тима учествуваа во романскиот круг на 33-тиот Меѓународен студенски натпревар во програмирање.
Регионалниот натпревар се одржа од четвртокот (16-ти октомври) до неделата во Политехничкиот универзитет во Букурешт.
Само 100 тима ќе влезат во финалето во април 2009 година во Стокхолм.
Нов центар за ласерска терапија и дерматологија и пластична хирургија беше отворен во средата (15-ти октомври) на Воено-медицинската академија во Софијa.
Одделот за дерматологија и алергија на Академијата ќе го води центарот.
Истиот има нови оперативни сали за пластична хирургија со електронски и водоводни инсталации што се единствени во Европа, рече Стојан Тонев, шефот на академијата.
Археолозите откопаа остатоци на црква и античка гробница од првиот век од н.е.
во Засад, во близина Требиње, Босна и Херцеговинa.
Тие открија делови од амфора од првиот век, керамика и други остатоци.
Во четвртокот (16-ти октомври) во Белград беше отворен шестиот Меѓународен симпозиум на колопроктологија.
Повеќе од 500 локални и странски специјалисти се собраа во српскиот главен град да разменат искуства за методите на лечење на ракот на дебелото црево и рано дијагностицирање и спречување на болеста.
Настанот заврши во саботата.
(Разни извори – 13/10/08-20/10/08)
