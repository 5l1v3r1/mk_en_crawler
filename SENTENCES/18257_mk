13/05/2007
СТРАЗБУР, Франција -- Србија во петокот (11-ти мај) го презеде ротирачкото претседателство со Министерскиот комитет на Советот на Европска (СоЕ), со кој оваа балканска земја ќе претседава во период од шест месеци. 
Српскиот министер за надворешни работи, Вук Драшковиќ, рече дека неговата земја е посветена на идејата Европа без војни и граници. 
Тој рече дека српското претседателство ќе се фокусира на промовирањето на вредностите на СоЕ во Југоисточна Европа и борбата против тероризмот и организираниот криминал.
Во другите вести, Драшковиќ и генералниот секретар на СоЕ Тери Дејвис, на заедничката прес-конференција во петокот ја отфрлија можноста за унилатерално признавање на независноста на Косово како решение за статусот на покраината. 
Тие истакнаа дека само Советот за безбедност на ОН може да донесе одлука за ова прашање. 
(веб-страница на СоЕ, Танјуг, РТС, АФП - 11/05/07)
