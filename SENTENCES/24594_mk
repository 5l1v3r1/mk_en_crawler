08/07/2009
СКОПЈЕ, Македонија -- Модифицирана верзија на предлогот од октомври ќе биде основа за понатамошните преговори со цел решавање на спорот околу името помеѓу Македонија и Грција, рече посредникот на ОН Метју Нимиц. 
„Состанокот беше прилично успешен и јас имам чувство дека ќе најдеме решение“, рече Нимиц по состанокот во Скопје во вторникот (7-ми јули) со министерот за надворешни работи Антонио Милошоски. 
Според предлогот, уставното име Република Македонија ќе биде променето во „Република Северна Македонија“ за меѓународна употреба. 
За домашна употреба тоа ќе остане Република Македонија. 
Нимиц допатува во Атина во средата на состанок со министерката за надворешни работи, Дора Бакојани. 
(Макфакс, МИА, Нетпрес - 07/07/09)
