14/07/2010
AНКАРА, Турција -- Воен суд во вторникот (13-ти јули) подигна обвинение против полковник Дурсун Чичек, кој е осомничен за заговор.
Чичек е обвинет за фалсификување документи со цел дискредитирање на високи армиски команданти.
Тој, исто така, е осомничен за вмешаност во создавањето документ наречен „Акцијата за борбата и фундаментализмот“ со цел соборување на владата.
Обвинителите велат дека неговиот мотив бил одмазда, откако неговото име не било земено предвид за унапредување.
Во обвинението се бара Чичек да биде тргнат од редовите на турската армија.
Нему моментно му се суди во цивилен суд за членување во „нелегална организација“ и „обид за уништување на владата на Турската Република преку насилство и сила, или обид за спречување во вршењето на нејзините должности“.
Други обвинети се генерал Салдирај Берк, командант на Третата армија во Ерзинчан, и главниот обвинител во градот, Илхан Чиханер.
(Ватан, Заман - 14/07/10;
Хуријет - 13/07/10)
