29/10/2010
БЕЛГРАД, Србија -- Водачот на Нова Србија (НС) Велимир Илиќ, во четвртокот (26-ти октомври) објави дека неговата партија ќе формира предизборна коалиција со најголемата опозициска Српска напредна партија (СНС). 
Во интервју за новинската агенција Бета, Илиќ објасни дека до овој чекор дошло како резултат на потребата од силна алтернатива на актуелната влада, која, како што рече, не успеа да ја извади економијата од криза и да ги заштити виталните национални интереси на Србија. 
Илиќ ја повика Демократската партија на Србија на поранешниот премиер Воислав Коштуница, исто така, да се приклучи на коалицијата, и да помогне во формулирањето сеопфатна програма со цел придобивање поширока јавна поддршка. 
(Бета, Прес онлајн, Вечерње новости - 28/10/10)
