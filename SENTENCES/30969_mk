09/03/2011
ВИЕНА, Австрија -- Ситуацијата на надворешната копнена граница на ЕУ меѓу Грција и Турција претставува вонредна состојба со основните права, се вели во извештајот на Агенцијата за основни права на ЕУ, со седиште во Виена, во вторникот (8-ми март).
„Нема доказ за сеопфатен одговор на вонредна состојба, заради условите во затворските центри, и покрај расположливоста на фондовите на ЕУ“, се додава во истиот.
Според документот, многу затвори се пренатрупани, со буквално „целосно отсуство на независно социјално и правно советување“, заклучува агенцијата.
Во другите вести од вторникот, властите уапсија две жени кои лекарите велат дека го спречувале медицинскиот персонал да им дава храна на хоспитализираните мигранти што штрајкуваа со глад.
Група од околу 300 лица, одбива да јаде повеќе од 40 дена, барајќи дозволи за претстој.
Скоро 100 од нив се однесени во болница.
Според организациите што ги поддржуваат штрајкувачите, двете жени биле поврзани со мрежа на поддршка и ги придружувале имигрантите во болница.
(Зугла, Та Вима, Ињус, веб-страница на ФРА, Катимерини, Нафтеборики, СКАИ - 08/03/11)
