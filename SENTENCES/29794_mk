29/03/2011
БУКУРЕШТ, Романија -- Членот на Европскиот парламент (ЕП) Адријан Северин ја напушти својата романска Социјалдемократска партија (ПСД) во понеделникот (28-ми март), поради обвинувањата за корупција.
Пратеникот, кој негираше какво било кривично дело, објасни дека не сака „јалови расправии“ во врска со наводите.
Северин и двајца други европарламентарци -- Словенецот Зоран Талер и Австриецот Ернест Штрасер -- беа цел на неодамнешното разоткривање од страна на новинари на британскиот весник Сандеј тајмс, кои се преправиле дека се лобисти.
Тројцата, наводно, се согласиле да примат илјадници евра за предлагање најразлични амандмани на легислативата на ЕУ.
Талер и Штрасер поднесоа оставка.
ПСД се закани дека ќе го избрка Северин ако не поднесе оставка како од партијата, така и од својата функција во ЕП.
Северин рече дека ќе се откаже од социјалистичката група во ЕП, но ќе остане во институцијата.
(Котидианул - 29/03/11;
Реалитатеа, Адеварул, Зиаре, Hotnews.ro - 28/03/11)
