22/12/2008
ПРИШТИНА, Косово -- Парламентот го усвои државниот буџет за 2009 година -- во висина од 1,43 милијарди евра -- во петокот (19-ти декември), потег кој премиерот Хашим Тачи го опиша како чекор напред во развојот на земјата.
„Овој буџет покажува дека ние ги градиме државните капацитети.
Буџетот ќе загарантира стабилност, напредок и економски развој“, рече тој.
Во другите вести, министерот за трговија и индустрија, Љутфи Жарку, во саботата објави дека владата ќе забрани влез на српска стока во Косово, ако Србија не ги признае царинските власти на земјата и не дозволи увоз од Косово.
На 3-ти декември, Србија и Босна и Херцеговина го блокираа увозот на косовски производи поради промената на царинскиот печат од „Царина на УНМИК„ во „Косовска царина“.
(Експрес, Телеграфи - 21/12/08;
Коха Диторе, Зери - 20/12/08;
РТК, Кохавижн - 19/12/08)
