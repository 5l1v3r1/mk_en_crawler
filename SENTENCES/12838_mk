04/05/2005
САРАЕВО, Босна и Херцеговина (БиХ) -- По неколку недели Хрватската демократска заедница конечно се одлучи за свој кандидат за испразнетото место на хрватски член на Претседателството на БиХ.
Тоа е Иво Миро Јовиќ, член на Претставничкиот дом на БиХ.
Неговата номинација сега мора да биде одобрена од страна на високиот претставник Педи Ешдаун.
Тој го отпушти претходниот хрватски член на трипартитното Претседателство, Драган Човиќ, откако против него беше покренато обвинение за проневера на пари.
Во другите вести од вторникот (3-ти мај) министерот за надворешни работи на БиХ Младен Иваниќ во Хаг се состана со главната обвинителка на Трибуналот на ОН за воени злосторства Карла дел Понте.
Тие разговараа за посветеноста на БиХ на соработката во врска со воените злосторства, како и евентуалното предавање на некои случаи на воени злосторства на судовите во БиХ.
Соработката, особено на Република Српска, е од суштинска важност за кандидатурата на БиХ за евроатланска интеграција.
(Независне новине - 04/05/05;
Фена, Pincom.info, РТРС, Ројтерс - 03/05/05)
