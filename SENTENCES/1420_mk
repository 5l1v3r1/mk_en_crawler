22/01/2010
Тридневен Меѓународен саем на туризмот заврши во вторникот (19-ти јануари) во Охрид Македонија.
На настанот присуствуваа претставници на 25 патнички агенции од Израел, Бугарија, Турција, Србија, Албанија и Косово, Италија, Унгарија и Црна Гора.
Настанот ја промовираше Македонија пред странските патнички агенции како туристичка дестинација.
Светската банка одобри два заеми во висина од 35 милиони евра за Република Српскa (РС), изјави во средата (20-ти јануари) министерот за финансии на ентитетот, Александар Џомбиќ.
Џомбиќ рече дека дел ќе ја покрие буџетската поддршка, додека преостанатите пари ќе одат за проект за зајакнување на социјалното осигурување на вработените.
РС очекува да ги прими парите за три до четири месеци.
Кипарската монета од 2 евра ја освои првата награда и титулата „Најдобра трговска монета“ на меѓународниот натпревар што го организираше издавачот на американското списание Ворлд коин њус, објави Централната банка на Грција.
На монетата -- која ја претставува праисториската уметност и цивилизација на островот -- е претставен крстовиден идол кој датира од 3.000 г.п.н.е.
Церемонијата на доделување на наградата ќе се одржи во Светскиот центар на парите во Берлин на 30-ти јануари.
Двајца израелски бизнисмени планираат да инвестираат 8,24 милиони евра во еколошкиот Аква парк во близина на Госпиќ, Хрватскa.
Паркот, кој покрива 75.000 квадратни метри, ќе се состои од аквариум, зоолошка градина, хотел и спортска сала.
Инвеститорите го претставија проектот на 14-ти јануари.
Американско-турски конзорциум победи на тендерот во понеделникот (18-ти јануари) за изградба на првиот модерен пат во Косово, кој ја поврзува јужна Србијa со северозападна Aлбанијa.
Министерството за транспорт сé уште преговара околу деталите пред да го потпише првиот договор со Бехтел-Енка.
Aлбанската влада одвои 15 милиони евра за помош на локалните фармери.
Министерството за земјоделство ќе додели субвенции во висина од околу 2.000 евра за секој земјоделец кој ќе се приклучи на програмата за одгледување маслинки, цитрусни и други органски производи кои носат големи профити.
Агенцијата за рангирање Мудис го ревидираше својот изглед за Бугаријa од стабилен на позитивен во четвртокот (21-ви јануари), враќајќи ја земјата на нивото пред кризата, според соопштението за медиумите.
Изгледите за обврзниците на странските валути и горните граници на странските депозити, исто така, беа унапредени на позитивни.
(Разни извори -- 15/01/10-22/01/10)
