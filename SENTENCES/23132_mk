01/09/2008
ПОДГОРИЦА, Црна Гора -- Властите во саботата (30-ти август) го уапсија озлогласениот „бос“ на организираниот криминал Сафет Калиќ, објавија локалните медиуми.
Калиќ беше сослушан во полициската станица Розаје, пред специјалните обвинители за организиран криминал да го притворат.
Полицијата вели дека обвиненијата против него вклучуваат „имотни прекршоци“, но не објавија понатамошни детали поради тековната истрага.
Калиќ, водач на т.н. клан Розаје, е наводно еден од најголемите „босови“ за дрога на Балканот.
Полициски извори велат дека Калиќ со години го снабдувал Земунскиот клан со стотици килограми дрога.
Неговото име се појави на површина за време на полициската истрага за атентатот од 2003 година врз српскиот премиер Зоран Ѓинѓиќ, но властите не поднесоа обвиненија против него.
(Бета, Б92, Вијести - 01/09/08;
РТЦГ - 31/08/08)
