07/04/2011
САРАЕВО, Босна и Херцеговина (БиХ) -- Американската амбасада го отфрли повикот на водачот на Социјалдемократската партија (СДП) Златко Лагумџија за одржување конференција за БиХ, слична на онаа од Дејтон. 
Тој го предложи ова за време на неодамнешната посета на Вашингтон. 
Во изјавата од средата (6-ти април) амбасадата објави дека не се прават вакви подготовки и дека за една ваква иницијатива ќе биде потребна согласност на сите три конститутивни народи. 
Клучните српски и хрватски политичари го отфрлија предлогот на Лагумџија. 
По изборите на 3-ти октомври, Федерацијата на Босна и Херцеговина е без регуларна влада веќе шест месеци, додека правниот статус на новизбраниот кабинет е сè уште нејасен. 
БиХ, исто така, нема нова влада на државно ниво. 
(РТРС, Независни новине, Дневни аваз - 06/04/11)
