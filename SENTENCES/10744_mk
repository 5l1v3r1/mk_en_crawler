09/11/2004
ВАШИНГТОН, САД -- Македонскиот народ направи храбар избор со одлуката да продолжи во правецот зацртан со Охридскиот мировен договор, изјави во понеделникот (8-ми ноември) портпаролот на американскиот Стејт департмент, Ричард Баучер. 
Референдумот за новите закони за децентрализација на земјата во неделата не беше успешен поради слабиот одѕив на гласачите. 
Шефот за надворешна политика на ЕУ, Хавиер Солана, исто така, ги пофали резултатите, велејќи дека народот одлучил да продолжи кон членството во ЕУ. 
Тој во вторник ќе го посети Скопје.
Во меѓувреме, македонскиот претседател Бранко Црвенковски во средата свика состанок на водачите на сите политички партии и етнички заедници. 
Тој рече дека сака тие да „изразат политичка волја“ за продолжување во правец на интеграцијата во ЕУ и во НАТО.
Во понеделникот ОБСЕ објави дека референдумот генерално поминал во согласност со меѓународните стандарди. 
Блокот на етничките Албанци во Македонија рече дека резултатите покажуваат оти гласачите не сакаат да се враќаат во минатото. 
(Њујорк тајмс, Утрински весник, Дневник - 09/11/04; АФП, Ројтерс, ОБСЕ, Веб-страници на СоЕ, А1 ТВ - 08/11/04)
