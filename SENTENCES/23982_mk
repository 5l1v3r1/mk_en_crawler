17/03/2009
ЉУБЉАНА, Словенија -- Министерот за надворешни работи, Самуел Збогар, во понеделникот (16-ти март) повика на одложување на конференцијата за пристапување во ЕУ со Хрватска, закажана за 27-ми март. 
Според Збогар, словенечките и хрватските официјални претставници нема да постигнат договор за посредувањето околу пограничниот спор до крајот на месецов. 
Словенија ги блокираше разговорите за пристапување на Хрватска со ЕУ минатата година поради стравувањата дека влезот на Загреб може да влијае на исходот од нивниот неколкугодишен пограничен спор. 
Двете страни ја прифатија иницијативата за посредување од страна на Европската комисија (ЕК). 
Хрватска сака ЕК да й помогне да го подготви својот случај за разгледување од страна на Меѓународниот суд на правдата. 
Словенија вели дека самото посредување треба да го реши конфликтот.
Во другите вести од понеделникот, советот на град Загреб ја отфрли иницијативата за одржување референдум за промена на името на плоштадот Маршал Тито, наречен по поранешниот комунистички диктатор. 
Застапниците на идејата сакаат да го преименуваат во Плоштад Театар. 
(ХРТ, ХИНА, МИА - 16/03/09)
