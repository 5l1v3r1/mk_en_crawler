20/10/2010
АНКАРА, Турција -- Премиерот Реџеп Тајип Ердоган вели дека нема да присуствува на конференцијата за климатските промени во Грција подоцна овој месец ако неговиот израелски колега, Бенјамин Нетањаху, биде таму.
Односите меѓу Израел и Турција се влошија од крајот на мај, кога во израелски напад на турска флотила со хуманитарна помош за Газа загинаа деветмина турски активисти.
Реферирајќи на Нетањаху, Ердоган во понеделникот (18-ти октомври) изјави за грчкиот телевизиски канал СКАИ „премиер што е горд на една ваква вооружена интервенција е премиер со кого јас не се согласувам да разговарам“.
Портпаролот на грчкото Министерство за надворешни работи, Григорис Делавекурас, во вторникот рече дека Нетањаху не се наоѓа на листата говорници на конференцијата.
(Заман - 20/10/10;
СНН - 19/10/10)
