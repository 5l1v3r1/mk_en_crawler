27/02/2008
Косовскиот пинг-понг тим имаше прво појавување на меѓународната спортска сцена, на Светскиот шампионат 2008, кој започна во Гангзу, Кина, во неделата (24-ти февруари). 
Косово беше избрано за член на Меѓународната пингпонгарска федерација во 2003 година.
***
Големата сала на државниот парламент на БиХ беше домаќин на добротворниот оперски концерт во понеделникот (25-ти февруари), за собирање средства за Санела Реџепагиќ, млада сараевска мецосопранистка, на која и е дијагностициран рак на градите. 
Солисти на Сараевската опера и Сараевската филхармонија настапија со арии од Белини, Бизе, Доницети, Моцарт, Пучини и Верди.
***
Првиот студентски фестивал на културата и уметноста, насловен како „Вентил“ беше отворен во понеделникот (25-ти февруари) во Сараево. 
На настанот учествуваат уметници, актери и групи аматери, од универзитетите во Босна и Херцеговина. 
Фестивалот, кој се одржува на иницијатива на Филозофскиот факултет при Сараевскиот универзитет, ќе заврши на 29-ти февруари.
***
Еднонеделниот Фестивал за документарен филм Докс во Загреб започна во понеделникот (25-ти февруари). 
Настанот ќе вклучува повеќе од 140 документарни филмови, од кои 62 ќе се натпреваруваат за фестивалската награда Голем печат.
***
Грчкиот министер за култура, Михалис Лиапис, одржа прес-конференција во понеделникот (25-ти февруари) во Пекинг, претставувајќи го новиот музеј Акрополис и театарската претстава „Птиците“. 
Лиапис, чија посета на Кина заврши во средата (27-ми февруари), се очекува да потпише меморандум за соработка помеѓу Кина и Грција во борбата против ловот на богатство.
***
Националниот селски музеј „Димитрие Густи“ во Букурешт во неделата (24-ти февруари) беше домаќин на фолклорниот фестивал по повод одбележувањето на Драгобете, романската верзија на Денот на вљубените. 
Прославите вклучуваа фолклорни песни и танци, театарски претстави, различни натпревари и изложби.
(Разни извори – 20/02/08-27/02/08)
