28/01/2008
СОФИЈА, Бугарија -- Претседателот Георги Парванов во неделата (27-ми јануари) одржа говор и ја обелодени широката нова политичка агенда која вклучува и апел за мешан изборен систем со силно мнозинство и зголемување на ингеренциите на претседателот.
Претседателот рече дека новата агенда ќе води до посоодветна парламентарна застапеност, која ќе го ограничи купувањето гласови и популизмот.
Тој, исто така, го поддржа заострувањето на процесот на регистрирање на гласачите и условите за регистрација на партија, кои на крајот ќе го намалат бројот на политичките партии.
Парванов побара да добие овластување за иницирање референдуми.
Прв можен референдум би бил за воведувањето мешан изборен систем со силно мнозинство, посочи претседателот.
(БТА, БНР, Медиафакс, Макфакс, А1 - 27/01/08)
