08/01/2007
СКОПЈЕ, Македонија -- Мисија на НАТО ќе дојде во Македонија на 24-ти јануари, на тридневна посета насочена кон политичкиот дијалог. 
Според дипломатски извори наведени од ТВ А1, претставниците на НАТО ќе донесат порака од Брисел дека напредокот на обидот за членство на Македонија зависи од конструктивна соработка помеѓу владата и опозицијата. 
Минатиот петок (5-ти јануари), планираната рунда на политички дијалог пропадна кога лидерите на главните опозициони партии, Социјал Демократскиот Сојуз на Македонија и албанската Демократска Унија за Интеграција, одбија да присуствуваат на средбата.
Во другите вести, македонскиот претседател Бранко Црвеноковски го помина викендот во Ирак, каде имаше средба со премиерот Нури ал-Малики, како и македонските трупи дел од мултинационалната коалиција во Ирак. 
(Макфакс, A1 ТВ, РФЕ - 07/01/07; A1 ТВ, Вечер, Дневник, Утрински весник - 06/01/07)
