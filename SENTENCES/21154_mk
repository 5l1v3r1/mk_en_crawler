02/03/2008
БУКУРЕШТ, Романија -- Каталин Предиу доцна во петокот (29-ти февруари) положи свечена заклетва на функцијата министер за правда на Романија, со што заврши тримесечниот политички ќор-сокак помеѓу премиерот Калин Попеску Таричеану и претседателот Трајан Башеску. 
Предиу (39), адвокат и универзитетски професор, беше номиниран претходно во петокот. 
Расправиите помеѓу Таричеану и Башеску ја оставија Романија без министер за правда уште од декември, кога Тудор Чиариу поднесе оставка поради истрагата за корупција. 
Првиот избор на Таричеану за местото, сенаторката Норика Николаи, претседателот ја сметаше за несоодветна. 
(Ројтерс, АП, ДПА, Ромпрес, Медиафакс - 29/02/08)
