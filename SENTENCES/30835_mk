10/01/2011
НИКОЗИЈА, Кипар -- Министерот за надворешни работи, Маркос Кипријану, во неделата (9-ти јануари) рече дека Никозија никогаш нема да се согласи на пристапување на Турција во ЕУ пред да биде решено кипарското прашање. 
„Не само што не го прифаќаме пристапувањето на Турција во ЕУ, туку и ќе го блокираме понатамошниот напредок во нејзините преговори за пристапување“, рече Кипријану за државната телевизија. 
Тој реагираше на коментарот на неговиот турски колега, Ахмет Давутоглу, кој неодамна рече дека никој не треба да го става на проба трпението на Анкара или да ја принудува да избира меѓу северен Кипар и ЕУ. 
„Нема да й дозволиме на Турција да го уценува своето влегување во ЕУ со кипарското решение“, рече Кипријану. 
(Катимерини, Експрес - 10/01/11; Ксинхуa - 09/01/11)
