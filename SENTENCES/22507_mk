14/10/2008
САРАЕВО, Босна и Херцеговина (БиХ) -- Премиерот на Република Српска (РС) Милорад Додик во понеделникот (13-ти октомври) објави дека нема да има предавање на ингеренциите од РС на БиХ, особено во поглед на државното законодавно тело.
Додик препорача парламентот на РС да го усвои аргументот дека предавањето на надлежностите од ентитетите на државно ниво значат кршење на Дејтонскиот мировен договор и дека предавањата на ингеренциите што не се одобрени од парламентот на РС мора да се вратат.
Претседателот на РС Рајко Кузмановиќ свика парламентарна седница во понеделникот, како одговор на изјавите на претседателот на претседателството на БиХ, Харис Силајџиќ, кој ја доведе во прашање одржливоста на Дејтонскиот мировен договор во говорот пред Генералното собрание на ОН минатиот месец.
Високиот претставник Мирослав Лајчак, од своја страна, ги повика политичарите „еднаш засекогаш да прекинат со заканите за еднострана промена на Дејтонскиот мировен договор и ...
наместо тоа да се свртат кон европските приоритети“.
(Дневни аваз, РТРС, Бета - 13/10/08)
