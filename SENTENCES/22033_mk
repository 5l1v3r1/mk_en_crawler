15/08/2008
САРАЕВО, Босна и Херцеговина (БиХ) -- Семејството на поранешниот водач на босанските Срби, Радован Караџиќ, би можело да се соочи со обвинение дека со години му помагало да го избегне апсењето по обвиненијата за воени злосторства, рече во четвртокот (14-ти август) главниот заменик висок претставник Рафи Грегоријан.
„Тие остануваат предмет на домашни или локални и внатрешни санкции и истраги“, изјави Грегоријан за Ројтерс.
Тој рече дека роднините на Караџиќ биле „активни членови“ на неговата мрежа на поддршка, за која се верува и дека му помага на поранешниот генерал на босанските Срби Ратко Младиќ.
По апсењето на Караџиќ во Белград минатиот месец, инспекторите пронајдоа писма од Драган Дабиќ -- лажното име што го користел Караџиќ -- во домот на неговата сопруга во БиХ.
(Ројтерс, Танјуг, БТА - 14/08/08)
