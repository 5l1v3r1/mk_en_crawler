20/05/2007
САРАЕВО, Босна и Херцеговина (БиХ) -- Во петокот (18-ти мај) во Сараевскиот суд за воени злосторства започна судскиот процес против поранешен полициски командант од босанските муслимани, за злосторствата наводни извршени за време на конфликтот во периодот 1992-1995 година. 
Зијад Куртовиќ беше обвинет за воени злосторства врз хрватските цивили и воени затвореници, и за кршење на законите и обичаите на војувањето. 
Обвинителите велат дека тој и другите членови на неговиот вод ги мачеле затворениците во црквата на Сите светски во Доња Дрежница, во близина на Мостар, тепајќи ги со палки и крстови. 
Затворениците, исто така, биле принудувани да ја јадат Библијата и други верски книги, и биле користени како човечки штитови на првите борбени редови помеѓу муслиманските и хрватските сили во 1993 година.
Во другите вести, осудениот за воени злосторства босански Србин, Мирослав Дероњиќ, почина во Шведска, каде што ја одлежуваше десетгодишната затворска казна што му ја изрече Трибуналот на ОН. 
Шведските власти велат дека тој починал од природни причини. 
Дероњиќ (52) беше затворен за воените злосторства извршени врз Бошњаците во селото Глогово во 1992 година. 
(РТРС, Срна, Ројтерс - 18/05/07)
