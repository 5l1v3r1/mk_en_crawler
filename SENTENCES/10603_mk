12/09/2004
ТИРАНА, Албанија -- Официјални претставници на Европската комисија (ЕК) и на ОБСЕ во саботата (11-ти септември) истакнаа дека спроведувањето на слободни и демократски избори претставува главен услов за интеграцијата на Албанија во ЕУ.
Шефот на делегацијата на ЕК, Луц Салзман, и шефот на мисијата на ОБСЕ, Осмо Липонен, говореа за време на официјалната презентација на Акциониот план на албанското Европско партнерство.
Салзман рече дека изборите следната година ќе бидат тест за политичката зрелост на земјата.
Липонен вети поддршка од ОБСЕ и од ЕК за време на изборите.
Албанија во петокот доби поддршка и од Бугарија.
Претседателот Георги Парванов му рече на својот албански колега Алфред Мојсиу, кој се наоѓаше во посета на земјата, дека Бугарија е решена да ја поддржи кандидатурата на Тирана за членство во ЕУ.
Тој рече дека Софија, исто така, силно ја поддржува и политиката на НАТО на „отворени врати“ кон земјите-потписнички на Јадранската повелба, меѓу кои и Албанија.
(ATA, БTA - 11/09/04;
БТА, БНТ, ATA - 10/09/04)
