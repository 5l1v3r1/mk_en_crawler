19/10/2010
AТИНА, Грција -- Портпаролот на Министерството за надворешни работи, Григорис Делавекурас, во понеделникот (18-ти октомври) рече дека е зајакната безбедноста во дипломатските мисии во странство поради неодамнешната закана. 
Според Делавекурас, неидентификуван маж се јавил во грчкиот конзулат во Лос Анџелес минатата недела и предупредил дека персоналот, амбасадите и конзулатите ќе бидат нападнати ако иранските имигранти во Грција не добијат азил. 
Моментно има 46.000 барања за азил во Грција, од кои некои чекаат повеќе од пет години. 
Околу 25 ирански имигранти што бараат азил започнаа штрајк со глад во четвртокот. 
(AФП, АП - 18/10/10)
