23/12/2008
БЕЛГРАД, Србија -- Државниот секретар во Министерството за енергија, Душан Мракиќ, во понеделникот (22-ри декември) објави дека Србија и Русија успешно ги завршиле разговорите за клучен енергетски договор и го парафирале договорот. 
Пакетот вклучува продажба на 51 отсто од државното претпријатие за нафта и гас НИС на руското претпријатие „Газпром нефт“, како и два други договори во кои се предвидува учество на Србија во проектот за гасоводот Јужен тек и модернизација на складиштето за гас во Банатски Двор. 
Српскиот претседател Борис Тадиќ и неговиот руски колега Дмитри Медведев ќе го потпишат договорот наскоро, најверојатно в среда. 
Енергетскиот договор ги залади односите во српската владејачка коалиција откако Г17 Плус се спротивстави на истиот, тврдејќи дека продажната цена на НИС е премногу ниска и нема гаранции дека Русијуа ќе ги спроведе другите два проекти. 
(Б92, Бета, Политика, Ксинхуа - 22/12/08)
