14/01/2007
TИРАНА, Албанија -- Најголемите политички партии во земјата во саботата (13-ти јануари) го финализираа договорот за изборните реформи, отворајќи го патот за локалните избори следниот месец.
Со овој договор се става крај на ќор-сокакот помеѓу 12-те партии кои ја сочинуваат владината коалиција на премиерот Сали Бериша и опозицијата предводена од социјалистите на градоначалникот на Тирана, Еди Рама.
Двете страни се натегаа околу реформите повеќе од една година.
Договорот, кој беше потпишан по полноќ во петокот, ги решава клучните прашања за употребата на изводите на родени како доказ за идентитетот на гласачите на денот на изборите.
Со оглед на тоа што во земјата нема лични карти што ги избира владата, сите гласачи кои ќе ги искористат изводите на родени ќе мора да понесат уште два дополнителни формулара за идентификација со себе на избирачките места.
По политичкиот договор, парламентот ги усвои релевантните законски измени во изборниот законик и уставот, на вонредна седница во саботата.
Претседателот Алфред Мојсиу, кој раководеше со разговорите, ќе избере нов датум за изборите.
Претседавачот на ОБСЕ, шпанскиот министер за надворешни работи, Ангел Моратинос, го поздрави договорот и ги пофали партии за избирањето на „патот на конструктивниот дијалог“.
(Коха Јоне - 14/01/07;
AП, Албански вести - 13/01/07;
веб-страница на албанскиот претседател, веб-страница на ОБСЕ - 12/01/07)
