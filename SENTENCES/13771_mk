22/03/2006
БРИСЕЛ, Белгија -- Австрискиот државен секретар Ханс Винклер ја охрабри Албанија да одигра позитивна и конструктивна улога во Западен Балкан, особено во врска со прашањето на статусот на Косово, за време на состанокот на Тројката на министрите за надворешни работи на ЕУ и Албанија во Брисел во вторникот (21-ви март). 
Според извештаите во медиумите во Тирана, разговорите се однесувале на неодамнешната изјава на албанскиот министер за надворешни работи, Бесник Мустафај, во врска со границите во регионот. 
Во извештаите се вели дека претставниците на ЕУ биле задоволни од објаснувањето на Мустафај. 
Тој рече дека неговата изјава, која предизвика остри реакции во Македонија и Србија, била извадена од контекст.
Во средата медиумите во Тирана објавија дека Европската комисија побарала од Советот на ЕУ официјално да го одобри Договорот за стабилизација и асоцијација (ДСА) со Албанија. 
Тригодишните разговори за ДСА завршија на крајот на јануари. 
(Албански вести - 22/03/06; веб-страница на ЕУ - 21/03/06)
