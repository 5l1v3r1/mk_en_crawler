26/04/2005
АНКАРА, Турција -- По неколкумесечно одложување Турција го одобри американското барање за континуиран пристап во воената воздухопловна база Инџирлик во јужна Турција.
Министерот за надворешни работи Абдула Ѓул во понеделникот (25-ти април) за новинарите изјави дека владата одлучила да го продолжи пристапот на САД во базата за една година.
Американските војници ја користат базата за логистички и хуманитарни цели поврзани со мировните операции во Ирак и Авганистан.
Во другите вести од понеделникот Турција потврди дека Грција се извинува за неодамнешниот вандализам врз турското знаме во Атина.
Инцидентот се случи во грчката Воена академија додека грчкиот министер за надворешни работи Петрос Моливјатис беше во посета на Анкара минатата недела.
(НТВ - 26/04/05;
TurkishPress.com - 25/04/05)
