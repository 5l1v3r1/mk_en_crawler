22/08/2007
СОФИЈА, Бугарија -- Министерот за внатрешни работи, Румен Петков, во вторникот (21-ви август) го потпиша првиот договор за соработка во рамките на програмата на Европската комисија (ЕК) „Спречување и борба против криминалот“ за периодот 2007-2010 година.
БТА цитира извори на министерството дека програмата има за цел градење партнерство помеѓу земјите-членки на ЕУ и развој на заеднички стратегии против криминалот, истовремено зајакнувајќи ја безбедноста.
Во другите вести од вторникот, Труд објави дека нацрт-документите за новата агенција за национална безбедност се завршени и ќе бидат поднесени до парламентот на почетокот од септември.
Проектот, инициран од премиерот Сергеј Станишев, ги здружува функциите на Националната безбедносна служба од Министерството за внатрешни работи, Службата за воено контраразузнавање од Министерството за одбрана и Финансиското истражно биро од Министерството за финансии.
Со рационализација на процесот, ќе бидат избегнати доцнењата од непотребната и преобемна административна работа.
(БТА, БНР, Труд - 21/08/07)
