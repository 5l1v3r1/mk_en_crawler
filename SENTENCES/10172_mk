28/09/2004
БЕЛГРАД, Србија и Црна Гора -- Шефот на УНМИК, Сорен Јесен-Петерсен, изјави дека разговорите за решавање на финалниот статус на Косово би можеле да започнат во средината на 2005 година, како што се вели во извештајот на новинската агенција Бета во понеделникот (27-ми септември). 
Ова прашање, како и вклученоста на косовските Срби во регионалниот дијалог, биле во фокусот на разговорите со официјалните претставници од ОН, НАТО и ОБСЕ во Њујорк минатата недела. 
Косовската Контакт група ќе се состане во вторник во Виена, со учество на претставниците од Белград и од Приштина.
Исто така во вторник, шефот за безбедност на ЕУ, Хавиер Солана, ќе престојува во куса посета на Приштина, каде што се очекува да го повтори повикот до косовските Срби за учество на парламентарните избори на 23-ти октомври. 
Доцна во понеделникот, една српска куќа беше уништена при напад од граната во Митровица. 
Војниците на КФОР ја детонираа втората граната која не успеа да експлодира. 
(Ројтерс - 28/09/04; Бета, Б92, Танјуг - 27/09/04)
