28/11/2008
ЗАГРЕБ, Хрватска -- Властите во четвртокот (27-ми ноември) одлучија да формираат специјални судови кои ќе започнат со претрес на случаите на корупција и организиран криминал во јануари. 
Бранко Хрватин, претседател на Врховниот суд, рече дека специјални оддели со задача да ги решаваат случаите на организиран криминал ќе бидат формирани во жупанските судови во Загреб, Осиек, Риека и Сплит. 
Овој потег уследи по серијата брутални убиства во мафијашки стил во Загреб неодамна, вклучително и убиството на еден познат новинар и ќерката на познат адвокат. 
(AФП, ХРТ, Јавно, Дневник, Индекс - 27/11/08)
