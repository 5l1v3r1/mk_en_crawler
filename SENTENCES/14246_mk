14/03/2006
САРАЕВО, Босна и Херцеговина (БиХ) -- Политичките директори на одборот на Советот за спроведување на мирот за БиХ ќе се состанат во среда (15-ти март) во Виена, според соопштението од Канцеларијата на високиот претставник. 
Ова ќе биде прв состанок со кој ќе претседава новиот висок меѓународен претставник во БиХ, Кристијан Шварц-Шилинг. 
В четврток тој се очекува да има прво обраќање пред Постојаниот совет на ОБСЕ, исто така, во Виена.
Во другите вести, делегација на финскиот парламент ќе го посети Сараево оваа недела. 
Финска ќе го преземе ротирачкото претседателство на ЕУ во јули. 
(Дневни аваз - 14/03/06; НТВ Хајат, веб-страница на ОБСЕ, Фена, ПБС БиХ - 13/03/06)
