11/11/2009
AТИНА, Грција -- Вработените во најголемото пристаниште во земјата, Пиреа, во вторникот (10-ти ноември) рекоа дека одлучиле да го одложат својот штрајк, кој започна на 1-ви октомври, еден ден откако кинеското претпријатие Коско ја презеде 35-годишната концесија на објектот, со договорот потпишан минатата година.
Одлуката дојде откако судот во Пиреа пресуди оти иницијативата, со која се бара замрзнување на договорот за концесија со Коско, е нелегална во ситуација кога нема ризик од губење на работни места.
Во другите вести, група од околу 10 до 15 маскирани анархисти дивееше во центарот на Атина во вторникот.
Анархистите, возејќи мотори, ги искршија прозорците на една банка, една менувачница и едно кафуле во областа Ексархиа.
Сите успеаја да побегнат.
(Eтнос, АФП - 11/11/09;
AФП, АП - 10/11/09)
