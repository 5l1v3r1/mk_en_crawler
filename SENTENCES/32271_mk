06/11/2002
ПОДГОРИЦА, Југославија -- Поранешниот премиер Филип Вујановиќ беше избран за нов спикер на парламентот на републиката во вторникот (5 ноември), за време на конститутивната седница на законодавството.
Тој беше единствениот избор за позицијата, номиниран од владејачката Демократска партија на социјалисти (ДПС), во која го има местото на заменик претседател.
Вујановиќ за возврат може да одигра улога во одлуката на партијата да го номинира претседателот Мило Ѓукановиќ за премиер.
Претседавачот на Уставниот Суд на Црна Гора, Радоје Корач изјави во вторникот дека иако претседателот е задолжен да номинира наименуван премиер, Ѓукановиќ може да даде оставка од неговата позиција и да ги предаде привремените должности на спикерот на парламентот до претседателските избори на 22 декември.
(Таoуг, Радио Црна Гора, ББЦ, ТВ Црна Гора - 05/11/02)
