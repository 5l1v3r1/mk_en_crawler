21/06/2005
СОФИЈА, Бугарија -- Водачот на Движењето за правата и слободите на етничките Турци (МРФ), Ахмед Доган, во интервјуто за медиумите во понеделникот (20-ти јуни) навести дека МРФ -- сега помал партнер во коалициската влада предводена од НМС-II -- е подготвена да работи со Бугарската социјалистичка партија (БСП) во формирањето на новата влада. 
Оваа изјава, дадена за Ројтерс, доаѓа само неколку дена пред парламентарните избори на 25-ти јуни. 
Доган, сепак, не ја исклучи можноста МРФ да влезе во поширока десно-центристичка коалиција со своите сегашни сојузници од НМС-II, и покрај тоа што јасно даде до знаење дека МРФ најпрво ќе побара разговори со БСП.
Од другите вести, „24 Часа“ во вторникот објави интервју со водачот на БСП, Сергеј Станишев. 
Тој вели дека и покрај тоа што е премногу рано да се разговара за коалиции, БСП нема да отфрли по кратка постапка каква било покана за соработка по изборите. 
(Сега, 24 Часа - 21/06/05)
