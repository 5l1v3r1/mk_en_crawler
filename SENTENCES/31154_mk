04/01/2011
СОФИЈА, Бугарија -- Претседателот Георги Парванов во понеделникот (3-ти јануари) стави вето на изборниот закон, усвоен од парламентот на 22-ри декември. 
Парванов вели дека законот го ограничува правото на граѓаните на глас и го заобиколува принципот на децентрализација на власта. 
Неговиот потег беше поддржан од поранешната партија на Парванов -- опозициската Бугарска социјалистичка партија (БСП) -- додека малцинската владејачка партија ГЕРБ сé уште не излезе со коментар. 
Претседателското вето не е обврзувачко и бара само законот да биде дискутиран и изгласан повторно во парламентот. 
Сепак, БСП најверојатно ќе го оспори текстот пред Уставниот суд, што може да има посериозни последици. 
Усвојувањето нов изборен закон беше меѓу предизборните ветувања на актуелната влада. 
(Труд, бТВ, Дарик, Дневник - 03/01/11)
