11/06/2007
ТРИПОЛИ, Либијa -- Двајца високи функционери на ЕУ во неделата (10-ти јуни) заминаа за Триполи, каде што ќе се обидат да преговараат за ослободување на петте бугарски медицински сестри кои се казнети со смртна казна. 
Сестрите и палестинскиот лекар беа осудени врз основа на обвиненијата дека инфицирале повеќе од 400 деца со ХИВ. 
Медицинските лица ги негираат обвинувањата и имаат поддршка од главните истражувачи на сидата. 
Комесарот за надворешни односи на ЕУ, Бенита Фереро-Валднер, и германскиот министер за надворешни работи, Франк-Волтер Стајнмаер, се состанаа со претставниците на семејствата на децата и членовите на фондацијата „Гадафи“, која ја води синот на либискиот водач, Сеиф ал Ислам.
Британскиот премиер во заминување, Тони Блер, наводно, остварил успешни разговори со либиските водачи минатата недела. 
Во меѓувреме, водечките бугарски медиуми во неделата објавија дека побарале од САД да ги пренасочат дел од парите од глобалната програма за борба против сидата за изградба на модерен медицински центар во Либија. 
(Ројтерс, АФП, Дарик, ББС, ААП, БТА, бТВ - 10/06/07)
