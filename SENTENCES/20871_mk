06/02/2008
ЉУБЉАНА, Хрватска -- Премиерот Јанез Јанша, чија земја претседава со ЕУ, во вторникот (5-ти февруари) официјално изрази резерви во врска со риболовната политика на Хрватска, особено поради воведувањето на контроверзната заштитена еколошка рибарска зона (ЗЕРП) во Јадранското Море. 
Јанша рече дека според него, Хрватска не ги исполнува условите за отворање на преговори за пристап со ЕУ за поглавја од аквисот што се однесуваат на риболовот. 
Јанша, исто така, ги критикуваше неодамнешните забелешки на хрватскиот премиер Иво Санадер, кој рече дека една членка на ЕУ ги блокира разговорите за пристап на Хрватска. 
„Ние не ги блокираме разговорите за риболовот, туку тоа е разбирлива позиција на Словенија“, рече Јанша.
Во меѓувреме, хрватскиот претседател Стипе Месиќ во вторникот рече дека најголема пречка со која се соочува Хрватска не е Словенија, туку фактот што Хрватска не отвора доволно поглавја од аквисот и не ги затвори сите поглавја што се отворени. 
(Вјесник, Пословни дневник - 06/02/08; ХРТ, Вечерњи лист, Javno.com, Maкфакс - 05/02/08)
