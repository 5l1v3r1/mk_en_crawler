12/05/2009
AНКАРА, Турција -- Еден војник загина, а други двајца беа поврдени во вторникот (12-ти мај) во експлозија на нагазна мина во Чукурца во југоисточната провинција Хакари, објавија безбедносните власти.
Војниците патролирале во рурална област кога се случила експлозијата.
Според извори, екслозивите се поставени од терористичката Курдистанска работничка партија (ПКК).
Во понеделникот пет гранати од минофрлачи паднаа на турска територија во Хакари, откако војници -- за кои се смета дека се ирански -- отворија оган врз позициите на иранското крило на ПКК, ПЕЈАК, во северен Ирак.
Локалните власти велат дека гранатите паднале во близина на селото Саридере на турската страна на границата.
Милитантите на ПКК имаат бази во оддалечените планински области на северен Ирак, во близина на границите со Турција и Иран.
Исто така во понеделникот, турската влада објави дека ќе формира нова комисија за подобро координирање на напорите за борба против тероризмот.
Министерот за внатрешни работи Бесир Аталај вели дека името на новата комисија ќе биде Потсекретаријат за јавен ред и безбедност.
(Новинска агенција Анадолу, АФП, Милијет, Ватан, Чумхуријет - 12/05/09;
Хуријет, новинска агенција Доган, новинска агенција Анадолу, НТВ, Ројтерс - 11/05/09)
