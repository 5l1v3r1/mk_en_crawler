10/10/2004
ПРИШТИНА, Косово, Србија и Црна Гора -- Шефот на УНМИК, Сорен Јесен-Петерсен, во саботата (9-ти октомври) ги посети областите во Косово населени со српско малцинство и заклучи дека постои мешан напредок во процесот на враќање, како што се вели во изјавата на веб-страницата на ОН.
За време на патувањето, командантот на КФОР, генерал Ив де Кермабон, го придружуваше Јесен-Петерсен.
И покрај тоа што заклучи дека е постигнат значаен напредок во селото Видање, Јесен-Петерсен, беше вознемирен од ситуацијата со која се соочува српското население во Бица.
„Во Косово во октомври 2004 година, Косово кое е решено да оди напред кон прегледот на стандардите и разговори за статусот...
не смее да има области каде што народот е приморан да живее зад бодликава жици и под заштита на КФОР“, рече тој.
Тој вети дека ќе ги интензивира напорите за одржливи решенија.
(Веб-страница на ОН - 09/10/04)
