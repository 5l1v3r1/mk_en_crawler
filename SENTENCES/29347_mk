03/06/2010
БРИСЕЛ, Белгија -- Известувачот на Европскиот парламент (ЕП) за Србија, Јелко Кацин, во средата (2-ри јуни) рече дека верува оти испраќањето на дневниците на бегалецот Ратко Младиќ во Хашкиот трибунал за воени злосторства ќе резултира со многу позитивен извештај на Трибуналот, и ќе им дозволи на членките на ЕУ да ја започнат ратификацијата на Спогодбата за стабилизација и асоцијација (ССА).
Кацин се состана со српскиот министер за одбрана, Драган Шутановац, и членовите на ЕП во Брисел, на разговори околу реформите во одбранбениот сектор и учеството на Србија во мировните мисии.
Белград моментно има мировници во мисиите на ОН во Брегот на Слоновата Коска, Либерија, Конго и Чад, но планира да испрати мисии во Либан и Кипар, евентуално оваа година.
Шутановац ги увери официјалните претставници дека српската влада останува посветена на фаќањето на Младиќ и рече дека ако тој се крие во Србија, нема поддршка, ниту заштита од ниту една државна институција.
Позитивниот извештај на главниот хашки обвинител, Серж Брамерц, претставува услов за деблокирање на ратификацијата на предпристапниот договор меѓу Србија и ЕУ.
(Бета, Танјуг, Б92, Гласот на Америка - 02/06/10)
