13/04/2006
ХАГ, Холандија -- Трибуналот на ОН во средата (12-ти април) одлучи да префрли уште еден случај во новиот суд за воени злосторства во Сараево.
Паско Љубичиќ, босански Хрват, ќе биде суден за злосторствата што наводно ги извршиле војниците под негова команда во Ахмичи во април 1993 година.
Обвинителите велат дека тој командувал со баталјонот на воената полиција што упаднал во селото, убивајќи 100 негови муслимански жители и палејќи ги куќите.
Во другите вести, Трибуналот во средата донесе одлука дека поранешниот офицер на Југословенската армија Владимир Ковачевиќ, наречен „Рамбо“, е ментално неспособен за судење.
Тој беше обвинет во врска со бомбашкиот напад на Дубровник, но доби условно ослободување во 2004 година.
Кривичната постапка против него можно е да биде обновена ако неговата состојба се подобри.
Исто така во средата, данската полиција објави дека босанските обвинители покренаа обвинение против двајца мажи врз основа на обвиненијата дека планирале напад на неидентификувана европска земја.
Шведскиот државјанин Мирсад Бекташевиќ и турскиот државјанин Цезур Абдулкадир беа уапсени во Сараево во октомври, по меѓународната операција во Данска.
(Ројтерс, веб-страница на МКТЈ, АП - 12/04/06)
