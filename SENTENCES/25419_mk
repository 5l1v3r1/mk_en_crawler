25/01/2010
ПРИШТИНА, Косово -- Белград ќе биде консултиран во спроведувањето на стратегијата за воспоставување закон и ред во северно Косово, се цитира изјавата на шефот на Меѓународната цивилна канцеларија (МЦК) Питер Фејт во неделата (24-ти јануари). 
МЦК веќе формираше девет меѓународни работни групи што ќе помагаат во стратегијата, која има за цел да ги направи косовските институции фунционални во областа каде што доминираат косовските паралелни структури. 
„Веруваме дека граѓаните заслужуваат подобри услуги. 
Сакаме да видиме зајакнато владеење на законот. 
Сакаме да ги подобриме социјалните и економските услуги за граѓаните на север. 
Веруваме дека формирањето општина на север ќе понуди поголема автономија и права за заедниците“, рече Фејт. 
Косовскиот премиер Хашим Тачи, пак, неодамна рече дека Белград нема улога во спроведувањето. 
На состанокот на владата во саботата, тој ги повика министрите да работат поинтензивно на тоа оваа стратегија да стане реалност. 
(Коха Диторе, Зери, Косова Сот - 25/01/10)
