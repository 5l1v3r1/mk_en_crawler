17/05/2009
БРИСЕЛ, Белгија -- Комесарот за проширување на ЕУ, Оли Рен, предупреди дека Босна и Херцеговина (БиХ) мора да ги забрза реформите поврзани со ЕУ, за да не му наштети на својот процес на пристапување во ЕУ, на состанокот со министерот за надворешни работи на земјата, Свен Алкалај, во петокот (15-ти мај) во Брисел. 
Рен рече дека БиХ мора да ги консолидира своите централни надлежности и да ја комплетира транзицијата на Канцеларијата на високиот претставник во Специјален претставник на ЕУ. 
„Ваквата транзиција е основа за да й се даде на БиХ статус на кандадатка за ЕУ“, им рече Рен на новинарите по состанокот. 
Тој додаде дека ЕУ е загрижена за политичката стабилност на земјата, што претставува главен предуслов за исполнување на условите на ЕУ за укинување на визите за граѓаните на БиХ. 
(РФЕ, Танјуг - 16/05/09)
