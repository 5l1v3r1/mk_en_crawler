02/07/2009
TИРАНА, Албанија -- Пребројувањето на гласовите наиде на пречка поради сериозните несогласувања помеѓу најголемите политички партии во неколку региони. 
Централната изборна комисија (ЦЕЦ) вели дека со 98 отсто пребројани гласови, владејачката коалиција предводена од Демократската партија (ДП) освои 70 од вкупно 140 места во парламентот во неделата. 
Коалицијата вели дека всушност освоила 71 место, тврдење што го оспорува опозициската Социјалистичка партија (СП), која ги обвини ривалите за манипулирање на процесот. 
Нејзината коалиција, Сојузот за промена, освои 66 места, според ЦЕЦ, додека левичарското Социјалистичко движење за интеграција освои четири. 
Последнава партија сé уште се чини дека ќе биде клучниот играч, во зависност од тоа која коалиција ќе ја поддржи.
Портпаролот на ОБСЕ/ОДИХР Јенс-Хаген Ешенбачер рече дека изборите делумно ги исполниле меѓународните стандарди. 
Тој објасни дека идентификувањето на гласачите преку избирачките списоци е чекор напред, но додаде дека групното гласање го наруши процесот. 
„Има серија прашања што мора да се решат за Албанија да ги исполни стандардите како членка на ОБСЕ“, рече Ешенбачер. 
(Ора њус, Шекули, Топ њус, Клан - 02/07/09; ББС, ВоА, Шекули, Топ њус, Лајме - 01/07/09)
