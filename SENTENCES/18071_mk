19/03/2007
СКОПЈЕ, Македонија -- Премиерот Никола Груевски беше реизбран за претседател на владејачката партија ВМРО-ДПМНЕ на конгресот на партијата во неделата (18-ти март). 
Тој беше единствениот кандидат за позицијата. 
Во својот говор Груевски рече дека следните четири години ќе бидат предизвик за владата, со оглед на очекуваниот напредок во кандидатурите за интеграција во НАТО и во ЕУ. 
Тој, исто така, вети дека ќе ја интензивира борбата против корупцијата и организираниот криминал.
Во саботата Груевски се состана со претседателот Бранко Црвенковски и со министерот за надворешни работи, Антонио Милошоски, во обид да се усогласат позициите за важните прашања на надворешната политика. 
Тие рекоа дека имаат генерален консензус во врска со спорот околу името на Македонија со Грција. 
(Утрински весник, Нова Македонија - 19/03/07; MИА, Макфакс, А1 ТВ - 18/03/07; Вечер, Утрински весник - 17/03/07; Maкфакс, А1 ТВ - 16/03/07)
