06/09/2009
ЗАГРЕБ, Хрватска -- Министерството за правда во саботата (5-ти септември) побара австралиските обвинители да објаснат зошто не е поднесена жалба против одлуката на локалниот суд да го ослободи поранешниот српски паравоен водач Драган Васиљковиќ. 
Тој е обвинет во Хрватска за вмешаност во тортурата и убиствата во 1991 година на хрватски цивили и воени затвореници во бунтовничкото српско упориште Книн, и во јужното село Бруска во 1993 година. 
Но, австралискиот суд заклучи дека Васиљковиќ не може да биде екстрадиран во Хрватска за судење за воени злосторства бидејќи би се соочил со „значителни или реални шанси за предрасуди“. 
Крајниот рок за поднесување жалба на судската одлука истече во петокот. 
Васиљковиќ беше ослободен од притвор истиот ден. 
Загреб тврди дека ги испратил сите документи што им биле потребни на австралиските државни обвинители за жалба. 
(ХРТ, ХИНА, Индекс, Јутарњи, Вечер - 05/09/09; ДПA - 04/09/09)
