20/05/2009
БРИСЕЛ, Белгија -- Чешкото претседателство на ЕУ го доби извештајот на Европската комисија за напредокот што земјите во Западен Балкан го постигнаа во исполнувањето на критериумите за приклучување на безвизната област на ЕУ, објавија медиумите во вторникот (19-ти мај).
Документот е сега во рацете на земјите-членки, кои ќе дискутираат и ќе го изменат пред да се појави која било конечна верзија.
Според извештаите на медиумите, само Македонија ги исполни сите услови за примена на безвизниот режим.
Визите би можеле да бидат укинати за црногорските граѓани, додека Србија сé уште се соочува со „одредени тешкотии“ во поглед на визната либерализација, наводно, се вели во документот.
Албанија и Босна и Херцеговина, наводно, не ги исполниле условите за визната либерализација.
(ФЕНА, РТС, Б92, Танјуг, Бета, МИА, Макфакс, Радио Србија, БТА - 19/05/09)
