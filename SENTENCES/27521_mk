28/11/2010
ЗАГРЕБ, Хрватска -- Известувачот на Европскиот парламент (ЕП) за Хрватска, Ханес Свобода, смета дека разговорите за пристапување на Загреб може да завршат во првата половина од следната година.
Во нацрт-извештајот цитиран од локалните медиуми во петокот (26-ти ноември), тој истакнува дека преговорите за пристапување може да бидат комплетирани дотогаш, ако земјата ја задржи сегашната решителност за спроведување на потребните реформи, особно во зајакнувањето на судската и јавната администрација, како и во гарантирањето на целосната соработка со Хашкиот трибунал за воени злосторства и продолжувањето со приватизацијата на бродоградежниот сектор.
Извештајот, исто така, треба да биде поднесен на дискусија од комитетот за надворешни работи на ЕП во вторник.
(Национал, Хина, Вјесник, radio.net - 26/11/10)
