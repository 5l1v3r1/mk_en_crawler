01/06/2008
СКОПЈЕ, Македонија -- Серија насилни инциденти го нарушија гласањето на предвремените избори во недела (1-ви јуни), распишани откако парламентот се распушти во април, по неуспешната кандидатура на Македонија за влез во НАТО.
Во еден таков инцидент, полицијата соопшти дека едно лице загинало, а неколку други се повредени, при напад врз полициска патрола во селото Арачиново, во северниот дел од земјата, кое е претежно населено со Албанци.
ББС објави дека насилството довело до прекинување на гласањето во пет области, што би можело негативно да се одрази на шансите на Македонија за пристап во ЕУ.
Според последните анкети, коалицијата „За подобра Македонија“, предводена од владејачката ВМРО-ДПМНЕ, е главниот фаворот.
„Сонце -- Коалиција за Европа“, предводена од Социјалдемократскиот сојуз на Македонија, исто така, се очекува да освои одреден број места, како и двете партии на етничките Албанци:
Демократската унија за интеграција и Демократската партија на Албанците.
Експертите очекуваат релативно низок одѕив -- околу 50 до 55 отсто.
(Maкфакс, А1, МИА, РИА Новости, ИТАР-ТАСС, Ројтерс, АФП - 01/06/08)
