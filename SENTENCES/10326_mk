25/11/2004
ЗАГРЕБ, Хрватска -- Во изјавата објавена во средата (24-ти ноември) од страна на Британската амбасада, министерот за Европа Денис Мекшејн ги повика југословенските земји на целосна соработка со Хашкиот трибунал. 
Тој побара од властите во Босна и Херцеговина, Хрватска и Србија и Црна Гора да вложат повеќе напори во решавањето на прашањата што ги наведе главата обвинителка на Трибуналот, Карла дел Понте, во својот говор оваа недела пред Советот за безбедност на ОН. 
Дел Понте ги критикуваше овие три земји, особено Србија и делот на БиХ со кој управуваат Србите, поради нивната несоработка. 
Таа истакна дека тројцата најбарани осомничени за воени злосторства -- босанските Срби Радован Караџиќ и Ратко Младиќ и Хрватот Анте Готовина -- и понатаму се наоѓаат на слобода, наводно под заштита на моќни мрежи во нивните земји. 
(ХИНА, АФП - 24/11/04)
