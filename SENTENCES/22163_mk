16/05/2008
РИМ, Италија -- Полицијата во четвртокот (15-ти мај) го објави апсењето на стотици нелегални имигранти во текот еднонеделната акција, како дел од новиот план на премиерот Силвио Берлускони за решавање на проблемот. 
Полицијата уапси 383 лица, претежно Романци и Северноафриканци. 
Тие се соочуваат со различни обвиненија, вклучително и нелегален влез, проституција, трговија со дрога и кражба. 
Исто така во четвртокот, властите во Рим спроведоа рација во цигански камп и уапсија десетици Романци и Бошњаци без соодветни имиграциски документи. 
Италијанците бараат преземање дејства против нелегалните имигранти, особено Романците, поради растечкиот криминал. 
Романскиот министер за внатрешни работи, Кристијан Давид, во четвртокот го посети Рим и разговараше за имиграциските прашања. 
(AНСА, ББС, Еуроњус, АП, Ројтерс, ДПA - 15/05/08)
