28/06/2010
AТИНА, Грција -- Премиерот Јоргос Папандреy во неделата (27-ми јуни) потврди дека никој не го поставил на маса прашањето за напуштање на Грција на еврозоната. 
Во интервју за ББС, Папандреу рече дека Атина ги презема сите неопходни мерки за избегнување на оваа опција, и дека фактот што е воспоставен механизам на ЕУ и ММФ за поддршка на нејзините напори покажува оти Европа сака да ја задржи како дел од областа на заедничка валута. 
Во саботата претставник на ММФ изрази уверување дека Грција ќе може да ја надмине својата должничка криза со спроведување на планот за штедење на владата. 
Во интервју за весникот То Вима, Пол Томсен, шеф на мисијата на ММФ која е задолжена за Грција, рече дека земјата постигнува напредок. 
Што се однесува до јавните протести против мерките, Томсен рече дека „ваквото прилагодување не е лесно и честопати предизвикува незадоволство“, додавајќи дека „луѓето гледаат оти работите се влошуваат пред да се подобрат“. 
Нов генерален штрајк е закажан за вторник. 
(ББС, Дневник, МИА - 28/06/10; AФП - 27/06/10)
