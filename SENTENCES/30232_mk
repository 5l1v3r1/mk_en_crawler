14/04/2011
AТИНА, Грција -- Поранешниот министер за транспорт, Анастасиос Мантелис, во средата (13-ти април) доби условна казна од три години затвор за давањето неточни информации во својата изјава за имотната состојба и неможноста да ги објасни изворите на своите приходи. 
Мантелис (66), исто така, се соочува со одделни обвиненија за перење пари откако беше обвинет за примање мито од германскиот индустриски гигант Сименс, во 1998 година. 
Мантелис призна дека добил сума еднаква на 100.000 евра од грчкото претставништво на германското претпријатие, во форма на „донација за кампања“. 
Мантелис, поранешен висок претставник на ПАСОК, беше министер за транспорт меѓу 1997 и 2000 година. 
(Катимерини - 14/04/11; AНА, МПA - 13/04/11)
