11/07/2006
ТИРАНА, Албанија -- Претседателот Алфред Мојсиу во понеделникот (10-ти јули) вети дека неговата земја ќе обезбеди економска и институционална поддршка за Косово. 
За време на разговорите во Тирана со министерот за трговија и индустрија на покраината, Бујар Дуголи, Мојсиу ја изрази подготвеноста на Албанија за помош во обуката и квалификувањето на младите косовски професионалци.
Во другите вести, пет опозициони партии во албанскиот парламент формираа координативно тело, кое ја одржа првата седница во понеделникот во Тирана. 
Водачите на Социјалистичкото движење за интеграција, Социјалистичката партија, Демократскиот сојуз и Социјалдемократската партија се собраа на разговори околу усогласувањето на нивните ставови во парламентот. 
Тие, исто така, ги потврдија плановите за организирање на протести в среда во Тирана против владата на премиерот Сали Бериша. 
(Албански вести, Газета шкиптаре, Кориери, Газета сот - 11/07/06; веб-страница на албанскиот претседател - 10/07/06)
