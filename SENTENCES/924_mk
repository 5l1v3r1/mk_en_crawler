09/02/2007
Светската банка ја одобри Субвенцијата за итна обнова, во висина од три милиони американски долари, за спречување на птичјиот грип во Косовo, во рамките на Глобалната програма на банката за птичјиот грип.
Проектот има за цел да им помогне на привремените косовски институции во спречувањето на птичјиот грип и справувањето со социо-економските последици од болеста.
Третиот состанок на Комисијата за турско-американско економско партнерство (ЕПЦ) се одржа во Анкара и во Истанбул.
Разговорите се фокусираа на развојот на економските и стопанските односи помеѓу Турција и САД.
Првиот состанок се одржа во Истанбул во четвртокот, со учество на извршните претставнции на приватни претпријатија.
Состанокот во петокот, на кој присуствуваа претставници на институциите, се одржа во Анкара.
Maкедонската влада ја додели лиценцата за трет мобилен оператор во земјата на австриски „Мобилком“, единствениот понудувач на меѓународниот тендер.
„Мобилком“, кој плаќа 10 милиони евра за лиценцата за десет години, објави дека ќе понуди цени кои се помеѓу 50 и 67 отсто пониски од оние на постојните мобилни оператори на македонскиот пазар, Ти-мобајл и Космофон.
Одборот на ММФ го заврши вториот преглед на остварувањата на Aлбанијa во рамките на тригодишниот аранжман на Помошта за намалување на сиромаштијата и раст и Помошта на проширениот фонд.
Во изјавата Фондот го поздрави одржувањето на силната макроекономска перформанса на Албанија, ниската инфлација и стабилниот економски раст.
Владата на Република Српскa (РС) и две руски претпријатија -- НефтегазИнКор и Зарубезхнефт -- потпишаа официјален договор за продажба на нафтената рафинерија на РС во Босански Брод, производителот на моторни и индустриски масла Модрица и претпријатието за малопродажба на нафта Петрол, на крајот од минатата недела.
Вкупната сума што ќе ја дадат руските купувачи изнесува 979 милиони евра, што ја покрива цената на купувањето и инвестирањето во модернизацијата на објектите.
Конзорциумот на две косовски претпријатија и италијанско-американската фирма „Космосел“ победи на тендерот за лиценца за втор мобилен оператор во Косово, објави на 6-ти февруари регулаторното тело за телекомуникации на покраината.
„Космосел“ ќе плати 81 милиони евра за лиценцата.
Мисијата на ММФ во посета на Maкедонијa минатата недела го пофали напредокот на земјата кон комплетирањето на вториот преглед од тригодишниот стенд-бај аранжан со Фондот, во висина од 75,8 милиони американски долари.
Македонија успешно ги исполни макроекономските цели за 2006 година, нејзината фискална позиција остана силна, а каматните стапки останаа ниски, рече шефот на мисијата Марк Грифитс.
Истовремено, од Скопје беше побарано да ја расчисти својата стратегија за реструктуирање на секторот на телекомуникациите, да ги подобри стапките на наплата на даноците и да усвои нова банкарска легислатива.
(Разни извори -- 02/02/07-09/02/07)
