02/09/2005
ПРИШТИНА, Косово, Србија и Црна Гора -- На официјалната церемонија во четвртокот (1-ви август) италијанскиот генерал-полковник Џузепе Валото ја презеде командата на КФОР од францускиот генерал-полковник Ив де Кермабон. 
Шефот на УНМИК, Сорен Јесен-Петерсен, го пофали нивото на соработката со Кермабон, истакнувајќи дека КФОР се здоби со самодоверба по немирите во март 2004 година. 
Но, истовремено, тој предупреди дека остануваат голем број краткорочни закани за стабилноста и повика на дури повисоко ниво на претпазливост. 
Началникот на Генералштабот на српската армија, Драган Паскас, беше помеѓу присутните на церемонијата. 
Ова беше негова прва посета на провинцијата. 
Неколку политичари од косовските Албанци ја бојкотираа церемонијата, протестирајќи поради неговото присуство. 
(Политика, Данас - 02/09/05; УНМИК, Б92, Taнјуг, Бета - 01/09/05)
