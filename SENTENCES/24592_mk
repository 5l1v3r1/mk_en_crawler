08/07/2009
ПРИШТИНА, Косовo -- Јордан во вторникот (7-ми јули) стана 61-вата земја во светот што ја призна независноста на Косово. 
Земјата, исто така, е 5-тиот член на Арапската лига што понуди официјално признавање.
Во другите вести, во нов извештај објавен во вторникот се заклучува дека внатрешнораселените лица (ВРЛ) се соочуваат со сериозни тешкотии за враќање во Косово. 
„Една деценија по војната, сé уште постојат пречки кога луѓето се обидуваат да ги реализираат своите опции за враќање“, рече Волтер Каелин, претставник на генералниот секретар за човекови права на ВРЛ. 
Тука спаѓаат невработеноста, релативно малиот број училишта за малцинствата и имотните прашања. 
(Зери, Коха Диторе, Експрес, Косова Сот - 08/07/09; Кохавижн, РТК, Телеграфи, Клан Косова - 07/07/09)
