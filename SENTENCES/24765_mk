05/07/2009
САРАЕВО, Босна и Херцеговина (БиХ) -- Судот за воени злосторства во петокот (3-ти јули) го осуди поранешниот армиски командант на босанските Срби Момир Савиќ на 18 години затвор за злосторства врз муслиманите на почетокот од конфликтот во периодот 1992-1995 година, објавија медиумите.
Савиќ беше прогласен за виновен за прогон, убиства, затворање, силување и други нехумани дејства.
Злосторствата биле извршени во јужните градови Вишеград и Руди помеѓу апрол и септември 1992 година, кога Савиќ бил припадник на паравоена единица на босанските Срби.
Исто така во петокот, судот во Бања Лука прогласи за виновни двајца босански Срби, за убиство на муслиманска двојка во северозападниот град Приедор во март 1994 година.
Двајцата обвинети, Душан Гагиќ и Младен Поповиќ, добија казна затвор во траење од по десет години.
(Независне новине, Ројтерс, АФП, Радио 202 - 03/07/09)
