03/08/2007
САРАЕВО, Босна и Херцеговина (БиХ) -- Во изјавата од четвртокот (2-ри август) Канцеларијата на високиот претставник и Делегацијата на Европската комисија во БиХ изразија загриженост бидејќи парламентот не го ратификуваше Централноевропскиот договор за слободна трговија (ЦЕФТА) на својата последна седница пред летниот прекин со работата.
Слободната трговија значи работни места и ратификувањето на договорот треба да биде главен приоритет кога пратениците ќе се вратат во септември, се вели во соопштението.
Во истото се минимизира загриженоста дека ЦЕФТА би можела да им наштети на некои групи производители и се вели дека договорот ќе овозможи директни странски инвестиции, подобрена транспарентност и примена на правилата на меѓународниот трговски систем.
(Дневни аваз - 03/08/07;
веб-страница на ОХР, РТРС, Фена - 02/08/07)
