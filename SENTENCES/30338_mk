20/03/2011
САРАЕВО, Босна и Херцеговина (БиХ) -- Претседателот во заминување на Федерацијата на Босна и Херцеговина (ФБиХ) Борјана Кристо во петокот (18-ти март) рече дека нема да ги предаде своите должности на новоизбраниот претседател Живко Будимир. 
Тој беше избран со кршење на уставот и законите, рече Кристо, барајќи коментар од Уставниот суд за ова прашање.
Будимир беше избран за претседател на ФБиХ на уставната седница во четвртокот на Домот на народите, која беше бојкотирана од двете главни хрватски партии, ХДЗ БиХ и ХДЗ 1990. 
Партиите се пожалија дека изборите се одржале пред трите кантони со претежно хрватско население, да номинираат своите делегати за Домот на народите на ФБиХ. 
(Независне новине, Дневни аваз, Срна - 18/03/11)
