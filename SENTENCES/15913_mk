19/04/2006
ТИРАНА, Албанија -- Меѓународно поддржаниот проект за обука, кој има за цел зајакнување на полицискиот менаџмент во Албанија во согласност со стандардите на ЕУ, официјално започна во вторникот (18-ти април). 
Истиот предвидува тринеделна обука за високи полициски претставници. 
Иницијативата заеднички ја водат Мисијата за полициска помош на Европската заедница во Албанија, американската Меѓународна криминално-истражна програма за помош при обука и албанскиот Полициски генерален директорат.
Во другите вести, владејачката Демократска партија (ДП) поднесе барање до претседателот на парламентот, Џозефина Топали, во кое се бара формирање на ад хок комисија за испитување на главниот обвинител Теодори Солаку. 
Потегот на ДП е дел од кампањата на партијата за смена на Солаку, за кој тврди дека е вклучен во организиран криминал. 
Солаку ги негираше обвинувањата како политички мотивирани. 
Главната опозициска Социјалистичка партија вели дека владата предводена од ДП се обидува да го одвлече вниманието од вистинските проблеми, како што е сиромаштијата. 
(Албански вести, People's Daily - 19/04/06; Газета Сот - 18/04/06)
