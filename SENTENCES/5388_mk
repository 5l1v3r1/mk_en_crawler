22/09/2010
Од Мишко Талевски за Southeast European Times во Скопје – 21/09/10
Вахабизмот предизвикува сé поголема загриженост, но не претставува закана по безбедноста, се согласија македонската министерка за внатрешни работи, Гордана Јанкуловска, и нејзиниот српски колега во посета на земјата, Ивица Дачиќ, за време на разговорите изминатиот викенд.
„Овие групи се следат повеќе од година и во моментов не претставуваат голема опасност по безбедноста во двете земји.
Сепак, постои опасност регионот да стане база за регрутирање на терористи“, рече Дачиќ по состанокот со Јанкуловска во саботата (18-ти септември).
Over the past several months, groups affiliated with the conservative Wahhabi movement have taken control of five mosques, and the split among Macedonia's Muslims appears to be deepening.
The Islamic Community (IVZ) is at sharp odds with hardliners led by Ramadan Ramadani.
Водачот на ИВЗ, Сулејман Реџепи, ја повика „владата, партиите на Албанците во Македонија, странските дипломати, особено амбасадите на САД и ЕУ, да ја подржат ИВЗ и да ги преземат [сите] мерки против овие радикални елементи“.
За време на Рамазан, радикалниот косовски имам Сефкет Красниќи одржа молитва на скопскиот стадион „Чаир“, привлекувајќи неколку илјадници луѓе.
Тој ја шокираше земјата со своите жигосувања на Мајка Тереза, која е родена во областа на Скопје, и која многумина ја сметаат за светица.
„Таа припаѓа на средината од пеколот бидејќи не веруваше во Алах, пророкот и Куранот ...
Иако веруваше во Господ нејзиното веруваше беше нецелосно, со недостатоци.
Господ не прифаќа такво верување“, рече Красниќи.
Ваквите коментари можат да дојдат само од „болни умови“ и не го одразуваат главното мислење на муслиманите, рече Панде Лазаревски, професор на Скопскиот универзитет.
„Муслиманите во Македонија се резумни луѓе и знаат кој пат е вистинскиот“, рече тој за SETimes.
„Дали е овој говор во функција на побрз влез на Македонија во НАТО и во ЕУ, и за зголемени инвестиции?
Кој обезбедува логистика за ваквите луѓе да проповедаат тука?“, рече скопјанецот Јован Ристовски (45).
Особено загрижени се муслиманите лојални на ИВЗ.
„Секој муслиман се згрозува од вакви говори и начин на размислување.
Луѓето кои го имаат Господ на својата уста, но ѓаволот во своето срце не заслужуваат внимание.
Тие едноставно не знаат кои се вистинските човечки вредности“, рече 37-годишниот Имер Сулејман, Албанец од Скопје.
Красниќи, наводно, бил поканет од невладината организација Калаја Шкуп, но ваква невладина организација не е ставена на списокот на македонскиот централен регистар.
„Комитетот за односи со верските заедници е единствената власт која обезбедува дозволи за странците да изведуваат верски ритуали, но само на барање на законски регистрирана верска заедница, во овој случај ИВЗ.
Бидејќи не добивме барање од нив, не му издадовме дозвола на Красниќи“, објасни претседателката на Комитетот, Валентина Божиновска.
Водачот на вахабистите Рамадани негираше дека ја организирал посетата на Красниќи, но имаше многу пофалби за имамот кој зборува без заобиколување во своите говори.
„Ако јас го викнев гостинот, ќе бев горд на тоа и немаше да го кријам тој [факт].
Тој е голем интелектуалец, доктор на науки, со богата кариера“, рече Рамадани.
