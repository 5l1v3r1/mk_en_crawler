20/03/2008
БЕЛГРАД, Србијa -- Пред вонредните избори на 11-ти мај Српската социјалистичка партија (СПС) планира да формира коалиција со Партијата на обединетите пензионери на Србија (ПУПС) и Единствена Србија (ЈС).
Водачот на СПС, Ивица Дачиќ, за новинската агенција Танјуг во средата (19-ти март) изјави дека целта на коалицијата СПС-ПУПС-ЈС ќе биде борба за националните интереси и воспоставување на земја на социјалната правда.
Доцна во вторникот, Демократската партија (ДС) на претседателот Борис Тадиќ одлучи да учествува со заедничка листа со Г17 Плус, Демократската партија на Санџак, Лигата на војводинските социјалдемократи и Српското движење за обнова.
Листата, која ќе се вика „За европска Србија -- Борис Тадиќ“ ќе биде направена само за парламентарните избори.
Локалните избори ќе се одржат истиот ден.
(Б92, Taнјуг, Бетa - 19/03/08;
БИРН- 18/03/08)
