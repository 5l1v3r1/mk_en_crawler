14/12/2004
САРАЕВО, Босна и Херцеговина (БиХ) -- Двајцата најбарани обвинети од страна на Трибуналот на ОН за воени злосторства -- Радован Караџиќ и Ратко Младиќ -- се кријат во Република Српска, објави во вторникот (14-ти декември) дневниот весник Дневни аваз, цитирајќи функционер од државната Агенција за разузнавање на БиХ. 
Весникот, исто така, објави дека се во тек разговори со двајцата обвинети за евентуално нивно предавање. 
Се вели дека во разговорите се вклучени српски претставници и претставници на РС.
Во меѓувреме, локалниот печат и понатаму шпекулира за тоа дали еден друг обвинет, поранешниот генерал во Армијата на босанските Срби, Винко Пандуровиќ, ќе се согласи да им се предаде на властите на РС. 
Новинарите велат дека тој се наоѓа во притвор во Србија. 
(Дневни аваз, Независне новине, Данас - 14/12/04; Фена - 13/12/04)
