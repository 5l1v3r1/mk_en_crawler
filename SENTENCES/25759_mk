22/09/2009
ПРИШТИНА, Косово -- Косово и Србија може да разговараат само како две суверени држави и само за прашања кои се однесуваат на меѓудржавните интереси, рекоа водачите во Приштина во понеделникот (21-ви септември). 
Реагирајќи на изјавата од Белград за можните идни разговори, кои би се одржале откако Меѓународниот суд на правдата (МСП) ќе ја изрече својата пресуда во врска со законитоста на косовската независност, премиерот Хашим Тачи рече дека одлуката на МСП не смее да се политизира. 
Тој, исто така, изрази увереност за случајот на Косово. 
„Имаме силен и професионален тим составен од локални и меѓународни претставници, кои ќе го застапуваат правото на Косово и тоа право ќе победи“, рече Тачи. 
(Косова Сот, Коха Диторе - 22/09/09; РТК, Кохавижн - 21/09/09)
