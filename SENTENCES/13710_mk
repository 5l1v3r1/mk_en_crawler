21/10/2005
ХАГ, Холандија -- Главниот обвинител на ОН, Карла дел Понте, во четвртокот (20-ти октомври) поднесе официјална жалба за одлуката на Трибуналот на ОН да му дозволи на поранешниот косовски премиер, Рамуш Харадинај, да учествува во политичкиот живот. 
Поранешниот командант на ОВК доби условна слобода по своето доброволно предавање на судот. 
Дел Понте тврди дека одлуката на судиите му се даваат премногу дискрециони права на УНМИК, кој доби овластување да ги одобрува политичките активности на Харадинај. 
Истовремено, обвинителот тврди дека Трибуналот не ги зел предвид противењата и загриженоста на жртвите и потенцијалните сведоци.
Во другите вести, рускиот постојан претставник во ОН, Андреј Денисов, во интервјуто објавено во петокот изјави дека неговата земја смета оти е вистинско време ОН да се посветат на прашањето на конечниот статус на Косово. 
Советот за безбедност ќе одлучува по ова прашање следната недела. 
(AФП, Интерфакс - 20/10/05)
