23/05/2007
СОФИЈА, Бугарија -- Поделените десничарски опозициски партии во земјата посочија дека е можно да се консолидираат, откако ниту една од трите десничарски партии -- Сојузот на демократските сили (УДФ), Демократите за посилна Бугарија (ДСБ) и Сојузот на слободните демократи -- не освои места на неделните избори за Европскиот парламент. 
Сите три партии не го исполнија прагот од 5,56 отсто, што резултираше со оставки на водачот на УДФ, Петар Стојанов, и водачот на ДСБ, Иван Костов. 
Двајцата посочија дека нивното излегување отвора можност за консолидација под ново раководство.
Во другите вести од вторникот, претседателот Георги Парванов, поранешен водач на Бугарската социјалистичка партија (БСП), ја критикуваше владејачката коалиција, особено поголемиот владин партнер БСП, за резултатите на изборите во неделата. 
Новоформираната партија ГЕРБ на популистот Бојко Борисов, градоначалник на Софија, ја победи БСП и помалиот владин партнер, Движењето за правата и слободите на етничките Турци. 
Парванов рече дека овие резултати и нискиот одѕив на гласачите ја покажува потребата од промена на функционирањето на политичкиот систем. 
(Сега, Монитор - 23/05/07; Meдиапул, Дарик, News.bg - 22/05/07)
