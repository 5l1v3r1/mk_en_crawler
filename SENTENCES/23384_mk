25/05/2009
AНКАРА, Турција -- Безбедносните сили убија двајца членови на терористичката Курдистанска работничка партија (ПКК) за време на безбедносната операција во источната провинција Мус, рече во неделата (24-ти мај) гувернерот Ердоган Бекташ.
Борбите се водеа во градот Малазгирт, во напорите за утврдување дали ПКК била одговорна за нападот на полициската станица во Малазгирт минатата година, при кој загина еден полицаец, а тројца други беа ранети, рече гувернерот.
Исто така во неделата, при експлозија во југоисточниот град Хакари беше ранет најмалку еден полицаец, објавија медиумите.
Експлозијата се случи пред административната зграда.
Во другите вести од неделата, прокурдската Партија за демократско општество (ДТП) повика на прекин на операциите против ПКК и мирно решение за курдското прашање, за време на митингот во Истанбул.
„Решението не доаѓа со убиените“, рече заменик-водачот на ДТП, Емине Ајна, пред насобраниот народ.
(Заман, Сабах, Радикал - 25/05/09;
Новинска агенција Анадолу, Хуријет, АФП - 24/05/09)
