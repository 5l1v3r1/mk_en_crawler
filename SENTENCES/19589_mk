24/01/2008
САРАЕВО, Босна и Херцеговина (БиХ) -- Владата ќе протера сириски исламски борец осомничен за врски со терористички групи. 
Имад ал-Хусини, познат и како Абу Хамза, се бореше на страната на муслиманите за време на конфликтот во периодот 1992-1995 година и доби босанско државјанство. 
Тој е во моментов заменик-претседател на организацијата на босанските муџахедини ветерани. 
Полицијата вели дека тој ќе биде депортиран во рок од две недели во соседна Хрватска бидејќи оттаму влегол во БиХ. 
Ал-Хусини вели дека неговиот живот ќе биде загрозен ако биде испратен назад во Сирија. 
Владата на БиХ формираше специјална комисија да го преиспита државјанството што им беше доделено на илјадници странци за време и по конфликтот. 
Неколку стотици случаи се повлечени досега. 
(AКИ, Независне новине, РТРС, Макфакс - 23/01/08)
