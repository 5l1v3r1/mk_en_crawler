28/10/2005
(Разни извори – 21/10/05 - 28/10/05)
Бугарската влада ги усвои нацрт-измените на законот за акцизи, со кој се воведуваат повисоки стапки за поголем број производи, вклучувајќи ги и цигарите, алкохолот и горивото, почнувајќи од 2006 година. 
Министерството за финансии од ова зголемување предвидува дополнителен буџетски прилив од околу 219 милиони евра.
***
Мисијата на ММФ во Tурција ги заврши разговорите за првиот и вторниот преглед во рамките на стенд-бај аранжманот со Фондот во висина од 10 милијарди американски долари. 
Двете страни се согласија реформите на социјалното осигурување -- клучен услов на ММФ -- да бидат одложени до 2006 година. 
Одборот на ММФ сега се очекува да даде зелено светло за реализирање на првата транша од 1,6 милијарди американски долари.
***
Претставникот на ММФ во Босна и Херцеговинa, Грејм Слек, на 25-ти октомври рече дека главниот услов од новиот стенд-бај аранжман на ММФ е навременото усвојување на буџетот за 2006 година и спроведувањето на фискалната политика. 
Тој изрази загриженост во врска со репрограмирањето на долговите на претпријатието, истакнувајќи дека 71 отсто од државните претпријатија акумулираат загуби.
***
Српската агенција за приватизација ја состави потесната листа на осум од иницијалните десет понуди на претпријатија и конзорциуми кои аплицираат за местото на консултант за приватизација за државната рафинерија НИС. 
Помеѓу избраните претпријатија се „Морган Стенли“, „Мерил Линч“ и „БНП Парибас“. 
Тие сега ќе бидат поканети да поднесат финални понуди, за да може изборната процедура да биде финализирана во рок од три месеци.
***
На 26-ти октомври во Сараево беше потпишан договор за одржливи приходи за проектот вреден 2,1 милиони евра финансиран од програмата ЕУ КАРДС за Босна и Херцеговинa. 
Иницијативата предвидува изградба на 158 згради во четири области, реконструкција на инфраструктурата и зајакнување на локалната администрација.
***
Грчкиот извоз се зголеми за 9,9 отсто за период од една година, достигнувајќи 8,7 милијарди евра од јануари до септември 2005 година, покажаа податоците на Одборот за надворешна трговија. 
Германија и Италија останаа двата главни пазари за грчки извоз.
***
Maкедонското индустриско производство се зголеми за 9,4 отсто за период од една година во септември 2005 година, според официјалните податоци. 
Зголемувањето се припишува, главно, на зголеменото производство во преработувачката индустрија и рударството. 
Во септември индустриското производство, исто така, забележа зголемување од 10,5 отсто, во споредба со претходниот месец.
***
Maкедонската регулаторна комисија за енергија му издаде лиценца за пренос и управување со системот на природен гас на јавното претпријатие „Гама“, додека за трговија со природен гас на приватното претпријатие „Макпетрол“. 
Комисијата вели дека ќе одлучи за новите цени за преносот на природен гас до средината на ноември.
***
Австриската „Ерсте банка“ и португалската „Банко комерциал португес“ се ставени на потесната листа од вкупно седум потенцијални купувачи на тендерот за приватизација на најголемата банка во Романија, БЦР. 
Двете институции следната недела ќе ги започнат разговорите за купување ма 61,88 отсто од БЦР.
