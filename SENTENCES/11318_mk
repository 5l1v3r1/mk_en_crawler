23/06/2005
ТИРАНА, Албанија -- Шефот на Присуството на ОБСЕ во Албанија, амбасадорот Павел Вацек, изрази загриженост поради однесувањето на локалните политичари и кандидати пред парламентарните избори на 3-ти јули. 
Во интервјуто за Радио Слободна Европа во четвртокот (23-ти јуни), кое беше цитирано од локалните медиуми, Вацек предупредува дека некои кандидати не се однесуваат целосно според Кодексот на однесување, кој партиите го усвоија со цел да се осигурат највисоки демократски стандарди. 
Тој потврди дека изборите ќе бидат клучен тест за албанската политичка зрелост.
Исто така во четвртокот, претседателот Алфред Мојсиу побара од сите партии да го почитуваат Кодексот на однесување. 
Мојсиу рече дека неговите неодамнешни состаноци со водачите на најголемите партии имале за цел осигурување на мирна и демократска атмосфера во очекување на изборите. 
(Албански вести, веб-страница на албанскиот претседател - 23/06/05)
