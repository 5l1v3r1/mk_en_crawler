23/05/2006
САРАЕВО, Босна и Херцеговина (БиХ) -- Техничките разговори помеѓу БиХ и Европската комисија за олеснување на визниот режим за граѓаните на БиХ ќе бидат отворени на 30-ти мај во Брисел, според соопштението од понеделникот (22-ри мај).
Тимот од БиХ, предводен од секретарот на Министерството за безбедност, Бакир Даутбашиќ, треба да претстави извештај за напредокот на земјата во хармонизирањето на својот закон за миграција и азил со критериумите на ЕУ.
Унијата неодамна започна иницијатива за укинување на визите со Македонија и Србија и Црна Гора.
Во другите вести од понеделникот, во Сараево беше отворена 28-та конференција на полициските шефови од најголемите европски градови.
На конференцијата учествуваа претставници на 33 градови, како и претставници на Полициската мисија на ЕУ во БиХ, на Меѓународната криминално-истражна програма за обука, како и на Американската амбасада во БиХ.
(Дневни аваз, Независне новине - 23/05/06;
ПБС БиХ - 22/05/06)
