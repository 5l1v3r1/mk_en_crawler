28/01/2007
СКОПЈЕ, Македонија -- Најголемата партија на етничките Албанци, Демократската унија за интеграција, во саботата (27-ми јануари) потврди дека ќе го бојкотира македонскиот парламент, и покрај силниот меѓународен притисок во врска со потребата од политички дијалог.
ДУИ ја обвини владејачката коалиција дека го крши т.н. Бадинтеров принцип, според кој законите поврзани со малцинствата мора да добијат убедлива поддршка од малцинските партии за истите да бидат одобрени.
Минатата недела партнерот на ДУИ, Партијата за демократски просперитет (ПДП), исто така, најави бојкот.
Во петокот американската амбасадорка во Македонија, Џилијан А.Миловановиќ, ги повика партиите да ја преиспитаат својата одлука.
Таа рече дека етничките Албанци гласале за тоа кандидатите на ДУИ и ПДП да ги претставуваат во парламентот.
(Teлма ТВ, Макфакс - 27/01/07)
