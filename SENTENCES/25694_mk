20/11/2009
САРАЕВО, Босна и Херцеговина (БиХ) -- Политичките директори на Управниот одбор на Советот за спроведување на мирот (ПИК) не разговараа за трансформирање на Канцеларијата на високиот претставник (КВП) во Канцеларија на специјалниот претставник на ЕУ, бидејќи потребните предуслови не се исполнети. 
Земјите-членки на ЕУ од Управниот одбор на ПИК, исто така, истакнаа дека апликацијата за членство на БиХ во ЕУ не може да се разгледува сé додека постои КВП. 
Управниот одбор го заврши својот дводневен состанок во Сараево во четвртокот (19-ти ноември).
По состанокот, високиот претставник Валентин Инцко за новинарите изјави дека единствениот конкретен напредок што е регистриран неодамна произлегува од работата на тимот на КВП, а тоа е каталогизацијата на државниот имот. 
Пописот треба да биде завршен за две до три недели, додаде тој. 
Инцко рече дека Управниот одбор на ПИК го пофалил напредокот на БИХ во исполнувањето на критерумите за визната либерализација и ја охрабрил земјата да продолжи со овие напори. 
(РТРС, Срна, Фена, Дневни аваз, Онаса, ОХР - 19/11/09)
