13/04/2010
БУКУРЕШТ, Романијa -- Министерот за транспорт, Раду Берчеану, во понеделникот (12-ти април) ја преживеа иницијативата за гласање недоверба, при што 65 сенатори го поддржаа, а 47 се спротивставија.
Иницијативата беше на опозициската Социјалдемократска партија, која тврди дека Министерството за транспорт во последно време дозволи премногу нерегуларности.
Владата неодамна усвои нова легислатива за борба против нелиценцираните транспортни и шпедитерски претпријатија.
Барчеану, исто така, е критикуван за лошата состојба на транспортната инфраструктура во земјата.
Ова е последна од серијата неуспешни обиди за смена на различни владини членови.
Претходни цели беа министерот за образование, Даниел Фунериу, министерот за труд, Михаи Сеитан, и министерот за здравство, Чеке Атила.
(Реалитатеа, Зиара, Котидианул - 12/04/10)
