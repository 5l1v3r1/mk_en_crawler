10/04/2006
БЕЛГРАД, Србија и Црна Гора -- Неколку земји од Југоисточна Европа (ЈИЕ) се во состојба на готовност поради покачувањето на нивоата на реката Дунав и приточната река Сава.
Во Србија властите во Белград и Нови Сад воведоа вонредни мерки бидејќи Дунав во неделата (9-ти април) достигна рекордна висина од 740 сантиметри.
Од населението беше побарано да помогнат во мониторингот на најризичните области и да учествуваат во поставувањето на песочни вреќи и другите активности за засилување.
Во соседна Хрватска воведени се вонредни мерки во градовите Осиек и Вуковар.
Дунав во неделата се крена на 707 сантиметри и 711 сантиметри, респективно.
Во Бугарија властите велат дека најкритични области се Видин, Лом и Никопол, каде што нивото на реката во понеделникот достигна 868 сантиметри.
Надојдените води поплавија неколку локални објекти.
Во Романија е воведена вонредна состојба во десет окрузи покрај реката.
Министерот за одбрана, Теодор Атанасиу, й нареди на армијата да биде подготвена за помош при евакуацијата.
Највисоки нивоа на водата се очекуваат на средината од оваа недела.
(Данас, Вечерњи лист, Монитор, Девет часот - 10/04/06;
AФП, Танјуг - 09/04/06)
