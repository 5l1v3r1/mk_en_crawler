09/07/2008
СТРАЗБУР, Франција -- Европскиот суд за човекови права (ЕСЧП) во вторникот (8-ми јули) одлучи дека 10-те отсто изборен праг во Турција не претставува кршење на човековите права. 
Тринаесет судии во Високиот суд ја потврдија пресудата, додека четворица се спротивставија. 
Со оваа одлука, судот ја отфрли тужбата поднесена во 2003 година од страна на двајца турски пратеници од распуштената Демократска народна партија (ДЕХАП), кои тврдеа дека изборниот праг значи кршење на европските човекови права.
Во другите вести, турските медиуми во вторникот објавија дека Министерството за правда назначило двајца инспектори да ја испитаат смртта на бизнизменот Кудиси Окир, кого полицијата го уапси за време на истрагата за екстремистичката група осомничена дека планирала државен удар. 
Окир, кој беше затворен 13 месеци, почина од рак во неделата, шест дена откако болницата почна да го лекува. 
Неговата сопруга тврди дека одложувањата во поставувањето дијагноза и неговото лекување довеле до негова смрт. 
(Заман, Тркиш прес, Сабах - 09/07/08, Хуријет, Полигазет - 08/07/08)
