12/09/2007
БРИСЕЛ, Белгија -- Конечниот статус на Косово не треба да биде адут во контекст на кандидатурата на Србија за членство во ЕУ, изјави шефот за безбедност на блокот за весникот „Блиц“ во вторникот (12-ти септември). 
Хавиер Солана одбегна серија прашања во врска со Косово, но рече дека трајното решние треба да се најде со преговори. 
„Се надеваме ... 
дека во декември ќе можеме да го поддржиме решението за кое ќе се согласат двете страни“, рече Солана. 
Запрашан околу можноста Србија да стане кандидатка за ЕУ во 2008 година, Солана рече дека единствена реална пречка е целосната соработка со Трибуналот на ОН во Хаг за воени злосторства.
Во Брисел во вторникот, Солана се состана со клучниот опозициски водач во Косово, Хашим Тачи, кој е, исто така, и член на косовскиот преговарачки тим. 
Тој говореше за важноста на единствената позиција на ЕУ за Косово.
Во меѓувреме, во Приштина, претседателот Фатмир Сејдиу се состана со другите членови на преговарачкиот тим и рече дека тие подготвуваат стратегија за идните пријателски односи со Србија, за која рече дека ќе биде применета веднаш откако Косово ќе добие независност. 
(Блиц - 12/09/07; Teлеграфи, Топ-ченал, РТК, Танјуг, Косовапрес, Косова лајв - 11/09/07)
