23/01/2006
ИСТАНБУЛ, Турција -- Истанбулскиот суд Шишли се откажа од случајот против најпознатиот турски писател Орхан Памук. 
Тој беше обвинет за навреда на турскиот национален карактер зборувајќи за убиствата на Ерменците за време на Втората светска војна. 
Случајот предизвика загриженост во ЕУ во врска со слободата на говорот во Турција. 
Министерството за правда испрати писмо до судот велејќи дека истиот нема надлежност според новиот кривичен закон да го одобри судењето на писателот. 
Судот, наводно, се откажал од случајот по препорака на министерството. 
Судењето требаше да продолжи на 7-ми февруари.
Во другите вести, таџикистанскиот претседател Емомали Рахмонов во неделата ја заврши посетата на Турција. 
За време на посетата беше постигнат договор за зајакнување на билатералната соработка во политичкиот и економскиот сектор. 
(Њујорк тајмс, Ројтерс, АФП, АП, НТВ - 23/01/06; TurkishPress.com, Turks.US - 22/01/06)
