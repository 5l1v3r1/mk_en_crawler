05/05/2003
БАГДАТ, Ирак -- Полскиот министер за надворешни работи Влодзимиерз Цимотцевич во саботата (3-ти мај) изјави дека на крајот на мај во Ирак ќе бидат распоредени мировни сили составени од десет нации. 
Земјата ќе биде поделена на три зони, при што САД, Велика Британија и Полска ќе управуваат со по една од нив. 
Меfународните медиуми ги цитираат американските официјални претставници кои велат дека Албанија, Бугарија, Украина, Италија, Шпанија, Данска и Холандија се седумте други нации кои ќе дадат придонес во новите сили. 
Бугарските и албанските трупи најверојатно ќе служат под полска или под британска команда.
Во другите вести, министерот за надворешни работи Соломон Паси во неделата се состана со јорданскиот крал Абдула II. 
Тие се фокусираа на реконструкцијата на повоен Ирак, а особено на потенцијалниот придонес на Бугарија во секторот на високата технологија. 
Реконструкцијата на Ирак беше исто така во фокусот на разговорите кои во саботата Паси ги оствари со својот кувајтски колега. 
(Ројтерс, АП, БТА, АФП - 04/05/03; БТА - 03/05/03)
