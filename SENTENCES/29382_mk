03/05/2010
БРИСЕЛ, Белгија -- Членките на Еврозоната и ММФ во неделата (2-ри мај) објавија дека се согласиле со пакетот помош од 110 милијарди евра за Грција во текот на следните три години. 
ЕУ ќе обезбеди 80 милијарди евра од тоа, додека остатокот ќе дојде од ММФ. 
Првата транша ќе биде ставена на располагање пред 19-ти мај, кога Грција ќе го оствари своето следно враќање на долгот. 
Договорот мора да биде допрва одобрен од некои парламенти во земјите-членки на еврозоната и од ММФ. 
Како возврат за помошта, Грција мора да спроведе остри мерки на штедење, вклучително и кратење на бонусите за јавните службеници, забрана за зголемување на платите во јавниот сектор и пензиите за најмалку три години, зголемување на стапката на ДДВ од 21 на 23 отсто, зголемување на даноците за горивото, алкохолот и тутунот за 10 отсто и оданочување на нелегалната изградба. 
Целта е да се соберат 30 милијарди евра во текот на следните три години, за да се донесе растечкиот дефицит на земјата под европската граница од 3 отсто од БДП. 
(ББС, АП, АНА-МПА, Ројтерс, АФП - 02/05/10)
