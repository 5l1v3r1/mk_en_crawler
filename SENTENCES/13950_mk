18/01/2006
САРАЕВО, Босна и Херцеговина (БиХ) -- Заедничката воена комисија за БиХ - која ја сочинуваат претставници на БиХ, ЕУФОР и НАТО - во вторникот (17-ти јануари) се состана во кампот Бутмир и рече дека намалувањето на бројот на воените објекти во земјата ќе биде приоритет оваа година.
Министерството за одбрана ги информираше членовите на комисијата за планираниот распоред на реформите и реструктуирањето.
Учесниците, исто така, разговараа за предавањето на новите надлежности од ЕУФОР на властите на БиХ.
Во другите вести од вторникот, ЕУФОР објави дека неговите војници откриле три тони оружје и муниција скриени во подземно депо во Козарска Дубица.
Местото им го открил некој локален жител.
(Независне новине - 18/01/06;
извори на ОХР, Фена, ПБС БиХ - 17/01/06)
