29/09/2008
СОФИЈА, Бугарија -- Белгиска јахта спаси двајца украински морнари од товарнито брод кој потона во бугарските води, во близина на црноморското крајбрежје во неделата (28-ми септември). 
Белгијците ги забележале двајцата како пловат на гумен чамец во близина на бугарскиот град Царево, соопшти Министерството за транспорт. 
Осуммина други членови на екипажот на бродот се водат за исчезнати. 
Украинскиот брод Толстој, кој пловеше под знаме на Северна Кореја, потона во Црното Море во близина на Капе Емине во саботата. 
Екипажот вклучуваше девет Украинци и еден руски капетан. 
Бродот превезувал старо железо од Русија за турското пристаниште Немрут.
Во другите вести, грузиски товарен брод потона во близина на северозападната провинција Кочаели во саботата. 
Бродот удрил на карпи во силното невреме, во близина на градот Кандира. 
Турските крајбрежни стражари успеаја да ги спасат сите 13 членови на екипажот. 
(БНТ, БНР, Novinite.com, Софија ечо, РИА Новости, Ројтерс, АП - 28/09/08; Хуријет, новинска агенција Анадолу - 27/09/08)
