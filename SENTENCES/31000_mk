08/02/2011
НИКОЗИЈА, Кипар -- Членовите на синдикатот на турските Кипарци и поддржувачите на левичарските партии во понеделникот (7-ми февруари) се приклучија на протестот во северниот дел од Никозија, против, како што ги нарекоа, „омаловажувачките“ изјави на турскиот премиер Реџеп Тајип Ердоган.
Во неделата тој ги повика властите таму да ги пронајдат учесниците на големиот митинг на 28-ми јануари против владината политика на штедење, која произлегува од протоколот со Турција.
Некои демонстранти држеа транспаренти со критики за турската интервенција -- а особено интервенцијата на Ердоган -- во нивните работи.
Организаторите на маршот од понеделникот пред Турската амбасада во северна Никозија и канцеларијата на водачот Дервиш Ероглу ветија дека ќе уследат масовни демонстрации.
(Сајпрус мејл - 08/02/11;
Ксинхуа, Хуријет - 07/02/11)
