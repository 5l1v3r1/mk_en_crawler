24/03/2008
AНКАРА, Турција -- Двајца етничките Курди загинаа во неделата (23-ти март), за време на судирите со полицијата во една област во југоистичниот дел од земјата, каде што веќе четири дена се одржуваат протести. 
Прославите по повод одбележувањето на пролетниот празник Навруз прераснаа насилни демонстрации за поддршка на терористичката Курдистанска работничка партија (ПКК). 
Околу 200 луѓе беа повредени, а други 20 беа уапсени. 
Едната жртва почина како последица на повредите од куршум во градот Јукшекова, додека другата почина во Ван.
Демонстрациите се проширија во провинциите Сиирт, Хаккари и Ван. 
Ситуацијата во неделата беше особено напната во Хаккари, каде што илјадници Курди се приклучија на митингот за поддршка на ПКК, гаѓајќи ја полицијата со камења и шишиња. 
Полицајците употребија солзавец за да ја растераат толпата. 
Тројца полицајци беа тешко повредени во екслозија, според новинската агенција Доган. 
Ситуацијата беше, исто така, напната и во Истанбул, каде што се одржа уште еден голем митинг. 
Илјадници Курди извикуваа слогани за поддршка на водачот на ПКК, Абдула Оџалан, кој одлежува доживотна затворска казна. 
(Доган, РИА Новости - 23/03/08)
