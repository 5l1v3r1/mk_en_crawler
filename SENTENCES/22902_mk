06/07/2008
БЕЛГРАД, Србија -- Демократската партија (ДС) и коалицијата предводена од Српската социјалистичка партија (СПС) -- вклучително и Партијата на пензионерите [ПУПС] и Единствена Србија [ЈС] постигнаа договор за коалиција. 
Водачите на ДС и СПС, претседателот Борис Тадиќ и Ивица Дачиќ, го одобрија договорот во петокот (4-ти јули). 
Според овој договор, коалицијата предводена од СПС ќе има пет од вкупно 27 министерски места, меѓу кои и првиот вицепремиер кој ќе биде истовремено и министер за внатрешни работи, заменикот-министер за труд и социјалната политика и министрите за рударство и енергија и инфраструктура и образование. 
Дачиќ одби да именува некој кандидат за местата, но набљудувачите очекуваат тој да го преземе Министерството за внатрешни работи. 
Дачиќ, исто така, објави дека новата владејачка коалиција ќе работи на неколку клучни принципи, како што е зачувувањето на територијалниот интегритет, напредокот во евроинтеграциите и економскиот развој, како и остварувањето социјална правда. 
Тадиќ и Дачиќ рекоа дека гласањето за доверба на новата влада се очекува следната недела. 
(Блиц, Данас - 05/07/08; Бета, РТС, Танјуг - 04/07/08)
