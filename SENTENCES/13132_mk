30/01/2006
БУКУРЕШТ, Романија -- Владата во петокот (27-ми јануари) ги одобри нацрт-договорите со кои се овластува Министерството за финансии да договори заеми во висина од 930 милиони евра од меѓународните финансиски институции за периодот 2006-2009 година.
Парите ќе бидат наменети за поддршка на проектите за домување и руралната инфраструктура, како и за реконструкција на системите за водоснабдување и канализација во неколку региони.
Владата, исто така, го одобри и договорот со Светската банка за кредит во висина од 110 милиони евра за поддршка на судските реформи.
Во другите вести, словенечкиот претседател Јанез Дрновшек во понеделникот ја започна дводневната посета на Романија.
Се очекува на агендата да доминираат прашањата кои се однесуваат на подготовките за пристапот на Романија и Бугарија во ЕУ, како и за идниот статус на Косово.
(Девет часот, Дневник, СТА - 30/01/06;
веб-страница на романската влада - 27/01/06)
