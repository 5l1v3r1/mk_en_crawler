11/02/2010
БАЊА ЛУКА, Босна и Херцеговина -- Парламентот на Република Српска (РС) во средата (10-ти февруари) го одобри предлог-законот за референдуми и иницијативите. 
Гласањето заврши со 46 гласови „за“ и 16 „против“. 
Шестмина пратенци се воздржаа од гласање. 
Бошњачките членови го бојкотираа гласањето, инсистирајќи на тоа дека предлог-законот претставува кршење на уставот и Дејтонскиот мировен договор. 
Новата мерка ги покрива техничките прашања врзани за референдумите, но не специфицира кои прашања ќе бидат поставени. 
Пратениците ги отфрлија измените предложени од опозицијата во врска со задолжителните референдуми во специфични случаи, како што е приклучувањето во воени пактови или измена на уставот. 
(РТРС, Онаса, Фена, Срна, Дневни аваз - 10/02/10)
