25/11/2010
БУКУРЕШТ, Романија -- ММФ очекува Романија да ги преземе сите мерки за спречување на примената на кратењето на данокот од доход одобрен од сенатот во вторникот (23-ти ноември), предупреди во средата Џефри Френкс, шеф на мисијата на Фондот во Романија.
Френкс рече дека кратењето на данокот од 16 на 10 отсто, предизвикува загриженост во врска со остварувањата на целта за дефицит на БДП од 4,4 отсто следната година -- услов за исплата на следната транша од стенд-бај аранжманот на земјата со Фондот.
Френкс истакна дека намалувањето на рамниот данок не е во согласност со среднорочната фискална стратегија за која владата постигна согласност со ММФ.
Романија е во стенд-бај аранжман од 20 милијари евра со ММФ, Европската комисија и Светската банка.
Шестата мисија на преглед на ММФ беше извршена во октомври и беше проследена со одложување на исплатата на следната транша од декември за јануари следната година, бидејќи владата мора да исполни неколку предуслови.
(Зиарул финансиар - 25/11/10;
AП, Медиафакс - 24/11/10)
