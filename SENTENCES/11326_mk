26/07/2005
СОФИЈА, Бугарија -- Бугарскиот парламент во вторникот (26-ти јули) не гласаше за новата влада предложена од страна на водачот на Бугарската социјалистичка партија (БСП) и мандатор, Сергеј Станишев, поради недоволно кворум.
Сите претставници на партиите од центарот и десничарските партии ја напуштија собраниската сала набргу по започнувањето на расправата за составот на новата влада.
Тие како причина за својата одлука го наведоа незадоволството од начинот на кој претседателот на парламентот, Георги Пирински, ја водел седницата.
Преостанатите 116 пратеници од БСП и нејзиниот коалициски партнер, Движењето за правата и слободите, го немаа потребниот кворум и Пирински ја прекина седницата.
Сé уште не е познато кога ќе се одржи гласањето.
(БНT - 26/07/05)
