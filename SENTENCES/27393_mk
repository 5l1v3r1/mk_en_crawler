30/11/2010
ПРИШТИНА, Косово -- Известувачот на Европскиот парламент (ЕП) за Косово, Улрике Лунацек, во понеделникот (29-ти ноември) ги повика политичарите да не даваат предвидувања или ветувања за визната либерализација.
Таа одговараше.на изјавата на премиерот во заминување Хашим Тачи, кој рече дека Косово ќе добие визна либерализација со ЕУ за 15 месеци.
Тачи, исто така, вети дека ќе се погрижи ова да се оствари ако добие втор мандат на предвремените избори следниот месец.
Лунацек го повика Тачи да го специфицира документот или претставникот кој споменал датум во врска со визите за Косово.
„Ќе барам од владата што е на власт да почека да дојде мисијата тука следната недела и да види што е спроведено“, рече таа во Приштина.
Таа ги повика косовските власти да работат и да докажат дека условите за укинувањето на визите се исполнети.
(Коха Диторе, Зери, Експрес - 30/11/10;
Aрта ТВ, Кохавижн, РТК - 29/11/10)
