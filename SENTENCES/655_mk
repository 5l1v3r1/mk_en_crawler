23/11/2005
(Разни извори – 16/11/05 – 23/11/05)
Четириесетишестиот Меѓународен филмски фестивал во Солун започна во вториот по големина град во Грција со прикажувањето на филмот „Пекол“ на босанскиот режисер Данис Тановиќ.
На фестивалот учествуваат околу 200 филмови и истиот ќе трае до 27-ми ноември.
Еден од најголемите светски диригенти, Индиецот Зубин Мехта, ќе настапи во Белград со Белградската филхармонија на 26-ти и 27-ми ноември.
Словенечката алтистка Мирјана Липовшек ќе биде солист.
Во Брашов, Романија, оваа недела се одржува седумнаесеттиот Фестивал на современета драма.
Настанот е организиран од романското Министерство за култура, Романскиот театарски сојуз и општинските власти.
Десет бугарски автори учествуваа на овогодинешниот литературен настан „Литературата во есен“ кој се одржа во Виена од 11-ти до 13-ти ноември.
Новообјавената антологија на бугарската фикција, исто така, беше презентирана за време на настанот, кој беше организиран од страна на сојузот Alte Schmiede Kunstverein Wien.
Изложбата на босанскиот уметник Златан Ибрахимпашиќ беше отворена во галеријата „Колегиум артистикум“ во Сараево на 22-ри ноември.
Насловен како „Сараевски воени постери“ настанот беше организиран по повод десетгодишнината од Дејтонскиот мировен договор.
Делата од 20-тиот натпревар на уметничка фотографија во Куманово беа изложени во овој македонски град.
На овогодинешниот натпревар победи Дарко Петровски, а награди добија и Марјан Јаневски и Ерол Бајрам.
На изложбата беа прикажани вкупно 73 дела на 27 автори.
