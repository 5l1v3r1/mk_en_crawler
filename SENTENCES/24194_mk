15/07/2009
САРАЕВО, Босна и Херцеговина (БиХ) -- Босанската парламентарна група во парламентот на Република Српска (РС) во понеделникот (13-ти мај) се закани дека ќе ја бојкотира работата додека не добие повеќе влијание во законодавниот дом. 
Како малцинство, тие се рутински надгласувани од другите пратеници. 
Последниот повод дојде минатата недела, откако Уставниот суд на РС го избриша префиксот „босански“ од имињата на два града -- Босански Брод и Босанска Костуница. 
Додека претседателот на РС Рајко Кузмановиќ го осуди потегот на Босанците за блокирање на работата на парламентот, заменик-претседателот Адил Османовиќ, и самиот Босанец, ја поддржа одлуката, велејќи дека Босанците немале друг избор освен да си ги бранат своите уставни права. 
Пратениците треба да дебатираат за клучни мерки во врска со буџетот за 2009 година и да го ратификуваат стенд-бај договорот со ММФ од 1,2 милијарди евра. 
(Aваз, Фена, Срна, Pincom.info, БХРТ - 14/07/09)
