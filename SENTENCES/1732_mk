21/03/2012
Во неделата (18.
март), повеќе од 10.000 лица се вклучија во протестот што се одржа во Подгорица на плоштадот „Република“ и настапија здружено против сиромаштијата и корупцијата во Црна Гора.
Инсистираа дека Владата треба да покаже конкретни резултати во решавањето на општествените и на економските проблеми и побараа иследување на коруптивните практики при приватизирањето на државната сопственост.
Во саботата (17.
март), главниот економист на Светската Банка за Европа и за Централна Азија, Индермит Гил, рече дека Албанија треба да внимава околу долгот на својата Влада што е висок за земја со просечни приходи.
Јавниот долг на Албанија изнесува околу 60 отсто од БДП, а според Гил треба да се намали на 40 отсто.
Во саботата (17.
март), претседателот на претседателството на БиХ, Бакир Изетбеговиќ, рече дека на Босна и Херцеговина (БиХ) ѝ требаат турски инвестиции.
На состанокот со турскиот заменик премиер, Али Бабакан, и со министерот за земјоделие и за расплодување стока, Мехди Екер во Сараево, Изетбеговиќ изрази надеж дека ќе види многу турски бизнисмени на третиот сараевски бизнис-форум што се одржува од 16 до 18 мај.
Во петокот (16.
март), премиерот на Бугарија, Бојко Борисов, рече дека неговата земја најверојатно ќе се повлече од договорот со нуклеарната компанија во руска сопственост „Атомстројекспорт“ за изградба на нуклеарна централа во Белене, град на брегот на Дунав.
Бугарија ќе плати за еден од нарачаните реактори кој веќе е изграден, додаде Борисов.
Во понеделникот (19.
март), хрватското претпријатие „Адриа сол“ ја лансираше најголемата соларна централа некогаш изградена во земјата.
Објектот во Кукуљаново, близу северо-јадранскиот град Риека, се наоѓа на покривот на погонот на фирмата за преработка на сол.
Ќе има годишно производство од повеќе од 300.000 kWh, што е доволно за снабдување на околу 100 домаќинства со електрична енергија.
Во понеделникот (19.
март), во годишниот извештај за земјата, Централната банка рече дека Грција ќе продолжи да биде во рецесија оваа година, и со тоа ќе ја обележи петата година по ред во негативна економска територија.
Според прогнозите, ослабената економија ќе се намали за 4,5% во 2012 година, пред да почне да заздравува во 2013 година.
Во петокот (16.
март), Романија одобри нацрт закон за либерализирање на цените на електричната енергија во земјата за индустриските потрошувачи и за домаќинствата што е во согласност со заложбата кон ММФ и ЕУ.
Според нацртот, регулираните цени за електричната енергија постепено ќе се напуштаат до крајот на 2013 година почнувајќи од септември, додека тие за домаќинствата ќе се напуштаат во фази до крајот на 2017 година, почнувајќи од јули 2013 година.
Владата треба да го одобри нацртот пред да стапи во сила.
На 14.
март, Владата на Босна и Херцеговина (БиХ), прогласи дека ќе започне нови разговори со ММФ во обид да обезбеди нов стенд-бај аранжман.
Земјата потпиша тригодишен стендбај аранжман од 1,1 милијарди евра со финансиската институција во 2009 година што истекува во јуни.
Според податоците објавени од страна на српската стопанска комора во понеделникот (19.
март), надворешниот долг на Србија пораснал 2,4 пати од 2000 година.
Од крајот на 2011 година, надворешниот долг на земјата изнесувал 24,1 милијарди евра.
(Разни извори - 14.03.2012 - 21.03.2012)
