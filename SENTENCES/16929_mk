05/04/2006
БЕЛГРАД, Србија и Црна Гора -- Поранешниот југословенски министер за надворешни работи, Горан Свилановиќ, сега висок функционер во Пактот за стабилност, смета дека случајот на Ратко Младиќ ќе биде решен до крајот на април. 
Во интервјуто објавено во средата (5-ти април) во подгорскиот весник „Република“, Свилановиќ предвидува дека српскиот премиер Воислав Коштуница ќе ги исполни ветувањата за апсење и екстрадирање на Младиќ во Хаг до крајот на овој месец.
Во вторникот Расим Љајиќ, министерот за човекови и малцински права задолжен за соработката на Србија и Црна Гора со Трибуналот на ОН за воени злосторства, рече дека Белград мора да го одржи својот збор во врска со Младиќ. 
Ако поранешниот воен командант на босанските Срби не му биде предаден на Хашкиот трибунал, тоа ќе го уништи кредибилитетот на земјата, рече Љајиќ. 
(Бета, Б92 - 05/04/06; УПИ - 04/04/06)
