22/08/2005
СОФИЈА, Бугарија -- Новиот министер за правда на државата, Георги Петканов, е оптимист дека изменетиот кривичен закон ќе биде целосно усвоен до крајот на септември. 
Петканов за националното радио во неделата (21-ви август) изјави дека е уверен оти законот, подготвен од страна на претходната администрација, ќе биде усвоен од парламентот на првата седница на крајот од август. 
Сепак, тој не ја исклучи можноста од вклучување на некои нацрт-измени предложени од Социјалистичката партија. 
Стапувањето на сила на новиот кривичен закон до ноември е една од обврските што ги презеде Бугарија, која се очекува да пристапи во ЕУ во 2007 година.
Во другите вести, властите во Софија во саботата објавија дека полицијата запленила повеќе од 250 килограми амфетамини во вредност од 40 милиони американски долари. 
Биле извршени три апсења. 
(Медиапул - 22/08/05; БНР, АФП - 21/08/05)
