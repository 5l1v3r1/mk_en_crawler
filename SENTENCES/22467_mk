11/09/2008
СКОПЈЕ, Македонија -- Претседателот Бранко Црвенковски во средата (10-ти септември) рече дека очекува специјалниот претставник на ОН, Метју Нимиц, да претстави нов предлог за решавање на долготрајниот спор околу името со Грција. 
„Во тој случај, ние ќе мора да направиме анализа на предлогот и да ги усогласиме нашите ставови“, изјави Црвенковски за новинарите. 
В четврток Нимиц ќе оствари нов круг разговори во Њујорк со грчкиот претставник Адамантиос Василакис и неговиот македонски колега, Никола Димитров. 
(Maкфакс, А1, ЕРТ, АНА-МПА, прес-центар на ОН - 10/09/08)
