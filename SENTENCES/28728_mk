12/10/2010
ЗАГРЕБ, Хрватска -- Опозициската Хрватска народна партија (ХНС) и Хрватската партија на пензионерите (ХСУ) ќе настапат како коалиција на општите избори закажани за ноември 2011 година.
Ова уследи по договорот потпишан од страна на нивните водачи -- Радимир Чачиќ од ХНС и Силвано Хреља од ХСУ, објавија локалните медиуми во понеделникот (11-ти октомври).
Во поглед на големината, коалицијата ќе биде трета во моментов, по опозициската Социјалдемократска партија (СДП) и поголемата партија во владејачката коалиција Хрватската демократска заедница.
ХНС и ХСУ моментно се дел од неформална опозициска коалиција, заедно со СДП и Истарското демократско собрание.
(Пословни дневник, Вечерњи лист - 11/10/10)
