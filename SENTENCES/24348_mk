13/07/2009
AТИНА, Грција -- Земјата се соочува со закана од пандемија на грипот Х1Н1, со оглед на новите случаи на пренесување меѓу Грците, наспроти оние кои доаѓаат од странство, локалните медиуми го цитираа министерот за здравство, Димитрис Аврамопулос, во петокот (10-ти јули). 
Тој рече дека една третина од населението е под ризик да се инфицира со свинскиот грип во пандемијата што може да трае 12-15 месеци. 
Министерот, исто така, предупреди дека ако вирусот се промени и стане поагресивен, 54 отсто од населението може да се зарази. 
„Не можеме да ја отфрлиме можноста од смртни случаи во Грција како резултат на новиот грип“, изјави тој на прес-конференција.
Во Грција сега се пријавени 201 случај, од кои 78 отсто се луѓе кои допатувале во Грција од странство, рече Аврамопулос. 
Во последниве две недели властите забележаа зголемување во секундарното пренесување на вирусот, како и микроепидемија. 
(AНА-МПА, ЕРТ, Та Неа, Елефтерос, Вима, Катимерини, Нафтемборики, УПИ - 10/07/09)
