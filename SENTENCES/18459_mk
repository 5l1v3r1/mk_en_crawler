12/07/2007
ХАГ, Холандија -- Апелационата комисија на Трибуналот на ОН во средата (11-ти јули) одлучи дека воениот водач на паравојската на босанските Срби мора да биде суден во Хаг, наместо во Сараево.
Оваа пресуда е спротивна на претходната одлука на Трибуналот за предавање на случајот на Милан Лукиќ на судот за воени злосторства во Босна и Херцеговина.
Како водач на паравоената група позната како „Одмаздници“ или „Бели орли“, Лукиќ е обвинет за убиствата на повеќе од 100 муслимани во областа на Вишеград.
Апелационата комисија рече дека нему треба да му суди Трибуналот на ОН поради тежината на злосторствата за кои е обвинет.
(Ројтерс, Танјуг - 11/07/07)
