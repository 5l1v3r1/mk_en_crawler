25/02/2011
ЛОНДОН, Велика Британија -- Амнести интернешнал во четвртокот (24-ти февруари) ги повика српските власти „двојно да ги зголемат своите напори“ за изведување пред лицето на правдата на виновните за убиствата на косовските Албанци и последователното прикривање на злосторствата. 
Според Никола Дакворт, шеф на Програмата за Европа и Централна Азија на организацијата, властите во Белград треба да обезбедат поголема поддршка за обвинителството, со оглед на големиот број исчезнати жртви од косовските Албанци во конфликтот од 1999 година. 
Нивните роднини „заслужуваат правда и мора да им се каже за судбината и локацијата на членовите на нивните семејства“, рече Дакворт. 
Неговата изјава уследи откако Хашкиот трибунал за воени злосторства го осуди поранешниот српски полициски офицер Властимир Ѓорѓевиќ на 27 години затвор за злосторства извршени врз косовските Албанци. 
(веб-страница на Амнести интернешнал, Блиц, Танјуг - 24/02/11)
