02/05/2006
БАЊА ЛУКА, Босна и Херцеговина (БиХ) -- Претседателот на Република Српска (РС), Драган Чавиќ, кој ја предводи Српската демократска партија (СДС), во понеделникот (1-ви мај) изјави дека оние кои ги отфрлија уставните измени во БиХ минатата недела направија „ужасна“ грешка. 
Тој предвиде дека нацрт-амандманите на крајот ќе бидат усвоени од парламентот на БиХ. 
Минатата среда долниот дом на БиХ ги отфрли амандманите, со само два гласа помалку за потребното двотретинско мнозинство.
Во другите вести, главниот обвинител на БиХ, Маринко Јурчевиќ, повика на измени кои ќе го забрзаат спроведувањето на случаите на воени злосторства. 
„Ние не можеме да работиме на случаите на воени злосторства 100 години. 
Злосторствата не застаруваат, но еден фактор е тоа што луѓето биолошки умираат“, рече Јурчевиќ во интервјуто објавено во вторникот во „Дневни аваз“. 
Ако сегашните пречки се елиминираат, обвинителите би можеле да решат најмалку две-третини од случаите на воени злосторства во рок од десет години, додаде тој. 
(Дневни аваз - 02/05/06; РТРС, Срна, ПБС БиХ - 01/05/06)
