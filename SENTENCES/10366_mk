23/11/2004
ЗАГРЕБ, Хрватска -- Мисијата на ОБСЕ во Хрватска во понеделникот (22-ри ноември) издаде соопштение во кое од властите се бара да вложат поголеми напори за одржување на темпото на реформите. 
Шефот на мисијата, амбасадорот Питер Семнибај, рече дека и покрај тоа што земјата постигнува напредок во процесот на враќањето на бегалците и судските реформи, во другите области темпото е забавено.
Во другите вести, хрватскиот премиер Иво Санадер и неговиот српски колега Воислав Коштуница за време на телефонскиот разговор во понеделникот се согласија дека билатералната соработка е од најголемо значење за стабилност на регионот. 
Разговорот уследи по апсењето на тројца српски студенти во Загреб, што доби широк публицитет за време на викендот. 
Тие беа уапсени поради нарушување на јавниот ред. 
(Извештај за медиумите на ОБСЕ, ХИНА, ХРТ - 22/11/04)
