20/06/2006
ЗАГРЕБ, Хрватска -- Најголемата опозициска партија, Социјалдемократската партија (СДП), во понеделникот (19-ти јуни) започна иницијатива за интерпелација на владата. 
Како причина партијата ја наведува Пожешко-славонската жупанија, чиј буџет беше блокиран два и пол месеци поради стариот долг од 47 милиони евра. 
СДП, која има мнозинство во локалната жупаниска власт, тврди дека одолговлекувањето на враќањето на долгот од страна на владата има за цел да ја попречи работата на локалните партиски функционери. 
Претседателот Стипе Месиќ вети дека ќе разговара за ова прашање со премиерот Иво Санадер.
Во другите вести од понеделникот, Хрватска и ЕУ ја започнаа првата фаза од проверката за поглавјето од преговорите што се однесува на статистиката. 
Хрватските експерти проценија дека 50 отсто од домашната легислатива во ова област ги исполнува условите на ЕУ. 
(Нови лист, Вјесник - 20/06/06; ХРT - 19/06/06)
