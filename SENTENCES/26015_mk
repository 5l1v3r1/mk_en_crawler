17/09/2009
AНКАРА, Турција -- Полицијата во средата (16-ти септември) го објави апсењето на шест лица во врска со самоубиствените напади на Ал каеда во Истанбул во 2003 година, во кои загинаа десетици луѓе.
Досега, седум терористи, вклучително и еден сириски член на Ал каеда, се осудени на доживотен затвор за вмешаност во нападите.
Камиони, полни со експлозиви, удрија во две синагоги во Истанбул и убија 20 луѓе во 2003 година.
Во одделен напад на канцеларијата на банката ХСБЦ во центарот на градот, загинаа 30 луѓе.
Исто така во средата, ОБСЕ изрази загриженост во врска со рекордната парична казна од 2,5 милијарди американски долари за турскиот медиумски гигант Доган, заради неплатени даноци.
„Оваа сума ...
е без преседан и алармантна“, вели Миклош Харашти, претставник на ОБСЕ за слободата на медиумите, во писмото до турскиот министер за надворешни работи, Ахмет Давутоглу, додавајќи дека казната претставува закана по медиумскиот плурализам.
(Ројтерс, СНН, Тркиш дејли њус - 16/09/09)
