28/07/2009
БЕЛГРАД, Србија -- Расим Љајиќ, шефот на српскиот национален совет за соработка со Трибуналот на ОН за воени злосторства, во понеделникот (27-ми јули) рече дека Србија соработува со странски разузнавачки служби во потрагата по поранешниот воен командант на босанските Срби Ратко Младиќ, и дека оваа соработка наскоро ќе даде резултати.
„Невозможно е тој да им избега на поголем број домашни и странски разузнавачи“, Ројтерс ја цитираше изјавата на Љајиќ.
Тој додаде дека последната операција била спроведена пред една недела.
Холандија одбива да дозволи спроведување на претпристапниот договор на Србија со ЕУ -- потпишан во април 2008 година -- додека Младиќ не се најде во притвор.
Во другите вести од понеделникот, поранешниот водач на босанските Срби Радован Караџиќ поднесе жалба до Хашкиот трибунал за воени злосторства, барајќи да бидат прифатени неговите тврдења за наводен таен договор што го потпишал одамна со поранешниот американски претставник Ричард Холбрук.
Тој тврди дека кога бил на чело на Република Српска, Холбрук го убедил да се повлече од политиката во замена за заштита од кривично гонење во Хаг.
Претходно овој месец Трибуналот го отфрли барањето на Караџиќ да ги одбие сите обвиненија против него поради постоењето на на наводниот договор.
Холбрук тврди дека никогаш немало таков договор.
(Taнјуг, Ројтерс, Б92, Мондо, МИA - 27/07/09)
