26/10/2010
ЛУКСЕМБУРГ, Луксембург -- Министрите за надворешни работи на ЕУ, на состанокот во понеделникот (25-ти октомври) ја потврдија европската перспектива на земјите од Западен Балкан.
Тие потсетија дека секоја земја ќе биде оценета врз основа на своите заслуги, како и тоа дали ги исполнува критериумите од својот процес на интеграција во ЕУ.
Министрите за надворешни работи, исто така, изразија поддршка за престојниот дијалог меѓу Белград и Приштина и ја поддржаа визната либерализација за Босна и Херцеговина (БиХ) и Албанија.
Покрај тоа, тие ги повикаа политичките водачи на БиХ да се вклучат во конструктивен дијалог и да формираат нови влади кои ќе работат на доближување на земјата до ЕУ, истовремено воздржувајќи се од реторика на поделба.
(РТС, РТРС, Фена, Срна, Независне новине - 25/10/10)
