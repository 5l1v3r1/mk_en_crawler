18/06/2008
БЕЛГРАД, Србија -- Обвинителот за воени злосторства, Владимир Вукчевиќ, прими нова смртна закана, објави во вторникот (17-ти јуни) портпаролот на обвинителот, Бруно Векариќ. 
Заканата е поврзана со екстрадицијата на бегалецот обвинет за воени злосторства Стојан Жупљанин во Хаг следната недела. 
Полицијата го уапси во близина на Белград минатата недела. 
Повикот на приватниот телефон на Вукчевиќ е направен од Холандија. 
„Ова беше многу драматична и остра закана. 
Гласот рече дека апсењето на Жупљанин ќе биде последното што ќе се толерира, но на Вукчевиќ повеќе нема да му бидат простени екстрадиции“, рече Векариќ. 
По пренесувањето на Жупљанин во затворот во Белград следеше закана со бомба. 
Претходно оваа година полицијата откри заговор за атентат врз Вукчевиќ. 
(СРНА, РТС, Б92, Ројтерс, АП - 17/06/08)
