02/05/2005
ТИРАНА, Албанија -- Шефот на делегацијата на Европската комисија во Тирана, Луц Салцман, и министерот за европска интеграција, Ермелинда Мекши, во петокот (29-ти април) официјално ја отворија Европската недела.
Еднонеделната програма вклучува културни, социјални и политички настани поврзани со историјата на ЕУ и нејзините врски со Албанија, како и најновите настани во Унијата поврзани со регионот, и особено со Албанија.
Салцман рече дека прославата покажува оти патот до ЕУ не се состои само од тешки политички разговори, туку истиот вклучува и споделување на вредностите преку ваквите активности.
Исто така во петокот, министерот за образование, Луан Мемуши, издаде забрана за активностите на верските секти во училиштата.
На духовниците повеќе нема да им биде дозволен пристап во училиштата, по зголемувањето на бројот на самоубиствата помеѓу учениците.
Постои сомневање дека самоубиствата се резултат на влијанието на верските проповеди.
Министерството, исто така, одлучи да воведе психолошко советување за тинејџерите.
(Албански дневни вести, Кориери - 30/04/05)
