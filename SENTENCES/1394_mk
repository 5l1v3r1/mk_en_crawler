24/08/2009
Бројот на жители на Србија ќе падне за 20 отсто до 2050 година, покажуваат најновите статистички податоци според медиумските извештаи. 
Земјата се наоѓа на 4-тото место во Европа во поглед на демографскиот пад. 
Србија моментно има 7,3 милиони жители.
***
Бугарскиот aрхеолог Диана Димитрова и нејзиниот тим открија уникатен златен венец во неодбележана гробница во селото Крушаре. 
Гробницата ќе биде наречена „Китова могила“ во спомен на еден од најистакнатите бугарски археолози и специјалисти за тракиската култура, Георги Китов, сопругот на Димитрова. 
Китов почина ненадејно од срцев удар минатиот септември.
***
Плановите за изградба на нанотехнолошки центар се одложени, објави бугарскиот министер за финансии, Симеон Џанков, минатата недела. 
Проектот, спонзориран од ИБМ, беше одобрен од владата во мај. 
Центарот на 500 квадратни метрки требаше да биде отворен во 2010 година.
***
На 17-ти август започна 28-мио Меѓународен семинар за албански јазик, литература и култура, во присуство на околу 100 албанолози од целиот свет. 
Во рамките на настанот, кој завршува на 28-ми август, учесниците ќе претстават документи, предавања и научни трудови од областа на албанологијата, спроведени во текот на изминатата година.
***
Последната студија за изградбата на опсерваторија на врвот на планината Орлиакас во префектурата Гревена, северозападна Грција ќе биде готова во октомври. 
Изградбата треба да започна на почетокот од следната година. 
Во новата опсерваторија се очекува да се сместат три телескопи.
***
Новата топографска карта на Хрватскa -- со размер 1:25.000 -- се очекува да биде комплетирана на почетокот од 2010 година, објави хрватскиот весник Vjesnik минатата среда (19-ти август). 
Проектот чини 41 милион евра. 
Ова ќе биде прва ваква карта од независноста на земјата во 1991 година.
***
Првата летна школа за хрватски јазик започна во централниот далматински град Задар на 10-ти август. 
Настанот, кој заврши во неделата (23-ти август) привлече 23 студенти од десет европски земји. 
Целта на организаторите е промовирање на хрватската култура и наследство преку јазикот меѓу странските студенти.
(Разни извори – 17/08/09-24/08/09)
