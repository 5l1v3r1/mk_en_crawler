01/02/2011
СОФИЈА, Бугаријa -- Министерството за надворешни работи во понеделникот (31-ви јануари) објави дека испраќа владин авион да ги евакуира Бугарите од Египет, каде што веќе една недела се одржуваат масовни протести без преседан против владеењето на претседателот Хосни Мубарак.
Најмалку 102 лица загинаа од почетокот на протестите.
Во неделата Грција и Турција, исто така, започнаа со евакуација на своите граѓани.
Кипар, во меѓувреме, ги отвори своите аеродроми за авионите што ги транспортираат евакуираните од Каиро.
Првите летови со граѓани од Канада, САД, Германија, Холандија, Кина и Велика Британија пристигнаа на островот во понеделникот.
Грција во понеделникот објави дека е загрижена за кризата во Египет, која може да доведе до нов бран нелегални имигранти кои ќе се обидуваат да влезат во Европа преку нејзината граница.
Министерот за заштита на граѓаните, Христос Папуцис, рече дека безбедноста долж границата со Турција е засилена.
(КНА, Фокус, бТВ, Катимерини, ДПА - 31/01/11)
