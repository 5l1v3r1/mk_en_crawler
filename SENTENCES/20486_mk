12/12/2007
САРАЕВО, Босна и Херцеговина (БиХ) -- Рафи Грегоријан, главниот заменик висок претставник во БиХ во понеделникот (10-ти декември) рече дека големиот број рации во домовите на роднините на Радован Караџиќ покажуваат оти -- спротивно на нивните тврдења -- тие имаат контакти со него и дека му помагаат. 
Поранешниот политички водач на босанските Срби, обвинет за геноцид и воени злосторства од страна на Трибуналот на ОН во Хаг, е во бегство 12 години.
Во меѓувреме, Трибуналот на ОН во средата го осуди поранешниот генерал на босанските Срби Драгомир Милошевиќ на 33 години затвор. 
Милошевиќ беше прогласен за виновен за воени злосторства и злосторства против човештвото за раководење на 44-месечната опсада на Сараево, која резултираше со повеќе од 10.000 мртви за време на конфликтот во периодот 1992-1995 година.
Исто така во Хаг, американски експерт за пропаганда во вторникот сведочеше во судскиот процес против Воислав Шешељ. 
Антони Обершал, кој се вели дека анализирал 400 текстови и говори на обвинетиот, сведочеше дека Шешељ поттикнувал ксенофобија и насилство против несрпското население. 
Шешељ е обвинет за воени злосторства и злосторства против човештвото, вклучително и убиства, тортура, депортации и суров третман на несрпското население во БиХ, Хрватска и српската северна покраина Војводина. 
(Ројтерс, РТРС, Независне новине - 12/12/07; РТРС, Танјуг, Б92, Ројтерс, АП - 11/12/07)
