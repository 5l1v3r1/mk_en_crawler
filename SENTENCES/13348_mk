23/09/2005
ХАГ, Холандија -- Трибуналот на ОН во четвртокот (22-ри септември) се согласи да ги здружи случаите на деветмина босански Срби во еден судски процес. 
Петмина од обвинетите се товарат за геноцид, тројца за воени злосторства, а еден сé уште се наоѓа на слобода. 
Обвинителите побараа спојување на случаите со цел да се заштеди време и да се поштедат сведоците од повторување на сведочењата. 
Сите обвиненија произлегуваат од злосторствата извршени против муслиманите во Сребреница и Жепа. 
Судскиот процес не се очекува да започне пред 2006 година, со оглед на тоа што Трибуналот мора да ги реши техничките прашања, како што е наоѓањето на доволно голема судница за сместување на големата одбрана. 
(Њујорк тајмс - 23/09/05; AФП, ББС, веб-страница на МКТЈ, Танјуг, РТРС - 22/09/05)
