15/05/2009
САРАЕВО, Босна и Херцеговина (БиХ) -- Високиот претставник Валентин Инзко во четвртокот (14-ти мај) ги отфрли повиците на пратениците во Република Српска да се откаже од Бонските надлежности што ги има, а кои му овозможуваат да отпушта официјални претставници и да воведува или поништува закони.
Пратениците од босанските Срби усвоија документ во кој го повикуваат Инзко да се откаже од овој „недемократски и застарен метод на управување со БиХ“.
Според Дејтонскиот договор, високиот претставник има овластување да отпушта функционери кои се сметаат за закана по мирот и стабилноста.
Неговиот портпарол, Марио Бркиќ, коментираше дека Инзко целосно ќе го остварува својот мандат.
(РТРС, БХРТ, Фена, Дневни аваз, Танјуг, БТА, Ројтерс - 14/05/09)
