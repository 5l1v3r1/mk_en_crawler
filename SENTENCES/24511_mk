08/05/2009
AНКАРА, Турција -- Откако владата на владејачката Партија на правдата и развојот (АКП) го објави предлогот за измена на 20 членови од уставот пред неколку недели, претседателот Абдула Ѓул се состана со водачите на опозициските партии, во обид да ги убеди околу потребата за промена. 
Последниот состанок, во четвртокот (7-ми мај), беше со еден од водачите на Партијата за демократско општество, Ахмет Турк, кој одби да коментира околу позицијата на партијата, но потврди дека се надева на подемократско и помодерно општество. 
Во средата Ѓул се состана со водачот на Партијата за националистичко движење, Девлет Бахчели. 
Иако се согласи дека реформите се пожелни, Бахчели рече дека неговата партија ќе се спротивстави на какви било промени што ќе резултираат со етнички или културен сепаратизам. 
(Заман, Хуријет - 08/05/09)
