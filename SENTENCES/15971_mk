16/08/2006
СКОПЈЕ, Македонија -- Претставникот на ЕУ во Македонија, Ерван Фуере, побара Бадинтеровото правило во Охридскиот мировен договор, кој предвидува заштита на правата на малцинствата на централно и на локално ниво, да биде целосно почитуван од страна на сите локални градоначалници и од страна на политичките партии во земјата. 
Фуере се состана со Изет Меџити, градоначалникот на скопската општина Чаир, на разговори околу ова прашање, откако Советот на општина Чаир го усвои новиот грб и општинското знаме без согласност од македонските советници, кои се малцинство во таа општина. 
Фуере го отфрли ваквото еднострано однесување и инсистираше на повлекување на одлуката. 
(MИА, Макфакс - 15/08/06)
