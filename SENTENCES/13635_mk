24/10/2005
ЊУЈОРК, САД -- Советот за безбедност на ОН се очекува в понеделник (24-ти октомври) да одржи важна седница за ситуацијата во Косово, по препораките на генералниот секретар на ОН, Кофи Анан, дека треба да започнат разговорите за конечниот статус на Косово.
Препораките на Анан се засноваа на извештајот на неговиот специјален претставник, Каи Еиде, кој изврши проценка на спроведувањето на демократските стандарди во покраината.
Водачите во Србија и Косово, во меѓувреме, и понатаму искажуваат различни ставови во врска со иднината на покраината.
Пред своето заминување во Њујорк во неделата, српскиот премиер Воислав Коштуница рече дека Косово треба да добие висок степен на автономија во рамките на Србија.
Но, неговиот косовски колега, Бајрам Косуми, за Ројтерс изјави дека на покраината треба да й се даде целосна независност.
(Индипендант - 24/10/05;
Бета, Танјуг, Ројтерс - 23/10/05;
AФП - 22/10/05)
