16/04/2004
БЕЛГРАД, Србија и Црна Гора -- Српскиот Уставен суд во четвртокот (15-ти април) го блокираше законот кој би овозможил обвинетите за воени злосторства од страна на Хашкиот трибунал да добијат помош од Владата.
Контроверзната легислатива беше предложена од страна на националистичката Радикална партија и беше усвоена со поддршка од страна на Владата на премиериот Воислав Коштуница.
Со неа би се овозможило парите на даночните обврзници да бидат искористени за плаќаoе на трошоците на обвинетите од страна на Хашкиот трибунал.
Слободан Милошевиќ и другите лица кои се соочуваат со судски процеси за воени злосторства, исто така, би ги исполнувале условите за надоместок на изгубените приходи.
Во другите вести, српскиот министер за внатрешни работи, Драган Јоциќ, во четвртокот изјави дека поранешниот водач на армијата на босанските Срби, Ратко Младиќ, не бил во Србија од 2002 година досега.
Главната обвинителка на ОН за воени злосторства, Карла дел Понте, постојано го тврди спротивното.
Американската помош за Србија и изгледите за интеграција во ЕУ се загрозени, поради неапсеoето на Младиќ и другите обвинети.
(ББС, АФП - 16/04/04;
Б92, Танјуг - 15/04/04)
