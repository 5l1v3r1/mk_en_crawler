09/03/2008
ПОДГОРИЦА, Црна Гора -- Изразувајќи признание за црногорските интегративни напори, комсарот за проширување на ЕУ, Оли Рен, во петокот (7-ми март) на властите им рече дека понатамошниот напредок зависи од темпото на реформите.
За време на прес-конференцијата во Подгорица со премиерот Мило Ѓукановиќ, Рен ја охрабри земјата да ги зајакне напорите против корупцијата и организираниот криминал, да го зајакне својот административен капацитет и да работи понапорно на постигување консензус во врска со домашните политички прашања.
Тој, исто така, рече дека Брисел го цени одговорниот пристап на Црна Гора кон косовското прашање.
Ѓукановиќ, пак, потврди дека евроатланската интеграција останува стратешки приоритет за Црна Гора.
(РТЦГ, Танјуг - 07/03/08)
