04/01/2010
Бројот на корисниците на „Фејсбук“ драстично се зголемува на Балканот, според студијата на Adriatalk.com.
Социјалната мрежа ја користат околу 1,4 милиони луѓе во Србијa рангирајќи ја земјата на 18-тото место во Европа.
Хрватскa се рангираше на 22-рото место со 940,740 членови, Босна и Херцеговинa е 26-та со 566.060 корисници и Maкедонијa има 491.580 корисници.
Корисниците на „Фејсбук“ се обично помлади од 35 години, открива студијата.
Србијa и Кина потпишаа програма за соработка во образованието до 2013 година.
Српскиот министер за образование, Жарко Обрадовиќ, во вторникот (29-ти декември) рече дека истата предвидува зголемување на бројот на професори по кинески јазик во Србија и професори по српски јазик во Кина, како и на соработката меѓу универзитетите во Белград и Пекинг.
Научниците од бугарскиот Mузеј за природа и наука открија скелет на елен за кој проценуваат дека е стар 5,5 милиони години.
Праисториското животно се верува дека е од родот Прокапреолус.
Истиот бил откриен во селото Пудгомер, во близина на Софија.
Косовските минерали и камења ќе бидат проучувани во новата лабораторија во Митровица, која беше отворена во понеделникот (28-ми декември) од страна на Министерството за енергија и рудници.
Владата ја финансираше геолошката лабораторија, вредна околу 360.000 евра.
Истата ќе функционира во митровичкиот Факултет за рударство и металургија на Приштинскиот универзитет.
Tурското претпријатие за нанотехнологија и производи од бор ННТ произведе гориво користејќи бор со помош на нанотехнологијата.
Новото гориво моментно се користи како состојка во гасот или дизел горивото, но претпријатието се надева дека ќе ги замени горивата на база на јаглерод.
(Разни извори – 28/12/09-04/01/10)
