31/03/2003
САРАЕВО, Босна и Херцеговина (БиХ) -- Извештајот на група западни разузнавачки служби вели дека поранешниот босанско-српски претседател Мирко Шаровиќ, моментален претседател на централното трипартитно претседателство, е политички одговорен за нелегалната продажба на воена опрема на Ирак.
"Шаровиќ сноси значајна одговорност за прекршуваoата на резолуциите на Советот за безбедност на ОН за Ирак од страна на воената индустрија на Република Српска (РС)", се вели во извештајот.
Документот беше презентиран до Советот за имплементација на мирот за БиХ во Брисел во петокот (28-ми март).
Разузнавачките аналитичари изјавија дека неколку високи воени функционери биле отпуштени за да се заштитат политичките лидери кои мора да ја овластиле продажбата на резервни делови од страна на босанско-српската државна фирма "Орао".
Извештајот, исто така, го обвинува и моменталниот министер за надворешни работи Младен Иваниќ дека, за време на неговото претседателствуваoе со владата на РС, тој бил запознат со нелегалната продажба, но не направил ништо за истата да ја спречи.
И Шаровиќ и Иваниќ не прифатија никаква одговорност, нагласувајќи дека не знаеле за зделките на "Орао".
Според извори од Канцеларијата на високиот претставник, Шаровиќ ќе биде отстранет од неговото место, ако до среда не поднесе оставка.
(извори на ОХР - 31/03/03;
извори на ОХР, БХ Радио 1, Ројтерс - 30/03/03)
