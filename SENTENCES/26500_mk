12/11/2009
СОФИЈА, Бугарија -- Владата во средата (11-ти ноември) предложи закон со кој се овозможува широка конфискација на имотот стекнат нелегално.
Министерката за правда, Маргарита Попова, рече дека законот ќе биде клучен инструмент во борбата против организираниот криминал и корупцијата и избегнувањето казни наметнати од ЕУ.
Мерката ќе го замени актуелниот закон за конфискација на нелегално стекнатиот имот, за кој критичарите велат дека е премногу мек.
Истиот дозволува конфискација на имотот дури откако сопственикот ќе биде осуден.
За време на истрагите, имотот може само да биде замрзнат.
Но, според новиот закон, парламентарна комисија ќе биде задолжена да спроведува сопствени истраги и да конфискува имот од лицата кои не можат да објаснат од каде ги добиле парите, дури и ако не се осудени.
Исто така во средата, владата објави дека ја номинирала својата министерка за надворешни работи, Румјана Желева, за нов комесар на Бугарија во ЕУ.
Желева, поранешна членка на Европскиот парламент, ќе ја замени сегашната комесарка, Меглена Кунева, која е задолжена за работите на потрошувачите.
(AП, Ројтерс, Стандард, Фокус - 11/11/09)
