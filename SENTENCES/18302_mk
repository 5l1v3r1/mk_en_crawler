11/04/2007
AНКАРА, Турција -- Еден Турчин изврши бизарен обид за киднапирање на авион во вторникот (10-ти април), пред да й се предаде на полицијата.
Властите велат дека човекот, идентификуван како Мехмет Гоксин Гол, патувал од Дијарбакир за Истанбул, кога одедаш го предупредил екипажот дека има експлозивна направа во авионот што може да биде активирана само со мобилен телефон.
Тој најпрво побара авионот да биде пренасочен кон Анкара, но набргу потоа се предомислил и инсистирал на приземјување во Техеран.
Ф-16 го придружуваше авионот, Боинг-737 со 178 патници и шест членови на екипажот, до Анкара, каде што киднаперот й се предаде на полицијата.
Во авионот не беше пронајден експлозив и немаше повредени.
Властите веруваат дека Гол бил на дрога.
(Милијет, Заман, Хуријет - 11/04/07;
AП, Ројтерс, Блумберг, АФП - 10/04/07)
