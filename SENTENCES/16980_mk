04/04/2006
СКОПЈЕ, Македонија -- Претседателот на Врховниот суд, Дане Илиев, во понеделникот 3-ти април ја окарактеризира ситуацијата во домашното судство минатата година како „незадоволителна“.
Тој ги претстави податоците според кои само 50,6 отсто од случаите поднесени до основите судови биле решени во 2005 година.
Тој, исто така, истакна дека долговите на судовите ја надминале цифрата од 150.000 евра и дека анкетите покажуваат намалена доверба на јавноста во судските институции.
Исто така во понеделникот, македонскиот премиер Владо Бучковски разговараше по телефон со Никола Груевски, водачот на најголемата опозициска партија, ВМРО-ДПМНЕ.
Бучковски побара од партијата да го наименува што е можно побргу претседателот на Државната изборна комисија (ДИК).
Според изборната легислатива изгласана минатата недела, седумчлената ДИК мора да биде формирана до сабота.
(веб-страница на македонската влада - 04/04/06;
Телма ТВ, А1 ТВ - 03/04/06)
