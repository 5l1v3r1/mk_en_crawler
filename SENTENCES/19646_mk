23/01/2008
БАЊА ЛУКА, Босна и Херцеговина (БиХ) -- Премиерот на Република Српска (РС) Милорад Додик, во вторникот (22-ри јануари) предложи распуштање на армијата на БиХ, со што БиХ би станала демилитаризирана држава чија долгорочна безбедност би била загарантирана со мало меѓународно присуство. 
„Сегашната војска на БиХ претставува карикатура“, рече Додик. 
Тој додаде дека цената на одржувањето на армијата на државно ниво е многу повисока од предвиденото и дека годишниот армиски буџет од 300 милиони евра би можел се искористи подобро на социјални и развојни проекти. 
Босанските и хрватските политички партии ја отфрлија идејата, велејќи дека е политички невозможна. 
Тие го отфрлија неговиот предлог за распуштање на армијата како неприфатлив. 
(Дневни аваз, Независне новине - 23/01/08; РТРС, НТВ Хајат, Б92 - 22/01/08)
