30/01/2005
БЕЛГРАД, Србија и Црна Гора -- Шефот за безбедност на ЕУ, Хавиер Солана, повторно повика на дијалот помеѓу Белград и Косово, како и на учество на косовските Срби во институциите на провинцијата.
Во изјавата што ја цитираа локалните медиуми во саботата (29-ти јануари) Солана рече дека дијалогот и соработката се наопходни за постигнување на напредок во клучните области како што се:
децентрализацијата и враќањето на бегалците.
Од другите вести во врска со ова прашање, портпаролот на американскиот Стејт департмент Ричард Баучер во петокот изјави дека ставот на Вашингтон за Косово се совпаѓа со оној на меѓународната заедница.
Конкретно, спроведувањето на меѓународно поставените стандарди мора да се случи пред започнувањето на разговорите за конечниот статус на Косово, рече Баучер, додавајќи дека е премногу рано за такви разговори.
Во меѓувреме, шефот на Српскиот центар за Косово, Небојша Човиќ, изјави дека Белград би сакал да ги продолжи разговорите околу практичните прашања со косовските власти.
Тој предложи продолжување со состаноците на работните групи за исчезнатите лица и енергијата.
(AФП, Бета, Taнјуг - 29/01/05;
Б92, Бета - 28/01/05)
