23/05/2010
ЊУ ДЕЛХИ, Индија -- Српскиот пилот на авионот Ер Индија кој се урна во саботата (22-ри мај), очигледно, слетал премногу далеку од пистата, оставајќи му недоволно простор на авионот да запре, велат инспекторите. 
Златко Глушица, претходно пилот во српскиот национален авио-превозник ЈАТ Ервејс, работел за Ер Индија во изминатите три години. 
Колегите велат дека тој бил искустен пилот со повеќе од 10.000 часови лет. 
Авионот кој летал од Дубаи изгубил контрола додека се обидувал да се приземји на аеродромот Мангалоре, по што се накривил над карпа и се распаднал удирајќи на антена. 
Осум лица преживеаја, а 158 загинаа.
Српскиот претседател Борис Тадиќ изрази сочувство до индиските водачи и народот поради трагедијата. 
„Примете го моето најдлабоко сочувство во име на спрскиот народ и во мое лично име“, напиша претседателот во телеграмата испратена до индискиот претседател Пратибха Патил. 
(Тајмс оф Индиа - 23/05/10; Бета, РТС, Танјуг, АП, ББС - 22/05/10)
