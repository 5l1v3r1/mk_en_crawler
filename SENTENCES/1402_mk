22/12/2009
Словенечкиот претседател Данило Турк во понеделникот (21-ви декември) беше во Приштина, како водач на официјална делегација. 
Ова беше прва посета на словенечки шеф на држава на една нова, независна република. 
Турк изрази поддршка за либерализацијата на визниот режим на ЕУ со Косово, опишувајќи ја слободата на движењето како „основно човеково право“. 
За време на посетата, Словенија вети 1,8 милиони евра за зајакнување на Косовските сили за безбедност.
***
Италијанскиот министер за надворешни работи, Франко Фратини, во понеделникот (21-ви декември) рече дека неговата земја ќе продолжи да се залага за членство на Србија во ЕУ. 
Тој го изјави ова за време на посетата на српскиот вицепремиер Божидар Ѓелиќ, кој придружуваше група од 50 српски граѓани избрани за посетата по повод одбележувањето на укинувањето на визите за Србите, Црногорците и Македоците.
***
Косовскиот министер за транспорт Фатмир Лимај и неговиот албански колега, Сокол Олдаши, во понеделникот (21-ви декември) потпишаа меморандум во Приштина, кој го отвора патот за унифицирање на воздушната контрола. 
Договорот ќе значи подобра воздушна контрола над косовската територија, воздушен простор што е моментно под контрола на КФОР.
***
Претставникот на ОН во Кипар Aлександар Даунер во саботата (19-ти декември) рече дека јануари 2010 година ќе биде од клучна важност за мировниот процес со цел повторно обединување на поделениот остров. 
„Ова навистина треба да биде добар напредок во јанури“, рече Даунер на аеродромот Ларнака, пред да замине за божиќните празници во Австралија. 
Тој додаде дека кипарскиот претседател Деметрис Христофиас и водачот на кипарските Турци Мехмет Али Талат ветиле дека ќе ги интензивираат разговорите следниот месец.
Разни извори -- 15/12/09-22/12/09
