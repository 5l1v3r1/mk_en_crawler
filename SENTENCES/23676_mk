23/04/2009
ПРИШТИНА, Косовo -- Шефот на УНМИК, Ламберто Заниер, во средата (22-ри април) рече дека гледа оти елементи на планот од шест точки за Косово се спроведуваат од страна на институциите во земјата. 
Планот, предложен од генералниот секретар на ОН, Бан Ки-Мун, и одобрен од Советот за безбедност на ОН во октомври, му дава повеќе надлежности на српското малцинство. 
Косовските власти во најголем дел не се согласија со истиот, велејќи дека може да резултира со поголема поделеност помеѓу заедниците во земјата. 
Заниер имаше долг состанок со претседателот Фатмир Сејдиу во средата, на кој разговараше околу спроведувањето и реконфигурирањето на УНМИК. 
„Работите се движат во вистинската насока“, рече Заниер.
По состанокот, Сејдиу побара од УНМИК да ја заврши својата мисија во Косово, велејќи дека нејзиното присуство повеќе не е потребно, но десет години. 
Со ова се согласи и премиерот Хашим Тачи, потврдувајќи дека ЕУЛЕКС и Меѓународната цивилна канцеларија го прават непотребен УНМИК.
Во другите вести од средата, владини претстаници рекоа дека ќе покажат флексибилност во спроведувањето на процесот на децентрализација, но нема да разговараат околу евентуални нови модели на децентрализација, како што е српската заедница во Босна и Херцеговина. 
„Говориме за флексибилност на спроведувањето, а не за концептот“, рече министерот за локална самоупорава, Садри Ферати, на состанокот со претставниците на српската заедница во Грачаница. 
(Зери, Коха Диторе, Косова Сот, Лајм, Експрес - 23/04/09; Косова Сот, Коха Диторе, Зери, Ројтерс - 22/04/09)
