22/10/2006
СОФИЈА, Бугарија -- Избирачките места низ цела Бугарија беа отворени во неделата (22-ри октомври) за четвртите по ред претседателски избори во земјата по соборувањето на комунистичкиот режим во 1989 година. 
Анкетите покажуваат дека актуелниот претседател Георги Парванов има убедлива предност. 
Според анкетата на „Алфа рисирч“, објавена во петокот, претседателот ќе добие околу 50 отсто од гласовите. 
Водачот на радикалните националисти Волен Сидеров е втор, додека Неделчо Беронов -- заедничкиот кандидат на Сојузот на демократските сили и Демократите за посилна Бугарија -- е на далечно трето место.
Вкупниот број на избирачки места во Бугарија е 11.700, додека 144 се во странство, вклучувајќи ги и избирачките места за 635 бугарски мировници распоредени во Авганистан, Босна и Херцеговина, Ирак, Косово и Либан. 
Ако ниту еден кандидат не добие повеќе од 50 отсто од гласовите и одѕивот биде помал од 50 отсто, вториот круг од изборите ќе се одржи помеѓу највисоко рангираните два кандидати, по неколку дена. 
(AФП, АП, Ројтерс, Дарик, БНР - 22/10/06; Дневник - 21/10/06)
