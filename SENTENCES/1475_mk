08/01/2010
Косовo доживеа пад од 25 отсто на странските инвестиции во текот на 2009 година во споредба со претходната година, според Министерството за трговија и индустрија.
Истото вели дека за тоа е виновна светската финансиска криза.
Тренд на опаѓање има во последните две години, но експертите ја наведуваат неповолната инвестициска клима, корупцијата и сивата економија како причина.
Во 2007 година странските инвестиции изнесуваа 421 милиони евра, додека следната година паднаа на 355 милиони евра.
Директен лет од Ниш во Србијa за Болоња во Италија беше воспоставен на крајот од декември.
Италијанското претпријатие за економска класа Винд џет ќе има редовни летови еднаш неделно.
Градоначалникот на Ниш Милош Симоновиќ и претставниците на Монтенегро ерлајнс се согласија да воспостават директни летови меѓу Ниш и Подгорица на почетокот од оваа година.
Aлбанијa регистрираше зголемување од 4,1 отсто на својата стапка на економски раст во третото тримесечје од 2009 година, објави на 30-ти декември Заводот за статистика.
Директните летови од Риека во Хрватскa за македонскиот главен град Скопје ќе започнат на 25-ти јануари.
Македонската авио-компанија Ерлифт сервис ќе сообраќа меѓу островот Крк и Скопје двапати неделно.
Канадското претпријатие „Резервоар капитал“ планира да изгради две хидроцентрали со вкупен капацитет од 48 мегавати на реката Лим, во близина на Пријепоље во Србијa.
Ненад Радоја, заменик-претседател на претпријатието, во средата (6-ти јануари) рече дека во моментов тие работат на физибилити студиите за централите.
„Резервоар капитал“ има намера да инвестира околу 105 милиони евра во проектот.
Источна Европа има најлоши европски перспективи за 2010 година, според последниот извештај на американското консултантско претпријатие РФЕ Монитор.
Меѓу земјите во регионот, Бугаријa има најслаби шанси за заздравување, рече Нуриел Рубини, американски економист кој ја предвиде светската финансиска криза.
Бугарија и Романијa нема да доживеат позитивен економски раст до 2011 година, за разлика од другите земји во регионот како Хрватскa и Србијa, кои се очекува да регистрираат одреден економски раст претходно оваа година.
(Разни извори – 01/01/10-08/01/10)
