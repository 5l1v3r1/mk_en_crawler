22/11/2010
ВАШИНГТОН, САД -- По повод 15-годишнината од Дејтонскиот мировен договор во неделата (21-ви ноември), американската државна секретарка Хилари Клинтон ги повика босанските водачи да ги решат преостанатите уставни и други прашања што се од суштинска важност за напредокот. 
Таа го опиша договорот со кој заврши конфликтот во периодот 1991-1995 година, како темел за мирот и стабилноста во Босна и Херцеговина (БиХ). 
„Овој историски договор ги постави основите за трансформиран балкански регион. 
Со нетрпение очекуваме сигурна и просперитетна иднина за балканските држави како членки на европските и евроатланските институции“, рече Клинтон во изјавата. 
Не беа организирани поголеми свечености во БиХ за одбележување на годишнината. 
Дејтонскиот мировен договор беше потпишан на 21-ви ноември 1995 година во воената база во близина на Дејтон, Охајо. 
Парафиран од поранешниот српски претседател Слободан Милошевиќ, хрватскиот претседател Фрањо Туѓман и претседателот на БиХ, Алија Изетбеговиќ, официјалната церемонија на потпишување се одржа во Париз на 14-ти декември истата година. 
(Б92, Taнјуг, МИА, Фена, РТРС, веб-страница на американскиот Стејт департмент - 21/11/10)
