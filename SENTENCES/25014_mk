30/08/2009
ПРИШТИНА, Косово -- Полицискиот портпарол Арбен Бека во саботата (29-ти август) објави дека четири лица, вклучително и еден американски државјанин, се уапсени под сомневање за вмешаност во терористички активности.
„Четири лица се уапсени за нелегално поседување оружје и закана по безбедноста“, рече Бека, додавајќи дека обвиненијата може да „бидат проширени“ и за тероризам.
Полицијата заплени две пушки „калашников“ и пет рачни гранати за време на апсењата во петокот во западниот град Призрен.
Според извештаите на локалните медиуми, четворицата имале врски со радикалните исламисти, и апсењата биле спроведени во соработка со ФБИ.
Бека ниту ги потврди, ниту ги негираше овие извештаи.
(РТС, АП - 29/08/09)
