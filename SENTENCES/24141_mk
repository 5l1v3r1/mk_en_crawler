15/05/2009
БЕЛГРАД, Србијa -- ЕУ сака системот за издавање пасоши на Србија да дејствува како бариера за спречување на ширењето на криминалот во земјите-членки, како гаранција за визната либерализација, објави во четвртокот (14-ти мај) белградскиот весник Блиц. 
Весникот цитира извори во српската влада кои велат дека ЕУ е загрижена во врска со начинот на кој Србија ги издава своите документи за лична идентификација и предложи системот да стане поригорозен. 
Според весникот, министерот за внатрешни работи, Ивица Дачиќ, се очекува да одговори на барањето на ЕУ, нудејќи гаранции против ширењето на криминалот и корупцијата. 
(Блиц, Б92 - 14/05/09)
