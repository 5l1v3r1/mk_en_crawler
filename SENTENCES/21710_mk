24/09/2008
ЊУЈОРК, САД -- Српскиот претседател Борис Тадиќ имаше свое обраќање пред Генералното собрание на ОН во вторникот (23-ти септември), при што се обиде да ги убеди земјите-членки да ја поддржат српската иницијатива за изнесување на прашањето на независноста на Косово пред Меѓународниот суд на правдата. 
Тадиќ рече дека Србија инсистира на тоа оти меѓународното право мора да се почитува, истакнувајќи дека Белград избра мирен одговор на заканите против својот територијален интегритет. 
„Вашиот глас на поддршка на оваа резолуција ќе потврди уште еден клучен меѓународен принцип кој е загрозен -- правото на секоја земја-членка на ОН да постави просто и елементарно прашање за работите што смета дека се од суштинска важност пред компентентниот суд. 
Гласањето против ќе значи, всушност, гласање за негирање на правото на секоја земја -- сега или во иднина -- да побара судска помош преку системот на ОН“, рече Тадиќ.
Во Белград, владата усвои предлог-резолуција за политиката на Србија кон Косово, предлагајќи парламентот да го прогласи косовскиот устав за правно неважечки. 
Владата тврди дека уставот е спротивен на меѓународното право, резолуцијата 1244 на Советот за безбедност на ОН и српскиот устав. 
(Tанјуг, АФП, МИА, Бета, РТС - 23/09/08)
