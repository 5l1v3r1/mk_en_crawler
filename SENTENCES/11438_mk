26/01/2005
ТИРАНА, Албанија -- Mинистерот за интеграции, Ермелинда Мекши, и шефот на делегацијата на Европската комисија (ЕК) во Тирана, Луц Салцман, во вторникот (25-ти јануари) потпишаа договор во кој се предвидува помош од ЕК во висина од 3,2 милиони евра за прекуграничните проекти во кои се вклучени Албанија, Грција и Италија.
Проектите ќе имаат за цел изградба на нова и обновување на постојната погранична инфраструктура, унапредување на безбедноста и поддршка на малите и средни претпријатија.
Во другите вести, албанскиот претседател Алфред Мојсиу претходно оваа недела во Тирана се состана со италијанскиот началник на Генералштабот на вооружените сили, адмирал Џанпауло Ди Паола.
Мојсиу изрази благодарност за континуираната италијанска поддршка во напорите за модернизација на одбранбениот сектор.
(Албански вести - 26/01/05;
AП - 25/01/05;
Веб-страница на албанското Претседателство - 24/01/05)
