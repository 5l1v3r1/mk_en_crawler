28/01/2009
ТИРАНА, Албанија -- Три помали партии во парламентот создадоа нова десничарска коалиција наречена Јарбол на слободата, објавија медиумите во вторникот (25-ти јануари). 
Новата група ги вклучува Демохристијанската партија, Националното движење за развој и Новата законска и правна партија. 
Новата коалиција вели дека ќе се обиде да привлече пратеници, други политички партии и социјални групи кои се сметаат себеси традиционално за десничари, вклучително и Партијата на националниот фронт.
Во другите вести од вторникот, Апелациониот суд не успеа да го претресе случајот на министерот за надворешни работи Лулзим Баша, кој се соочува со обвиненија за корупција и злоупотреба на службената должност. 
Според извештаите на медиумите, двајца членови на комисијата поднесле оставка пред седницата, наведувајќи ги како причина конфликтите на интереси со друг случај во кој бил вклучен еден од обвинетите. 
Тие, исто така, тврдат дека Врховниот суд треба да го преземе случајот. 
Истиот беше предаден на Апелациониот суд откако долниот суд го ослободи Баша од обвиненијата на процедурална основа. 
Баша се соочува со обвиненија за наводна коруптивна тендерска процедура за изградба на дел од автопатот Драч-Кукеш во 2006 година, кога беше министер за транспорт и комуникации. 
(Балканвеб, Старт, Топ ченал, Старт, Телеграфи, Њус 24 - 27/01/09)
