22/04/2009
БРИСЕЛ, Белгија -- Европската комисија (ЕК) во вторникот (21-ви април) се согласи да му предложи на Европскиот совет да обезбеди 5 милијарди евра среднорочна финансиска помош за Романија, во рамките на мултилатералниот пакет во вкупна висина од 20 милијарди евра. 
Помошта ќе им помогне на романските власти да спроведат сеопфатна економска програма, со цел ставање на економијата на здрава и одржлива основа, се вели во соопштението на ЕК. 
Предложената финансиска помош ќе биде на агендата на состанокот на министрите за надворешни работи на ЕУ на 5-ти мај. 
Истата се очекува да дојде заедно со заемот од ММФ во висина од 12,95 милијарди евра. 
Дополнителната мултилатерална поддшка од 2 милијарди евра ќе дојде од Светската банка, додека Европската инвестициона банка и Европската банка за реконструкција и развој ќе й доделат по една милијарда евра. 
(Mедафакс, Агерпрес, Зиаре - 21/04/09)
