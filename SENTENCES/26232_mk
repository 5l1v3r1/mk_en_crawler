13/10/2009
БУКУРЕШТ, Романија -- Владата падна во вторникот (13-ти октомври), кога парламентот ја одобри иницијативата за недоверба поднесена од група опозициски партии на 6-ти октомври. 
Ова е првпат во посткомунистичката историја на Романија, влада да биде соборена во процедура за недоверба.
Гласањето, кое го иницираа Националлибералната партија (ПНЛ), Социјалдемократската партија (ПСД) и Демократската алијанса на Унгарците (УДМР), беше поддржано од 258 пратеници во парламентот од 471 место. 
Тие ја обвинија владата на премиерот Емил Боц дека предизвикала политичка нестабилност, го осиромашила населението и го подготвила теренот за „изборен фалсификат“ во полза на претседателот Трајан Башеску на престојните претседателски избори.
Во иницијативата, исто така, се критикува владината одлука да одржи референдум во врска со барањето на Башеску за воведување еднодомен парламент, што ќе го намали бројот на местата за повеќе од 170. 
Според авторите на документот, владата на Боц и претседателот Башеску ја фрлиле Романија во економска криза. 
(AП, АФП, Медиафакс, Ројтерс - 13/10/09)
