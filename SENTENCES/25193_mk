29/01/2010
ЛОНДОН, Велика Британија -- Македонскиот министер за надворешни работи, Антонио Милошоски, и грчкиот заменик-министер за надворешни работи, Димитрис Друцас, во четвртокот (28-ми јануари) се согласија од посредникот на ОН, Метју Нимиц, да побараат да ги интензивира разговорите за долготрајниот спор околу името меѓу двете држави. 
Милошоски и Друцас се состанаа во Лондон, на маргините на меѓународната конференција за Авганистан. 
Нимиц се очекува да ги посети Македонија и Грција за околу еден месец. 
Милошоски рече дека Атина има резерви во врска со македонската иницијатива за подигање на постојните канцеларии за врски во Скопје и Атина на ниво на амбасади. 
Тој додаде дека грчкото Министерство за финансии ја разгледува иницијативата на Скопје за потпишување договор за избегнување на двојното оданочување. 
(MИА, Макфакс, А1, Сител - 28/01/10)
