26/07/2009
САРАЕВО, Босна и Херцеговина (БиХ) -- Комесарот за проширување на ЕУ, Оли Рен, ја повика БиХ да спроведе уставни реформи и да ја затвори Канцеларијата на високиот претставник за да ја унапреди својата кандидатура за влез во ЕУ.
Рен требаше да одржи говор во парламентот во Сараево во саботата (25-ти јули), но подоцна ја откажа својата посета поради здравствени проблеми.
Европската комисија, наместо тоа, го објави неговиот говор.
Во истиот, тој вели дека БиХ треба да ја модернизира својата влада, која е моментно поделена помеѓу Федерацијата на БиХ и Република Српска.
ЕУ сака да й понуди визна либерализација на БиХ во 2010 година, ако земјата успее да ги исполни потребните услови во текот на следните неколку месеци.
Рен додаде дека ЕУ ќе додели 40 милиони евра како дел од пакетот чија цел е да й се помогне на БиХ во надминувањето на влијанието од светската финансиска криза.
Вкупно 440 милиони евра се предвидени за земјата до 2011 година.
(РТРС, Дневни аваз, МИА - 25/07/09)
