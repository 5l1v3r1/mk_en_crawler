20/04/2007
БЕЛГРАД, Србија -- Министрите за надворешни работи од Процесот за економска соработка на Црното Море (БСЕЦ) изразија поддршка за проектот за изградба на 7.250 километри долг автопат околу Црното Море.
На состанокот во Белград во четвртокот (19-ти април) министрите на 12 земји-членки на БСЕЦ -- Азербејџан, Ерменија, Албанија, Бугарија, Грција, Грузија, Молдавија, Русија, Романија, Србија, Турција и Украина -- потпишаа меморандум за разбирање во врска со официјалниот почеток на проектот.
Исто така на самитот, Србија й го предаде ротирачкото претседателство со БСЕЦ на Турција.
Во меѓувреме, македонскиот и албанскиот министер за животна средина, Џелил Бајрами и Луфтер Џувели се состанаа во Охрид за да разговараат во врска со заедничките напори за заштита на езерото.
Тие, исто така, го прегледаа напредокот постигнат во хармонизирањето на легислативата за животната средина со онаа на ЕУ.
(Tанјуг, Бета, Фокус, Макфакс - 19/04/07)
