02/11/2009
ПРИШТИНА, Косово -- Претседателот Фатмир Сејдиу во понеделникот (2-ри ноември) прогласи ден на жаност за групата косовски Албанци кои се удавија во реката Тиса обидувајќи се нелегално да влезат во Унгарија од Србија, во средината на октомври. 
Досега се пронајдени и идентификувани осум тела. 
Преживеаните велат дека најмалку двојно повеќе биле на бродот кој се превртел и потонал. 
Политичките партии во Косово ги прекинаа предизборните активности во понеделникот, поради денот на жалост. 
(Зери, Експрес, Коха Диторе - 02/11/09; Косова Сот, Лајм - 01/11/09)
