11/05/2010
БРИСЕЛ, Белгија -- Шпанскиот министер за надворешни работи, Мигуел Ангел Моратинос, чија земја претседава со ЕУ, во понеделникот (10-ти мај) рече дека е постигнат договор за одржување конференција на ЕУ и Западен Балкан следниот месец во Сараево како неформален состанок.
По состанокот на министрите за надворешни работи на ЕУ во Брисел, Моратинос рече дека сите страни се согласиле да учествуваат на форумот под т.н. формат од Гимних, кој ќе им овозможи учество на претставниците на Србија и на Косово.
Според форматот од Гимних, учесниците се идентификуваат без знамиња или други државни обележја.
Србија се двоуми дали да учествува на настаните со косовските водачи, велејќи дека тоа би имплицирало признавање на независноста на поранешната покраина.
(Бета, Б92, Радио Слободна Европа - 10/05/10)
