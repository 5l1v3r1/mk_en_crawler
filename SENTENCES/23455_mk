29/04/2009
САРАЕВО, Босна и Херцеговина (БиХ) -- Шефицата на делегацијата на Европскиот парламент за Југоисточна Европа, Дорис Пак, во вторникот (28-ми април) рече дека ситуацијата во БиХ е посериозна отколку што мислела.
За време на својата посета Пак рече:
„Ја следам Босна долго време, и сега е полошо отколку порано.
Не гледам желба да се оди напред“.
Со оглед на тоа, таа рече дека земјата никогаш не била „толку разочарувачка“.
Таа истакна дека Канцеларијата на високиот претставник (ОХР) не може да ја работи работата на локалните политичари и дека БиХ не може да се приклучи на ЕУ како протекторат.
Пак ја обвини Република Српска за голем дел од проблемот.
Во понеделникот високиот претставник Валентин Инзко, пак, за весникот Вечерње новости изјави дека меѓународната заедница може да одлучи во јуни дека на БиХ повеќе не й треба меѓународен администратор.
Тој посочи дека ОХР може да биде затворена во текот на следните 12 месеци.
Првично, таа требаше да ја заврши својата мисија во јули 2007 година.
(Бета, Б92, Дневни аваз, Макфакс - 28/04/09;
Вечерње новости - 27/04/09)
