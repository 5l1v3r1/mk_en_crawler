07/11/2006
САРАЕВО, Босна и Херцеговина (БиХ) -- Судскиот процес за воени злосторства против Момчило Мандиќ, поранешен министер за правда и внатрешни работи на Република Српска во владата на Радован Караџиќ, беше отворен во судот на БиХ во понеделникот (6-ти ноември).
Мандиќ е обвинет во врска со нападот од април 1992 година на Сараево и формирањето на затворите во Илиџа и Фоча.
Обвинителите планираат да повикаат 51 сведок и да претстават 147 предмети како материјален доказ, вклучувајќи ги и записите од прислушуваните телефонски разговори помеѓу Мандиќ и високи воени и полициски функционери од босанските Срби.
Минатата недела Мандиќ доби деветгодишна затворска казна за злоупотреба на функцијата и фалсификат, во одделен судски процес поврзан со проневерата во Привредна банка српско Сараево.
(РТРС, Срна - 06/11/06)
