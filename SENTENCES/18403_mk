10/04/2007
ЊУЈОРК, САД -- Во писмото објавено во понеделникот (9-ти април) од страна на фондацијата за хуманост „Ели Виесел“, педесет и тројца добитници на Нобеловата награда ги повикаа Ерменија и Турција да се смират и да ги надминат разликите што произлегуваат од масовното убивање на Ерменците од страна на Турците на почетокот од 20-тиот век. 
Нобеловите лауреати рекоа дека Конвенцијата за геноцид никогаш не била применета ретроактивно и затоа не може да се користи како основа за репарации или територијални барања. 
Тие ги повикаа двете влади повторно да ги отворат границите и да воспостават целосни дипломатски односи.
Во другите вести, противењето на Турција резултираше со одложување од страна на ОН на изложбата за геноцидот во Руанда, која беше отворена во понеделник. 
Турција, наводно, била лута поради текстот во кој се вели дека ерменските убиства во претходната турска држава, Отоманската империја, придонеле за создавање на зборот геноцид. 
(Заман, Турски дневни вести - 10/04/07; Јекир, РФЕ, АП, Ројтерс - 09/04/07)
