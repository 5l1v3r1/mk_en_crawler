13/09/2004
(Интернешнал хералд трибјун -13/09/09;
АФП, ФТ, Агенција Анадолу - 12/09/04;
СНН, АФП - 10/09/04)
Турскиот премиер Реџеп Тајип Ердоган предупреди дека негативната одлука во врска со кандидатурата на Турција за членство во ЕУ би им наштетило на односите на неговата земја со Унијата.
Водачите на ЕУ се очекува да одлучат во декември дали Турција ќе добие датум за започнување на разговорите.
Земјата стана официјален кандидат за ЕУ во 1999 година.
Турција стори сé за да ги исполни политичките критериуми на ЕУ, потребни за започнување на разговорите, изјави Ердоган доцна во саботата (11-ти септември).
Укажувајќи на сеопфатните законодавни мерки кои земјата ги усвои, тој призна дека треба да се направи уште многу за спроведување на реформите, но за тоа е потребно „промена на менталитетот“ и време.
Турција „решително ќе продолжи со остварувањето на целта“, рече Ердоган.
Одлуката од страна на водачите на ЕУ за тоа дали да одобрат започнување на разговорите во голема мерка ќе се заснова на извештајот кој Европската комисија (ЕК) треба да го објави на 6-ти октомври.
Документот ќе даде оценка за напредокот на Турција во исполнувањето на критериумите.
По четиридневната посета минатата недела, комесарот на ЕУ за проширување, Гинтер Верхојген, изјави дека реформите што се веќе преземени докажуваат дека Турција е во состојба да ги исполни нормите на ЕУ, но, најверојатно, нема да пристапи во Унијата пред 2015 година.
Во интервјуто за германскиот весник <I>Sueddeutshe Zeitung</I> објавено во саботата, тој, исто така, предупреди дека евентулното одбивање од страна на блокот од 25 нации да одредат датум за отворање на разговорите за пристап со Анкара би имало „фатален“ ефект и би можело да значи крај за реформскиот процес.
На само неколку недели пред објавувањето на извештајот на ЕК, членовите на Унијата се чини дека сé уште се поделени по прашањето на членството на Турција.
Сомневајќи се во долгорочните демократски и секуларни квалификации на Турција, комесарот за земјоделство на ЕУ, Франц Фишлер, минатата недела беше цитиран како предупредува за финансиските последици од нејзиното вклучување.
Тој побара од Брисел й понуди на Анкара „специјален партнерски статус“ наместо партнерство.
Во саботата, Ердоган се обиде да ги неутрализира стравовите дека приемот на Турција би претставувал економско оптоварување за Европа, велејќи дека неговата земја е „доволно силна“ да се одржува самостојно.
Тој одби да ги образложи точните реперкусии од одбивањето на ЕУ, но рече дека неговата Влада нема само да стои настрана.
„Не сакам да размислувам за таквата можност, но сметам дека сите наши пријатели треба внимателно да размислат за можноста негативните одлуки да ги попречат нашите врски“, рече Ердоган во саботата.
Во меѓувреме, во саботата соседна Грција ја потврди својата поддршка за членството на Турција во ЕУ.
„Европска Турција е во сечиј интерес“, рече грчкиот премиер Костас Караманлис, додавајќи дека Анкара вложи огромни напори во реформите.
