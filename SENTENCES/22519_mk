14/10/2008
БЕЛГРАД, Србија -- Главната опозициска партија, Српската радикална партија (СРС), во понеделникот (13-ти октомври) рече дека ќе покрене постапка за проневера против својот поранешен заменик-претседател Томислав Николиќ.
СРС ќе го тужи Николиќ за заем вреден 614.000 евра, кој го договорил со „Банка интеса“, наводно без дозвола на Централната татковинска администрација на партијата.
СРС, исто така, сака да провери дали Николиќ подигнал други заеми во име на партијата.
Тој негира каква било злоупотреба на позицијата, нарекувајќи ги наводите „гнасни лаги“ и посочи дека СРС е загрижена поради поддршката што ја добива неговата новоформирана Српска напредна партија (СНС) и можноста да ја загрози СРС.
Тој ја напушти партијата по несогласувањето околу ратификувањето на Договорот за стабилизација и асоцијација на Србија со ЕУ.
(Бета, Танјуг, Б92, Фонет - 13/10/08)
