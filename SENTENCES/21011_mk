04/09/2007
БУКУРЕШТ, Романија -- Министерот за надворешни работи, Адријан Чиориану, во понеделникот (3-ти септември) рече дека Романија не треба да избира помеѓу ЕУ и САД. 
Наместо тоа, како членка на ЕУ, земјата треба да се обиде да ги зајакне односите со САД и да го поддржи трансатланскиот дијалог, рече тој. 
Чиориану ги наведе целите на надворешната политика во говорот пред романскиот дипломатски кор.
Исто така, во своето обраќање пред романските дипломати претседателот Трајан Башеску рече дека и покрај тоа што тој не е за независност на Косово, Романија ќе ка прифати одлуката на меѓународната заедница за ова прашање. 
Тој посочи дека Србија има целосно законско право да побара надлежност над Косово. 
(Nine O'clock, Hotnews.ro - 04/09/07; Aдеварул, АП, Ројтерс, ДПА, АФП, Медиафакс, Ромпрес, РТС - 03/09/07)
