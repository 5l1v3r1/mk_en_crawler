20/01/2008
НИКОЗИЈА, Кипар -- Министрите за надворешни работи на медитеранските членки на ЕУ во петокот (18-ти јануари) рекоа дека ЕУ треба да заземе единствен став во врска со прашањето на статусот на Косово.
Околу 20 членки на ЕУ ја посочија својата намера да ја признаат независноста на Косово, додека Србија цврсто се спротивстави на какво било решение што му нуди на Косово повеќе од широка автономија.
Кипар, Русија, Грција, Словачка и Романија, не се решаваат да ја признаат евентуалната независност на Косово, стравувајќи дека тоа може да ги поттикне сепаратистите на нивните територии.
Учесниците едногласно се согласија дека ЕУ треба да ја испрати својата планирана полициска мисија во Косово што е можно поскоро, изјави по состанокот шефот на одделот за соработка на француското Министерство за надворешни работи, Пјер Менат.
Во меѓувреме, претседателот на ЕК, Жозе Мануел Баросо, во саботата беше цитиран од кипарскиот весник Политис дека решавањето на кипарското прашање претставува предуслов за Кипар да стане поактивен во ЕУ.
Тој изрази уверување дека ЕУ ќе ги направи сите напори за да помогне во изнаоѓањето решение за спорот околу поделениот остров.
(КНA - 19/01/08;
AФП, Ројтерс - 18/01/08)
