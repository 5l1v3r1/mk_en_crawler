29/08/2005
ОХРИД, Македонија -- Претседателот Бранко Црвенковски во текот на изминатиот викенд се состана со премиерот Владо Бучковски, при што рече дека очекува целосно расчистување на случајот со екстремистичкиот водач Агим Красниќи.
Според изјавата од неговата канцеларија Црвенковски побара од владата да расчисти дали потерницата за Красниќи, кој го окупираше селото Кондово со месеци, е повлечена, како што неодамна објавија локалните медиуми.
Бучковски се согласи дека прашањето мора да се реши, но рече дека очекува извештај од министерствата за правда и за внатрешни работи.
Црвенковски и Бучковски присуствуваа на настанот во Охрид чија цел беше зајакнување на меѓународниот имиџ на Македонија.
Во другите вести, вицепремиерката Радмила Шеќеринска во неделата (28-ми август) истакна дека Македонија очекува да добие статус на кандидат за членство во ЕУ во декември.
Таа говореше на меѓународната конференција во Алпбах, во Австрија.
(Макфакс - 28/08/05;
A1 ТВ, Дневник, Утрински весник - 27/08/05)
