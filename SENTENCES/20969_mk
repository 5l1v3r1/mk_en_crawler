04/01/2008
AНКАРА, Турција -- Пет лица загинаа, а 68 беа повредени кога експлодираше автомобил-бомба во југоисточниот турски град Дијарбакир во четвртокот (3-ти јанури), предизвикувајќи огромен пожар.
Властите во петокот објавија дека осуммина од повредените се наоѓаат во критична состојба.
Целта, наводно, бил автобус кој превезувал воен персонал.
Бомбата експлодирала кога возилото поминувало покрај едно училиште.
Тројца од загинатите и голем дел од повредените се ученици.
Повредени се, исто така, и триесет војници.
Полицијата уапси четири лица во врска со експлозијата.
Иако никој не ја презеде одговорноста за нападот, властите се сомневаат на елементи на терористичката Курдистанска работничка партија.
Камповите на групата во северен Ирак беа цел на турските воздушни напади во изминативе неколку недели.
(Ројтерс, АП, Ксинхуа, Заман, Сабах, ББС - 04/01/08;
НТВ, АНКА, АП, АФП - 03/01/08)
