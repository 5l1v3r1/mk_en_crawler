26/11/2004
ЗАГРЕБ, Хрватска -- Шефот на мисијата на ОБСЕ во Хрватска, амбасадорот Питер Семнибај, во четвртокот (25-ти ноември) поднесе извештај до Постојаниот совет на ОБСЕ.
Новинската агенција ХИНА цитираше извори кои велат дека извештајот е во голема мера позитивен, како и дека дебатата во врска со него е конструктивна.
Тие рекоа дека Хрватска постигнала забележителен напредок во реформите во текот на изминативе шест месеци, но истакнаа дека се потребни и понатамошни напори во областите на враќањето на бегалците, судските реформи и правата на малцинствата.
Заменик-министерот за надворешни работи, задолжен за мултилатералните прашања, Томислав Видошевиќ, го опиша како „секако најдобриот извештај досега за напредокот на Хрватска“.
(ХИНА - 25/11/04)
