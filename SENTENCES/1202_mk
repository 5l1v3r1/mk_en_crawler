08/10/2008
Вкупно 21 музички ансамбл учествуваа на седмото издание на Меѓународниот детски фестивал, насловен како „Виножитата на Приштинa", во петокот (3-ти октомври). 
Организатори на настанот беа: градот Приштина, Детскиот културен центар и Министерството за култура, млади и спорт. 
На настанот учествуваа ансамбли од Maкедонија, Хрватска, Турција, Црна Гора и Aлбанијa.
***
Во неделата (5-ти октомври), српскиот писател Владимир Бајац ја освои наградата за литература Балканика за неговиот роман Хамам Балканијa на 11-тата церемонија на доделување награди Балканика, која се одржа од петокот (3-ти октомври) до понеделникот. 
Околу 30 писатели, издавачи, литературни критичари и романсиери од шест балкански земји се собраа за настанот во Скопје.
***
Српската тениска ѕвезда Јелена Јанковиќ ја освои гран при наградата во Штудгард, во неделата (5-ти октомври), поразувајќи ја Русинката Надја Петрова. 
Турнирот, познат и како гран при Порше, му дава на победникот можност да бира меѓу 100.000 американски долари и „порше“.
***
Косовскиот фестивал на камерна музика Камерфест беше отворен во неделата (5-ти октомври) во Приштина и ќе трае до 30-ти октомври. 
Деветтото издание на настанот собра уметници од различни земји.
***
Бугарскиот филм Светот е голем, и Спасението се прикраднува од зад аголот ја освои наградата на публиката на филмскиот фестивал во Цирих, кој траеше од 25-ти септември до неделата (5-ти октомври). 
Филмот -- копродукција на Бугарија, Германија, Унгарија и Словенија -- се базира на автобиографскиот роман на Илија Тројанов.
***
Меѓународниот куп во едрење за жени беше отворен во понеделникот (6-ти октомври) во Бодрум, Tурција. 
Скоро 200 спортисти од Турција, Русија, Германија, Швајцарија, Холандија и Израел учествуваат на турнирот од пет круга. 
Турирот завршува на 11-ти октомври.
***
Елбасан, Aлбанијa, е домаќин на десеттото издание на Меѓународниот фестивал на современ театар Скампа, од саботата (4-ти октомври) до петок. 
Пет албански и шест меѓународни театри од Црна Гора, Maкедонијa, Aвстрија, Италија и Романијa учествуваат на овогодинешниот фестивал.
(Разни извори – 01/10/08-08/10/08)
