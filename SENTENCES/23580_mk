28/07/2009
БУКУРЕШТ, Романија -- Парламентот доцна во понеделникот (27-ми јули) одлучи да й го одземе на поранешниот министер за млади и спорт Моника Јакоб Ридзи нејзиниот имунитет од судско гонење.
Гласањето во Домот на делегатите го отвори патот за покренување кривична истрага против Ридзи, која е осомничена за проневера на државни пари.
Таа поднесе оставка од министерското место овој месец, но останува член на парламентот и негира какви било незаконски дејства.
Таа е осомничена дека нелегално доделила 600.000 евра за музички фестивал.
Според извештаите на локалните медиуми, парите, всушност биле искористени за успешната кампања на Елена Басеску, за место во Европскиот парламент.
(Ројтерс, ДПA - 27/07/09)
