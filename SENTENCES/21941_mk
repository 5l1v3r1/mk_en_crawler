17/08/2008
АНКАРА, Турција -- Турција планира да формира Кавкаски сојуз како економско партнерство, објавија во саботата (16-ти август) локалните медиуми.
Кавкаската платформа за стабилност и партнерство предвидува заеднички безбедносни и извршни тела за Турција, Ерменија, Грузија, Азербејџан и Русија.
Анкара го предложи сојузот во обид за решавање на грузиско-рускиот конфликт.
Турскиот министер за надворешни работи, Али Бабаџан, следната недела ќе се состане со својот руски колега, Сергеј Лавров, за формирање на сојузот.
Во другите вести, Турција ги негираше извештаите дека одлучила да не потпише енергетски договори со Иран поради американскиот притисок.
„Турција е голема земја и не прави ништо само затоа што некој го побарал тоа“, изјави Ѓул за новинарите.
Во четвртокот Ѓул се состана со својот ирански колега, Махмуд Ахмадинеџад, но тие не успеаја да го потпишат очекуваниот договор за гасоводот.
(Хуријет, Сабах, Заман, Милијет, СНН Турк, Тркиш прес - 16/08/08, Сабах, НТВ - 16/08/08)
