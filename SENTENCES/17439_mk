31/07/2007
AНКАРА, Турција -- Началникот на турскиот Генералштаб, Јашар Бујуканит, во понеделникот (30-ти јули) потврди дека армијата сака следниот претседател во земјата да биде посветен на основниот карактер на секуларната република. 
Во април Бујуканит рече дека претседателот треба да биде посветен на секуларните вредности. 
Изјавата на Бујуканит во понеделникот беше прва откако Партијата за правдата и развојот (АКП), која има корени во политичкиот ислам, победи на изборите на 22-ри јули.
Исто така во понеделникот, турскиот избирачки одбор ги објави конечните резултати од гласањето. 
АКП ќе има 341 од вкупно 550 места, а Републиканската народна партија доби 112 места. 
Екстремно десничарската Партија на националистичко движење освои 70 места, додека независните освоија по 26 места, вклучително и 22 за кандидатите поврзани со прокурдистанската Партија за демократско општество. 
(Ројтерс, СНН, АФП, СНН Турк, новинска агенција Анадолу, Фокус, Вашингтон пост - 30/07/07)
