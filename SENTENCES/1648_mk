25/03/2011
Косовo и Maкедонијa потпишаа меморандум за разбирање во Скопје, во средата (23-ти март), во врска со соработката во земјоделскиот сектор. 
Министерствата за земјоделство на двете земји постигнаа договор за размена на научни информации и анализи, и воспоставување комисија која ќе го следи спроведувањето на проектит во текот на следните пет години.
***
Најголемата рафинерија во Бугарија Лукоил Бугарија, во средата (23-ти март) одлучи да воведе едностран мораторум за цените на горивото за еден месец, според договорот постигнат меѓу владата, трговците со гориво и претпријатијата за транспорт. 
Цените на бензинските пумпи на Лукоил ќе останат замрзнати за овој период, но нема информации за цените на бензинските пумпи на другите дистрибутери на гориво.
***
„Ибердола рињуабл“ во средата (23-ти март) го објави започнувањето со изградба на најголемиот комплекс во светот за генерирање на електрична енергија, со искористување на ветерот во романскиот регион Доброгеа. 
Првата фаза ќе биде градењето на фарма од 80 мегавати, која се планира да започне до крајот на годинава. 
Струјата што ја генерира овој комплекс може да обезбеди еден милион домаќинства, што ќе ја намали емисијата на јаглерод за 1,25 тона, објави претпријатието.
***
Tурскиот министер за енергија и природни ресурси Танер Јилдиз на 23-ти март ги отфрли критиките на Грција дека неговата земја планира да изгради нуклеарна централа во јужниот регион Акјују. 
Според министерот, загриженоста на Грција е нереална, бидејќи Акјују е на околу 900 километри оддалеченост од Грција, додека слични објекти има и во другите земји-членки на ЕУ што се на само 500-600 километри оддалеченост од Грција. 
Јилдиз инсистираше на тоа дека Анкара ќе ги исполни сите критериуми на Меѓународната агенција за атомска енергија кога ќе ја гради нуклеарната централа.
***
Министерството за финансии во средата (23-ти март) ги именуваше своите финансиски и правни советници за два големи проекти на концесија. 
БНП Парибас и Националната банка на Грција ќе советува за доделување концесија од 20 години за работење со атинскиот аеродром. 
Ситигруп и грчката Банка Пиреја беа назначени за советници во концесијата за развој на местото од 1.500 хектари од поранешниот аеродром.
***
Банката на Aлбанијa ја зголеми главната каматна стапка за 0,25 отсто, на 5,25 отсто, објави во средата (23-ти март) гувернерот на банката, Адријан Фулани. 
Тој објасни дека потегот бил поттикнат од високите цени во февруари, кога инфлацијата беше 4,5 отсто.
(Разни извори – 18/03/2011-25/03/2011)
