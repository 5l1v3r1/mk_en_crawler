05/03/2008
Косовскиот документарец „Свадба и пелени“ ја освои наградата за најдобар филм во регионалната категорија на филмскиот фестивал Загреб Докс во <b>Загреб</b> во саботата (1-ви март).
Документарецот се состои од интервјуа со четири албански пара што живеат во Косово.
Деветтиот Меѓународен фестивал на археолошки филмови ќе започне на 9-ти март во Белград и ќе трае три дена.
Настанот започнува со шпанска трилогија за животот на римскиот император Трајан и на истиот ќе бидат прикажани 28 филмови од девет земји.
„Босанска кралска приколка“, историски и културен проект финансиран од ЕУ, официјално беше претставен на 27-ми февруари во Сараево Целта на проектот беше зајакнување на конкурентноста на Босна и Херцеговина во културниот туризам, преку развивање на туризам поврзан со средновековното босанско кралство.
Романскиот шампион во средна категорија, Луцијан Буте, во петокот (29-ти февруари) ја одбрани својата светска титула на Меѓународната боксерска федерација, против Американецот Вилијам Џопи во Монтреал.
Буте нокаутираше во десеттата рунда.
Познатиот полски сликар Малгорзате Коренкиевич и скулпторот Богислава Зена во саботата (1-ви март) пристигнаа во Загреб за да создадат ледени структури со студентите по уметност на плоштадот „Крал Томислав“.
Уметниците, исто така, создадоа специјален леден бар за изложување на скулптурите.
Maкедонскиот претседател Бранко Црвенковски во понеделникот (3-ти март) ги одликуваше со ордени алпинистите Глигор Делев и постхумано Димитар Илиевски-Мурато.
Тој се искачи на Еверест на 10-ти мај 1989 година, додека Делев го освои највисокиот врв на Земјата на 20-ти мај 2007 година.
(Разни извори - 28/02/08-05/03/08)
