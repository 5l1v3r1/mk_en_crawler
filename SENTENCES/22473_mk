11/09/2008
ВИЕНА, Австрија -- Српскиот министер за надворешни работи, Вук Јеремиќ, имаше обраќање на седницата на Постојаниот совет на ОБСЕ во Виена во средата (10-ти септември), велејќи дека страшните предвидувања што ги даде во врска со последиците од еднострано прогласената независност на Косово стануваат реалност. 
Тој, сепак, додаде дека не е премногу рано да се спречи работите да излезат од контрола. 
Јеремиќ, исто така, ја искористи можноста да ја претстави српската иницијатива за барање мислење од Меѓународниот суд на правдата во врска со декларацијата на Косово од 17-ти февруари. 
Претходно во средата тој рече дека истата има добри шанси за успех.
Исто така во средата, американскиот амбасадор во Србија, Камерон Мантер, го потврди противењето на својата земја во врска со српската иницијатива за Косово. 
„Се надеваме дека ќе можеме да ја убедиме владата да се фокусира на иднината, а не на минатото, и да работиме заедно за нејзината интеграција во ЕУ“, изјави Мантер за весникот „Блиц“.
Исто така во средата, косовскиот премиер Хашим Тачи се состана со шефот на грчката канцеларија за врски со Приштина, Деметриос Мошопулос, и рече дека очекува Грција да ја признае независноста на Косово во блиска иднина. 
(Taнјуг, Бета, Б92, Телеграфи, Коха диторе, Зери, Експрес - 11/09/08; Фонет, Бета, Блиц - 10/09/08)
