17/03/2011
ПРИШТИНА, Косово -- ЕУЛЕКС во средата (16-ти март) уапси 12 поранешни припадници на Ослободителната војска на Косово (ОВК), за наводно наредување и спроведување тортура во косовски камп во 1999 година.
Меѓу уапсените е и Фатмир Лимај, поранешен министер за транспорт и телекомуникации.
Лимај е обвинет дека дал наредби за убиствата и тортурата на српските и албанските цивилни затвореници во селото Клечке кај Липјан/Липљане.
Ова не е првпат тој да се соочи со обвинение за воени злосторства;
тој беше ослободен од Хашкиот трибунал за воени злосторства во 2005 година.
Организацијата на воени ветерани на ОВК ги отфрли апсењата од средата како неосновани.
(Коха Диторе, Зери, Косова Сот, Експрес - 17/03/11;
Кохавижн, РТК - 16/03/11)
