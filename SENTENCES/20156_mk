16/11/2007
ЗАГРЕБ, Хрватска -- Истражителите на Трибуналот на ОН во Хаг за воени злосторства сослушаа уште еден хрватски новинар за објавување доверливи документи.
Давор Иванковиќ од загребскиот Вечерњи лист беше интервјуиран во Хашката канцеларија во Загреб во четвртокот (15-ти ноември), поради објавувањето доверливи информации поврзани со судењето за воени злосторства против тројцата хрватски генерали, Анте Готовина, Иван Чермак и Младен Маркач.
Двајца други новинари од сплитскиот весник „Слободна Далмација“ не се појавија на сослушувањето како што беше закажано.
Минатата недела Хашкиот трибунал нареди осуммина хрватски новинари да бидат сослушани за можно непочитување на судот.
(Вечерњи лист - 16/11/07;
ХИНА, ХРТ, Макфакс - 15/11/07)
