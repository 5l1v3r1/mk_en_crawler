28/01/2009
БУКУРЕШТ, Романија -- Националниот сојуз на државните службеници во вторникот (20-ти јануари) се закани дека ќе организира протести во втората половина од февруари ако владата не им даде на државните службеници зголемување на платите од 50 отсто.
Сојузот вели дека законот го гарантира зголемувањето.
Исто така во вторникот, претседателот Трајан Башеску го поддржа предлогот за замрзнување на платите и пензиите во период од шест месеци за олеснување на буџетските проблеми.
Претседателот за локална телевизија изјави дека нема да се против ако владата одлучи да ги замрзне платите и пензиите пред есенските претседателски избори.
Владејачката Партија на правдата и развојот потврди дека разговара за оваа идеја.
(Гандул, Котидианул, Романија либера - 28/01/09;
Meдиафакс, Агерпрес, Хотњус, Зиаре - 27/01/09)
