13/10/2004
АТИНА, Грција -- Делегација на Еуростат пристигна во Атина во вторникот (12-ти октомври) за да ги провери информациите за буџетот на Грција за периодот 1997-1999 година.
Тие ќе се обидат да утврдат дали земјата навистина ги исполнила релевантните критериуми кога й беше одобрено усвојувањето на еврото.
Грција од 2000 година направи драматични корекции со зголемување на цифрите за буџетскиот дефицит, признавајќи дека не ја исполнила обврската на ЕУ од сведување на дефицитот во границите од три отсто.
Во другите вести, грчкиот Парламент во средата одлучи да формира комисија која ќе ги испита процедурите за набавки во одбранбениот сектор во текот на изминатите неколку години.
Владејачката партија Нова демократија инсистира на проверка на договорите склучени од страна на претходната администрација на ПАСОК.
(AНA, MПA - 13/10/04;
AФП - 12/10/04)
