06/02/2007
АНКАРА, Турција -- Неколку невладини организации во петокот (5-ти февруари) објавија дека се согласуваат со предлогот за измена на контроверзниот член 301 од кривичниот закон, според кој за кривично дело се смета „оцрнувањето на турската припадност“ и кој доведе до судски простапки против различни турски интелектуалци. 
Невладините организации планираат да го достават својот предлог до владата. 
Договорот беше постигнат на состанокот изминатиот викенд во Анкара, последен од серијата која имаше за цел наоѓање на заедничка основа. 
Предлогот, наводно, повикува на скратување на членот и замена на двосмислениот термин „оцрнување на турската припадност“ со нејзино „презирање и подбивање“.
Во другите вести, турскиот претседател Ахмет Неџдер Сезер и неговиот пакистански колега во посета на земјата, Первез Мушараф, во понеделникот ја потврдија подготвеноста на нивните земји за придонес во мировните процеси и регионалната соработка на Блискиот Исток. 
Покрај разговорите за Ирак и Авганистан, тие дискутираа и околу начините за зајакнување на билатералните трговски и економски односи. 
(Mилијет, Заман, Сабах - 06/02/07; Фокус, Turks.US - 05/02/07)
