12/10/2006
ПОДГОРИЦА, Црна Гора -- Претседателот Филип Вујановиќ во средата (11-ти октомври) го назначи министерот за правда, Жељко Штурановиќ, за мандатор и му даде мандат за формирање на новата влада. 
Штурановиќ ќе го наследи својот сопартиец од Демократската партија на социјалистите, Мило Ѓукановиќ, кој ја објави својата оставка по парламентарните избори на 10-ти септември. 
Според законот, Штурановиќ сега има рок од 60 дена да ја состави новата влада. 
Не се очекуваат проблеми, со оглед на тоа што коалицијата предводена од ДПС ужива апсолутно мнозинство во парламентот. 
(Вијести, Побједa - 12/10/06; Минa - 11/10/06)
