09/04/2006
САРАЕВО, Босна и Херцеговина (БиХ) -- Босанскиот суд за воени злосторства во петокот (7-ми април) го осуди Неѓо Самарџиќ, босански Србин осуден за злосторства против муслиманските цивили во Фоча во периодот 1992-1993 година, на 13,4 години затвор. 
Ова беше прва пресуда на судот откако започна со работа пред една година. 
Триесетиосумгодишниот Самарџиќ беше прогласен за виновен за злосторства против човештвото, вклучувајќи и прогон, силување и тортура.
Исто така во петокот, директорот на полицијата на Република Српска поднесе оставка откако главната обвинителка на ОН, Карла дел Понте, испрати писмо до неговата влада, во кое се изразува незадоволство бидејќи тој не соработувал со Трибуналот на ОН за воени злосторства. 
Педесетипетгодишниот Драгомир Андан, дојде на функцијата во март 2005 година. 
Медиумите во муслиманско-хрватскиот ентитет го обвинија за воени злосторства. 
За него, исто така, се вели дека бил близок со Ратко Младиќ. 
Андан ги негираше сите обвинувања. 
(Независне новине - 08/04/06; ПБС БиХ, Ројтерс - 07/04/06)
