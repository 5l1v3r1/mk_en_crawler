07/11/2011
Бојана Миловановиќ за Southeast European Times во Белград -- 07.11.11
Белграѓани и посетителите од целиот свет имаа можност да уживаат во литературата, да купуваат нови изданија и да се дружат со своите омилени писатели на Саемот на книгата што се одржа во српскиот главен град од 23-ти октомври до 1-ви ноември.
Љубителите на книгата можеа да купат книги од 819 издавачи, вклучително и 68 гости од странство. 
Издавачи од Австрија, Германија, Франција, Холандија, Шпанија, Чешка, Романија, Хрватска, Босна и Херцеговина, Црна Гора, Изреаел, Иран, Јапонија, Кина, Русија и Белорусија имаа штандови на саемот.
Педесетишестиот саем на книгата се одржа под слоганот „Книгите ги поврзуваат луѓето“. 
Оваа година, акцентот на саемот беше ставен на португалската култура и литература.
Почесен гостин секогаш досега беше одделна држава, но овојпат тоа беше јазик -- португалскиот, кој го говорат 250 милиони луѓе во светот, во осум земји. 
Мотото на презентацијата на почесниот гостин беше „Еден јазик, многу култури“.
Многу португалски и лузофонски писатели -- анголските писатели Онѓаки и Хозе Едуардо Агуалуса, португалските писатели Гончало М. 
Таварес, Лидија Хорхе и Руи Зинк, Мозамбиецот Миа Куото -- беа присутни на саемот.
