16/07/2008
AНКАРА, Турција -- Американскиот советник за национална безбедност, Стивен Хедли, ќе допатува во еднодневна посета на Турција во четвртокот (17-ти јули), една недела по вооружениот напад врз Американскиот конзулат во Истанбул, објавија локалните медиуми.
Неговите состаноци со претседателот Абдула Ѓул и премиерот Реџеп Тајип Ердоган се очекува да се фокусираат на борбата против тероризмот, енергетската безбедност, последните настапи во Ирак и иранската нуклеарна програма.
Во другите вести, турските војници убија уште 11 припадници на терористичката Курдистанска работничка партија (ПКК) во југоисточната покраина во близина на ирачката граница, објави во средата началникот на Генералштабот, Јашар Бујуканит.
Во операцијата, која започна во петокот, веќе загинаа 22 други бунтовници на ПКК.
(Хуријет, новинска агенција Анадолу, Тркиш прес - 16/07/08)
