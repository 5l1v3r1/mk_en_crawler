13/07/2010
САРАЕВО, Босна и Херцеговина (БиХ) -- Босанските Срби се собраа во понеделникот (12-ти јули) на воените гробишта Братунац, да им оддадат почит на Србите убиени за време на конфликтот во БиХ во периодот 1992-1995 година.
Премиерот на Република Српска, Милорад Додик, положи цвеќе за убиените од страна на муслиманските сили.
На 12-ти јули 1992 година босанските муслимани предводени од Насер Олиќ ги нападнаа српските села Залазје, Биљача, Саше и Загоне, убивајќи 69 цивили и ранувајќи повеќе од 70 други.
Проценките за бројот на српските жртви за време на конфликтот се различни, и се движат од неколку стотици до неколку илјадници.
Церемонијата во Братунац се одржа еден ден по церемонијата во Поточари, со која се одбележа 15-годишнината од масакрот во Сребеница.
(РТРС, Танјуг, РТС, АП - 12/07/10)
