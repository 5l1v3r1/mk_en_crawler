12/04/2006
(Разни извори – 05/04/06 – 12/04/06)
Двајца познати писатели, Елизабет Костова од САД и Пауло Коељо од Бразил, ќе ја посетат Бугаријa во текот на следните недели.
Костова, авторка на бестселерот „Историчарот“ ќе дојде во Софија да ги предаде наградите „Витез на книгата“ на издавачката куќа Циела, на церемонијата што ќе се одржи на 19-ти април.
Коељо ќе го посети бугарскиот главен град на 8-ми мај, Денот на Европа.
Тој се очекува да се состане со претседателот Георги Парванов и со своите бугарски обожаватели.
Писателите од Босна и Херцеговина и Србија и Црна Гора се собраа на литературниот форум во српскиот главен град Ужице на 10-ти и 11-ти април.
Настанот, насловен како „На средината од патот“, беше организиран од страна на Српскиот национален театар и колеџот на Ужице.
Најголемата турска поп ѕвезда, Таркан, планира да одржи прв концерт во Бугарија, на стадионот Локомотив во Софија, на 2-ри јуни.
Концертот ќе го отвори популарното бугарско дуо КариЗма.
Јапонската влада додели опрема во висина од преку 255.000 евра за Архивата на БиХ, според соопштението од оваа сараевска институција.
Јапонија ќе испрати и експерти да помогнат во инсталирањето на опремата и ќе обезбедат обука за вработените во архивата на БиХ.
Првото издание на Пролетниот џез-фестивал во Букурешт ќе започне на 13-ти април.
На настанот ќе биде прикажана изложбата насловена како „Џезот за време на комунистичката ера“.
Фестивалот го организира собранието на букурешт и културното здружение „Интерзона“.
Снимањето на филмот „Фантом“ на српскиот режисер Јован Тородовиќ ќе започне на 21-ви април во Белград.
Сценарист и продуцент е Богдан Петковиќ, а се работи за комедија за животот во Белград на почетокот од 1980-тите.
Вториот „Танц фест“, Меѓународен фестивал за модерните игри започна на 7-ми април во Скопје.
Спонзори на 12-дневниот настан се претседателот на македонското собрание, Љупчо Јордановски, и УНЕСКО.
Оваа година учествуваат околу 50 танчерски групи од различни земји.
Изложбата на слики направени со користење на текстилни материјали беше отворена во Музејот на град Скопје на 10-ти април.
Седумдневната изложба вклучува 30 дела од македонскиот архитект и дизајнер Катерина Саздова-Џипунова и од уметничката Милка Сердаревиќ-Захариева.
