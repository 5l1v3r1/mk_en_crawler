17/01/2008
ТИРАНА, Албанија -- Трудовиот инспекторат во средата (16-ти јануари) одлучи да ја затвори фабриката „Курум Скрап“ во Елбасан, централна Албанија, каде што во експлозијата во понеделникот загина еден работник, а беа повредени неколку други.
Експертите утврдија дека дефект во разладниот систем на печката ја предизвикал експлозијата, а не неексплодирана граната случајно фрлена во купот старо железо.
Инспекторатот вели дека фабриката е опасно место за работење.
Во другите вести од средата, премиерот Сали Бериша ја отфрли можноста за реконструкција на владата.
Тој рече дека ваквите барања -- кои доаѓаат од страната на партнерите на неговата Демократска партија (ДП) -- се нормални, но рече дека промени ќе има во самата ДП, а не во владата.
Водачот на Сојузот за човекови права, Ванѓел Дуле, рече дека неговата партија ќе ја напушти коалиција ако не се случи реконструкција на владата.
(Коха Јоне, Шкип, Панорама, Стандард, Газета шкиптаре, Шекули, Панорама - 17/01/08;
Балканвеб, Топ-ченал - 16/01/08)
