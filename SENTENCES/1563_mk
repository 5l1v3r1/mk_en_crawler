20/10/2010
Педесеттиот меѓународен театарски фестивал (МЕСС) беше отворен во неделата (17-ти октомври) во Сараевo под мотото „засекогаш млади“.
Истиот започна во Националниот театар со модерната претстава „Живот со идиот“.
Во текот на следните две недели, фестивалот очекува да пречека 600 гости од 14 земји и да понуди преку 50 претстави и други програми.
Светската конференција за култура и дијалог меѓу цивилизациите се одржува од вторник (19-ти октомври) до четврток во Босна и Херцеговинa.
Повеќе од 400 интелектуалци од целиот свет, познати уметници и неколку министри за култура, како и генералниот секретар на Арапската лига, Амр Муса, присуствуваат на настанот во Сараево.
Пилот албанско издание од светски фромат со цел наоѓање на главни нови забавувачи, започна во Тирана во петокот (15-ти октомври).
„Албанците имаат талент“ се прикажува на Топ ченал.
Албанците од Албанија, Косовo и Црна Гoра ќе поминат низ процес на селекција од десет круга пред победникот да ја добие највисоката награда од 20.000 евра.
Косовскиот театар Феризај/Урошевац е домаќин на својот 40-ти фестивал кој ќе трае до петок (22-ри октомври).
Трупи од Косово, Aлбаниј a и Србијa  учествуваат на еднонеделниот настан.
Српската тенисерка Ана Ивановиќ ја освои својата прва титула во последниве две години поразувајќи ја Швајцарката Пети Шнајдер со 6:1, 6:2 во тениското финале Генерали лејдис во Линц, Австрија.
Ова беше деветта победа во кариерата на Ивановиќ.
Победата ја стави на 26-тото место во ранг-листата на ВТА.
Филмот „Циркус Колумбија“ на босанскиот режисер оскаровец, Денис Тановиќ, ја освои наградата за најдобар филм во категоријата Меѓународен игран филм на филмскиот фестивал Анталија голден оринџ.
Другиот победник е „Думан ривер“ во режија на Лу Цанг.
Кипар беше домаќин на петтото издание на кипарскиот меѓународен филмски фестивал минатата недела.
На настанот учествуваа учесници од 85 земји низ светот.
Бугарскиот пилот-тркач Тодор Дунев ја освои европската титула со својот автомобил „нисан 200“.
Дунев победи на дрифт-натпреварите Кралот на Европа во Србија, Андора и Унгарија.
(Разни извори -- 13/10/10-20/10/10)
