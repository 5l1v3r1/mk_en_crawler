17/05/2010
ПРИШТИНА, Косово -- Претставниците на косовските институции одбиваат да одржат технички разговори со Белград додека Меѓународниот суд на правдата (МСП) не донесе одлука за легитимноста на косовското прогласување независност.
Вицепремиерот Хајредин Куци во неделата (16-ти мај) рече дека сето ова е сé уште во фаза на идеја.
„Нема ништо конкретно за датуми, теми, но ова е идеја што е подготвена на меѓународно и регионално ниво“, рече Куци.
Тој додаде дека е бесмислено да се разговара за што било друго пред да биде решено прашањето на исчезнатите лица и пред Србија да ги врати украдените документи.
Конечната одлука на МСП ќе биде одложена сега, поради неочекуваното заминување овој месец на судија кој го води случајот.
(Коха Диторе, Експрес, Телеграфи, РТК - 17/05/10)
