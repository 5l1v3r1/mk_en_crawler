14/01/2011
БЕЛГРАД, Србија -- Владата ги заврши сите 2.483 одговори на прашалникот на Европската комисија (ЕК) и ќе ја поднесе финалната верзија до 31-ви јануари, објави кабинетот во четвртокот (13-ти јануари). 
Комесарот за проширување на ЕУ, Штефан Филе, лично го достави прашалникот на 24-ти ноември. 
Откако ЕК ќе ги оцени одговорите, ќе објави мислење за подготвеноста на Србија за кандидатски статус.
Во меѓувреме, владата усвои акциски план за забрзување на интеграцијата во ЕУ. 
Државните власти ќе ги засилат напорите за фаќање на воените бегалци, Ратко Младиќ и Горан Хаџиќ, главен услов за каков било понатамошен прогрес. 
Покрај тоа, ЕК укажа дека владата треба да спроведе понатамошни структурни реформи за да обезбеди функционална пазарна економија и да ги забрза плановите за приватизација. 
(Б92, Бета, Радио Слободна Европа, Блиц, Данас - 13/01/11)
