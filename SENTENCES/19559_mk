25/03/2008
АТИНА, Грција -- Полицијата во понеделникот (24-ти март) го уапси генералниот секретар на Новинари без граници, Роберт Менард, како и уште двајца други членови на организацијата, кои ја прекинаа церемонијата на палење на олимпискиот оган во Атина, за да го свртат вниманието на мерките што Кина ги презема против Тибет. 
За време на говорот на Лиу Ќи, претседателот на организацискиот комитет за Летните игри во Пекинг, три лица со црни знамиња на кои олимписките кругови беа прикажани како лисици за раце, успеаја да се пробијат низ оградата за контролирање на толпата, на стадионот Античка Олимпија. 
Двајца од нив успеаја да стигнат до микрофоните, извикувајќи слогани за поддршка на Тибет.
И покрај инцидентот, олимпискиот оган беше запален од страна на грчката актерка Марија Нафблиоту и ќе отпатува низ 16 префектури и 43 општини низ земјата, пред да се врати во Атина за време на церемонијата следната недела. 
(Нет, РИА-Новости, Нафтемборики, АНА-МПА, АП - 24/03/08)
