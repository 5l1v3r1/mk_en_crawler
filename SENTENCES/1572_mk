16/06/2010
Првиот фестивал на храната и пијалакот се одржа во саботата (12-ти јуни) и неделата на Калемегдан, тврдина во Белград.
Посетителите имаа можност да пробаат кулинарски специјалитети од 13 најдобри ресторани во градот.
Шестото издание на Скадарскиот џез фестивал се одржа во саботата (12-ти јуни) и неделата во Aлбанијa.
На настанот учествуваа локални и европски џез-уметници кои настапија на отворено на старите, живописни улици на Скадар.
Вториот по ред Фридом фест се одржа во Приштина во саботата (12-ти јуни) и неделата, одбележувајќи го крајот на конфликтот во Косовo.
Илјадници луѓе се собраа да ги слушнат локалните инди-рок, рок и метал групи, рап-уметникот Шамилионер, британскиот драм енд бејс уметник Рони Сајс, Дредзон, Бонзе и други.
Каламата, грчкиот град на танцот, ќе биде домаќин на 16-тиот Меѓународен танцов фестивал Каламата од 15-ти до 22-ри јули.
Настанот, организиран од Меѓународниот танцов центар, има за цел поддршка и промовирање на уметноста на играњето наспрема истражувањето, образовните и уметничките активности.
Бања Лука, Република Српскa, беше домаќин на третиот меѓународен карневал во саботата (12-ти јуни), на кој присуствуваа 1.500 учесници од Босна и Херцеговина и од странство.
Претседателот на Федерацијата на европските карневалски градови, Хенри ван дер Крон, исто така, присуствуваше на настанот.
Директори и претставници на националните библиотеки од Југоисточна Европа се собраа во Скопјe во петокот (11-ти јуни).
Учесници од Maкедонија, Србиј a и Босна и Херцеговинa разговараа за нивното искуство во зачувувањето на литературното наследство и неговата дигитализација.
(Разни извори -- 09/06/10-16/06/10)
