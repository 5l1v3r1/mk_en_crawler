30/06/2005
БЕЛГРАД, Србија и Црна Гора -- Шефот на безбедносната служба на Слободан Милошевиќ, Радомир Марковиќ, во средата (29-ти јуни) е осуден на 10 години затвор за обид за убиство на Вук Драшковиќ во октомври 1999 година. 
Тројца припадници на полициската единица позната како Црвени беретки добија по 15 години затвор за истиот напад, во кој загинаа четворица соработници на Драшковиќ. 
Помеѓу осудените е и шефот на „беретките“ Милорад Луковиќ, познат како Легија, кому му се суди и за убиството на премиерот Зоран Ѓинѓиќ. 
Драшковиќ со лутина реагираше на пресудата, велејќи дека 10 и 15 години затвор за четири убиства му дава на подземјето дозвола за убивање. 
Обвинителите бараа 40 години затвор. 
(Политика - 30/06/05; AП, Бета, Танјуг, Б92 - 29/06/05)
