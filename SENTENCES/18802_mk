07/12/2006
ТИРАНА, Албанија -- Најголемите политички партии отпочнаа нов обид за решавање на ќор-сокакот во врска со изборните реформи и надминување на разликите пред општинските избори следниот месец, според извештаите на локалниот печат во четвртокот (7-ми декември).
Партиите во вторникот започнаа разговори за решавање на долготрајните расправии во врска со подготвувањето на избирачките листи и составот на локалните изборни комисии.
Во другите вести, присуството на ОБСЕ во Тирана во средата објави дека е потпишан договор со албанската Агенција за реституирање на имотот и компензација, според кој ОБСЕ ќе помага во составувањето на електронската национална база на податоци за барањата за реституирање и компензација на имотот од 1993 година.
Чешка обезбеди 40.000 евра финансиски средства за проектот.
(Aлбански вести - 07/12/06;
веб-страница на ОБСЕ - 06/12/06)
