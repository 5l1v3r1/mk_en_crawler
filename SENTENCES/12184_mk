13/02/2005
БУКУРЕШТ, Романија -- Премиерот Калин Попеску Таричеану во петокот (11-ти февруари) објави дека Владата ја одобрила верзијата на нацрт-спогодбата за пристап на англиски јазик, која треба да биде потпишана од страна на Бугарија и Романија со ЕУ на 25-ти април.
Тој додаде дека претседателот Трајан Башеску го потпишал документот и дека се разгледува распоредот за подготовките за потпишување на спогодбата.
Откако Софија и Букурешт потврдија дека немаат приговори на текстот, истиот треба да биде одобрен од страна на Европската комисија.
Исто така во петокот, романската Влада објави дека жителите на Букурешт ќе избираат нов градоначалник на 3-ти април.
Местото е испразнето од 20-ти декември, кога Башеску го напушти и стана претседател.
(Девет часот - 11/02/05)
