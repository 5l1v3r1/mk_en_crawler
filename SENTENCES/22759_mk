09/07/2008
САРАЕВО, Босна и Херцеговина (БиХ) -- Судскиот процес против Раде Веселиновиќ, босански Србин обвинет за воени злосторства извршени во 1992 година во сараевското предградие Хаџици, ќе започне на 18-ти јули. 
Властите го одредија датумот за вторник (8-ми јули) на конференцијата за статусот за овој случај. 
Обвинителството закажа сослушувања на 32 сведоци и претставување 68 материјални докази. 
Сепак, на конференцијата во вторникот обвинителот Милорад Барасин рече дека бројот на сведоците „можеби ќе се намали“ во зависност од текот на презентацијата.
Веселиновиќ, кој работеше за одделот на воената полиција во Република Српска (РС), е обвинет за убиство, тортура, принудни исчезнувања, илегални затворања и други воени злосторства. 
(РТРС, СРНА, БХРТ - 08/07/08; Фена - 07/07/08)
