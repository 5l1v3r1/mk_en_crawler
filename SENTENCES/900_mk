14/03/2007
Уметничката галерија на БиХ во Сараевo ја отвори својата изложба „Ретроспектрум“ на 8-ми март, по повод 60 години од нејзиното основање.
Изложбата вклучува околу 200 слики, графики, скулптури, инсталации и слики на повеќе од 150 уметници од целиот регион.
Српскиот филм „Стапицата“ во режија на Срѓан Голубовиќ, го освои гран прито на 11-тиот Софиски филмски фестивал во саботата (10-ти март).
Вкупно 184 филмови од целиот свет учествуваа на настанот оваа година.
Помеѓу специјалните гости беа и прочуените режисери Вим Вендерс и Јири Мензел.
Четиринаесет филмови од девет земји ќе бидат претставени на 5-тиот Франкофонски филмски фестивал, кој ќе биде отворен в среда (14-ти март) во Букурешт.
Петдневниот настан го организираше Француската амбасада.
Акцентот оваа година е ставен на франкофонската кинематографија од африканските земји.
Велимир Вишковиќ беше избран за претседател на Хрватското друштво на писатели (ХДП), на конгресот што се одржа во саботата (10-ти март) во Загреб.
Вишковиќ го нагласи отворањето на ХДП кон младите луѓе и нивните иницијативи, како еден од приоритетите на неговиот четиригодишен мандат.
Познатиот косовски сликар и професор на Факултетот на уметностите, Мехмет Бехлули, организираше презентација на косовската видео уметност во новосадскиот Музеј на современа уместност на 10-ти март.
Презентацијата вклучуваше видео уметнички дела, создадени од млади косовски автори помеѓу 1999 и 2006 година.
Младиот романски композитор Мариус Мога беше избран за најдобар композитор на 2006 година на гала доделувањето на музичките награди на „Радио Романија Актуалитати“, во неделата (11-ти март).
Две од неговите дела, исто така, освоија награди за песна на годината и најдобар денс-албум на годината.
(Разни извори – 07/03/07-14/03/07)
