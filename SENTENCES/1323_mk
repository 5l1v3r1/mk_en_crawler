13/02/2009
Европската банка за реконструкција и развој (ЕБРД) ќе инвестира помеѓу 125 и 250 милиони евра во Хрватскa до крајот на 2010 година, објави во понеделникот (9-ти февруари) Томас Мироу, претседателот на ЕБРД пред својата прва посета на државата во четвртокот и петокот.
ЕБРД ќе го организира својот годишен самит во Хрватска во 2010 година и Мироу ја потврди неговата посветеност на локалните проекти.
Од 1994 година ЕБРД инвестираше 1,88 милијарди евра во Хрватска, помагајќи й на државата да привлече дополнителни 3 милијарди евра од други извори.
Бугарското претпријатие Булгаргас можеби ќе ги намали цените на природниот гас до 11,56 отсто почнувајќи од април, објави претпријатието во своето официјално соопштение.
Тоа ќе ја предложи последната цена во текот на март, кога ќе го поднесе предлогот за усогласување на цената до локалниот енергетски регулатор.
Тендерот за изградбата на првиот дел од експресната железница во Републикa Српскa (РС) ќе биде објавен на 9-ти март, рече Петко Станојевиќ, генерален директор на железничкото претпријатие во РС Жељезница РС.
Тој додаде дека инвестицијата во првиот дел од Бања Лука до Омарска ќе изнесува 105 милиони евра.
Истата ќе овозможи возовите да се движат со брзина од 160 километри на час.
Светската финансиска криза го погоди транспортниот сектор на Aлбанија, објавија локалните медиуми во четвртокот (12-ти февруари).
Албанските претпријатија што обезбедуваат поморски и копнен транспорт објавија 10 до 15 отсто намалување на профитите во првите два месеци од оваа година.
Сепак, транспортот на кратки патеки, главно преку пристаништето Драч, кое ја поврзува земјата со Maкедонијa и Косовo, забележа зголемување.
Tурција ќе биде домаќин на „Јуропорт експошипинг ’09“ (десеттата Меѓународна поморска изложба од 25-ти до 28-ми март.
Изложбата ќе се одржи во Истанбулскиот изложбен центар во областа Јесилкој.
Повеќе од 600 фирми од 40 земји ќе учествуваат оваа година.
(Разни извори – 06/02/09-13/02/09)
