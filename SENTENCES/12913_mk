02/03/2005
БРИСЕЛ, Белгија -- Шефовите на НАТО и на Европската комисија во вторникот (1-ви март) побараа од Хрватска да го уапси генерал Анте Готовина и да му го предаде на Трибуналот на ОН. 
Генералниот секретар на НАТО, Јап де Хоп Шефер, му рече на претседателот Стипе Месиќ дека бегалецот мора да биде изведен пред лицето на правдата. 
Претседателот на Европската комисија, Жозе Мануел Баросо, ја повтори неговата изјава, велејќи дека генералот мора да биде екстрадиран во Хашкиот трибунал ако Загреб сака започнување на разговорите за пристапување овој месец, според планираното. 
Месиќ им рече на двајцата водачи дека неговата Влада не знае каде се наоѓа Готовина. 
Во Загреб претседателот на парламентот, Владимир Шекс, рече дека евентуалното одложување на почетокот на разговорите со ЕУ би имало политички реперкусии. 
(Ројтерс, ББС, Вечерњи лист - 02/03/05; ВОА, ХИНА, ХРТ - 01/03/05)
