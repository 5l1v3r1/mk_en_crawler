02/01/2007
БЕЛГРАД, Србија -- Во неделата (31-ви декември) претседателот Тадиќ рече дека најважниот приоритет на неговата земја е официјалното признание за земја-кандидат за членство во ЕУ.
За да добие статус на земја-кандидат до крајот од 2007-та година, Србија мора да и докаже на меѓународната заедница дека целосно соработува со трибуналот за воени злосторства на ОН и да продолжи со реформите, рече Тадиќ.
Тој додаде дека новата година ќе биде полна со предизвици, бидејќи иднината на Косово треба допрва да се решава, а Белград мора или да го уапси Ратко Младиќ или пак да докаже дека не е во земјата.
Демократската Партија на Тадиќ (ДП) вети дека ќе го фати поранешниот командант на Босанските Срби доколку дојде на власт на парламентарните избори на 21-и јануари.
Во другите вести, српскиот премиер Воислав Коштуница ја помина новогодишната ноќ во северниот дел на Митровица, населен со Срби, во Косово.
Со силно обезбедување, Коштуница посети една локална српска фамилија повратник пред да им се обрати на неколку стотици локални жители, кои се собраа по полноќ на главниот плоштад.
(Вечерни Новости, Танјуг, РТС - 01/01/07;
АП - 31/12/06)
