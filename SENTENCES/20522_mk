10/02/2008
МИНХЕН, Германија -- Генералниот секретар на НАТО, Јап де Хоп Шефер, во саботата (9-ти февруари) рече дека НАТО е подготвено да й биде вистински партнер на Србија. 
Во својот говор на меѓународната конференција за безбедноста во Минхен, Де Хоп Шефер рече дека НАТО верува оти Косово треба да биде стабилен регион, каде што Албанците и Србите би можеле да живеат заедно во мир. 
Тој, исто така, ги охрабри аспирантките за членство, Македонија, Хрватска и Албанија, велејќи дека се надева оти сите три ќе бидат поканети за влез во Алијансата на нејзиниот следен самит во април. 
(A1, Макфакс, ИТАР-ТАСС, МИА, АФП - 09/02/08)
