17/11/2005
ХАГ, Холандија -- Трибуналот на ОН за воени злосторства во средата (16-ти ноември) го ослободи поранешниот началник на босанската армија од обвиненијата за убиство во врска со егзекуцијата на 62 цивили од босанските Хрвати и еден воен затвореник во Грабовица во 1993 година. 
Тројцата судии потврдија дека убиствата се случиле, но рекоа дека обвинителите не успеаја да докажат оти Сефер Халиловиќ имал реална контрола врз единицата која ги извршила.
Во другите вести, судскиот процес против Слободан Милошевиќ беше прекинат во средата, кога обвинетиот рече дека не е добро и не може да остане во судницата. 
Тој во вторникот поднесе петиција за шестнеделен прекин на судењето поради здравствени проблеми. 
(Дневни аваз - 17/11/05; ББС, АФП, Ројтерс, АП, веб-страница на МКТЈ, Фена, ПБС БиХ - 16/11/05)
