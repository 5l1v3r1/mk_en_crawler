06/09/2004
СКОПЈЕ, Македонија -- Заменик-претседателот на помалиот владин партнер, Демократската унија за интеграција, Теута Арифи, повика на бојкот на планираниот референдум за новите закони за децентрализација на Македонија. 
Извештаите во медиумите во понеделникот (6-ти септември) ја цитираат нејзината изјава за програмата на албански јазик на „Гласот на Америка“ дека референдумот ќе го „попречи реализирањето на Охридскиот мировен договор“. 
Истовремено, таа рече дека гласањето -- закажано за 7-ми ноември -- би можело да претставува можност Македонците да се изјаснат дали ја поддржуваат интеграцијата во евро-атланските структури. 
(Вест, Дневник - 06/09/04)
