02/12/2005
ЗАГРЕБ, Хрватска -- Министерот за правда, Весна Шкаре-Озболт, во четвртокот (1-ви декември) објави дека евентуалната компензација на австриските граѓани кои бараат враќање на имотите од Хрватска би можела да чини 15,5 милиони евра. 
Владата побара од војската да ги процени трошоците по контроверзниот договор со Виена за исплата на надоместок на припадниците на германската етничка заедница протерани од Хрватска по Втората светска војна.
Исто така во четвртокот, судот во Пула го осуди поранешниот министер за туризам Иван Херак на четири и пол години затвор. 
Тој е осуден за измама и злоупотреба на функцијата во врска со проектот од 2000 година за изградба на терени за голф во земјата. 
(Нови лист - 02/12/05; ХИНА, ХРТ - 01/12/05)
