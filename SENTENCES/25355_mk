25/08/2009
БУКУРЕШТ, Романијa -- Кога членовите на Европската комисија (ЕК) ќе ги избираат новите комесари во ноември, Романија ги сака местата на комесар за земјоделство или транспорт, објави пратеникот на Демократско либералната партија Теодор Столожан во понеделникот (24-ти август).
„За Романија е важно да има номинација не само во една област, туку две или три кандидатски опции во две или три области, на пример земјоделство, транспорт, регионален развој“, рече Столожан.
Тој додаде дека кандидатите треба да се амбициозни, искусни и запознаени со ЕУ и ЕК.
Комесарите ги номинираат нивните влади, а го одобрува Европскиот парламент.
Во другите вести, еден работник загина, а двајца други беа повредени во експлозија во фабриката за челик Отелул Росу во југозападна Карас Северин, рано во вторникот.
Полицијата ја испитува причината за експлозијата.
(Romanian Times - 25/08/09;
Зиаре - 24/08/09)
