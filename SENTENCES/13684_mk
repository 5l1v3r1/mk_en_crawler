21/11/2005
БАЊА ЛУКА, Босна и Херцеговина (БиХ) -- Во интервјуто објавено во неделата (20-ти ноември) хрватскиот премиер Стипе Месиќ изјави дека создавањето на трет ентитет во БиХ не е добра идеја.
Отфрлајќи го предлогот што неодамна го искажаа некои хрватски националистички кругови во БиХ, Месиќ рече дека трет босански ентитет би ја „конзервирал“ неповратно ситуацијата во соседната држава.
Месиќ, чија земја е една од потписничките на Дејтонскиот мировен договор за БиХ во 1995 година, ја поздрави десетгодишнината од договорот со кој беше ставен крај на крвавиот меѓуетнички конфликт.
Сепак, тој истакна дека процесот нема да биде завршен додека не се воспостават ефикасни државни механизми во БиХ.
(Независне новине - 20/11/05)
