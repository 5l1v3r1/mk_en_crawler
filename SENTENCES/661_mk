25/01/2006
(Разни извори – 18/01/06 – 25/01/06)
Од 7-ми февруари до 21-ви март во босанскиот главен град ќе се одржи 22-риот меѓународен Сараевски фестивал, објави директорот на фестивалот Ибрахим Спахиќ.
Оваа година музичкиот дел од програмата ќе вклучува 22 концерти на изведувачи од 20 земји.
Бугарката Eвгенија Раданова ја освои европската титула во скијање за жени на куси патеки, завршувајќи на првото место во сите три етапи на Европскиот шампионат во брзо скијање што се одржа во Криница, Полска, од 20-ти до 22-ри јануари.
Тоа беше шести пат една Бугарка да ја освои оваа европска титула.
Трикратната олимписка шампионка Јаница Костелиќ од Хрватска победи во супер-комбинацијата на Светскиот куп во Сент Мориц, Швајцарија, на 22-ри јануари.
Костелиќ беше прва со време 2 минути, 15 секунди и 74 стотинки, пред Ања Персон од Швајцарија и Линзи Килдоу од САД.
Тренерот на турската државна репрезентација, Фатих Терим, поднесе оставка на 19-ти јануари, откако тимот не успеа да се квалификува за Светскиот куп.
Тој поднесе оставка само осум месеци по доаѓањето на оваа функција.
Објавувајќи ја одлуката Терим ги наведе како причина за истата несогласувањата со менаџментот на Турската фудбалска федерација.
Традиционалното одбележување на празникот на Св.Сава се одржа во Приједор во источна Босна и Херцеговина од 26-ти до 28-ми јануари.
Овогодинешното издание вклучуваше литературни, уметнички и музички настани, како и традиционалниот бал Св. Сава.
Културните и духовните прослави редовно се организираат во Приедор од 1895 година.
Изложбата на акварели на белградскиот сликар Миливој Богосављевиќ беше отворена во Културниот и информативниот центар во Скопјe.
Изложбата, насловена како „Рајски птици“ вклучува 24 дела инспирирани од природата.
Театарскиот проект чија цел е поддршка на младите актери и трупи официјално започна минатата недела во Грција.
Иницијативата Театарска акција 1, организирана од Атинската општинска културна организација и театарот Аноксис, предвидува одржување на неделни претстави на млади театарски уметници секоја недела до 5-ти април.
