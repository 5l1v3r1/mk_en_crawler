13/08/2010
ПОДГОРИЦА, Црна Гора -- Владата во четвртокот (12-ти август) објави дека Црна Гора ќе продолжи со т.н. програма на „економско државјанство“, истовремено имајќи ги предвид своите обврски од кандидатурата за ЕУ.
Соопштението уследи по состанокот меѓу заменик-министерот за надворешни работи, Небојша Калуѓеровиќ, и Флоријан Хорнер, од делегацијата на ЕУ во Црна Гора.
Истото беше закажано откако Брисел побара информации за мерките што Подгорица ќе ги преземе за да загарантира дека лица од организираниот криминал нема да ја искористат програмата.
Според иницијативата објавена претходно оваа недела, Црна Гора ќе му понуди државјанство на секој член на бизнис-заедницата, кој ќе инвестира над 500.000 евра во земјата.
(Радио Слободна Европа, РТЦГ - 12/08/10)
