26/10/2009
ХАГ, Холандија -- Судењето на поранешниот водач на босанските Срби Радован Караџиќ во Трибуналот на ОН за воени злосторства беше одложено во понеделникот (26-ти октомври), бидејќи тој не се појави. 
„Во отсуство на обвинетиот и на адвокат кој ќе го застапува, комисијата го одложува денешното рочиште“, рече судијата О-Гон Квон. 
Судењето ќе продолжи во вторник, со почетниот збор на обвинителството. 
Ако Караџиќ и понатаму отсуствува, судиите ќе ја разгледаат можноста за именување адвокат кој ќе го претставува. 
Минатата недела Караџиќ објави дека нема да се појави во судницата бидејќи не е подготвен со својата одбрана. 
Тој се соочува со обвиненија за геноцид, воени злосторства и злосторства против човештвото, извршени за време на босанскиот конфликт во периодот 1992-1995 година. 
Караџиќ се брани самиот во судот. 
(AФП, АП, Ројтерс, ББС, ДПА - 26/10/09)
