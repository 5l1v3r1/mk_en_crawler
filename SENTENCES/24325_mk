14/06/2009
БУКУРЕШТ, Романија/АТИНА, Грција -- Медиумите објавија три нови случаи на свински грип Х1Н1 во Романија во текот на викендот, со што вкупната бројка сега е 14.
Тројцата нови пациенти се едно дете, една 34-годишна жена и 48-годишен маж кој неодамна се вратил од Канада.
Тие се сега во болницата за инфективни болести Виктор Бабес во Тимисоара.
Во петокот министерот за здравство Јон Базак го обелодени националниот план за справување со евентуалната пандемија на грип.
Мерките вклучуваат купување дополнителна заштитна опрема за пограничната полиција, медицинскиот персонал и државните службеници.
Во меѓувреме, Грција во петокот пријави четири нови случаи на свински грип кај странски државјани -- четворица американски државјани и еден Италијанец -- кои дошле од САД.
Вкупниот број заразени луѓе во земјата сега изнесува 12.
(Meдиафакс, Хотњус, Агерпрес, АНА-МПА, Катимерини - 13/06/09)
