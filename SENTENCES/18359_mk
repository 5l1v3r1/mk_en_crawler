12/06/2007
БРИСЕЛ, Белгија -- Канцеларија на Јадранскиот еврорегион, која вклучува 22 локални владини единици од Албанија, Босна и Херцеговина, Хрватска, Италија, Црна Гора и Словенија, официјално беше отворена во Брисел во понеделникот (11-ти јуни). 
Регионот беше воспоставен минатиот јуни во Пула, Хрватска, и целта е да послужи како инструмент за економска соработка и соработка во врска со животната средина, на земјите од Југоисточна Европа.
Во другите вести од понеделникот, обвинителите на Осиечката жупанија покренаа обвиненија за воени злосторства против тројца хрватски Срби. 
Нивниот идентитет не беше објавен, но се вели дека се работи за поранешни припадници на српска паравоена формација, обвинети за злосторства против хрватските и етничките унгарски државјани во источното хрватско село Даљ, помеѓу 1991 и 1995 година. 
(Пословни дневник - 12/06/07; ХРТ, ХИНА, РТС, Бета, Б92 - 11/06/07)
