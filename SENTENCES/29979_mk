27/02/2011
ЗАГРЕБ, Хрватска -- Околу 60 луѓе беа уапсени за време на антивладиниот митинг на кој присуствуваа околу 15.000 луѓе во Загреб во саботата (26-ти февруари).
Вкупно 25 луѓе -- 12 од нив полицајци -- беа повредени во судирите што избија кога десетици млади луѓе се обидоа да стигнат до централниот плоштад, каде што се наоѓа штабот на владата.
Полицијата, на која беше фрлано со камења и стапови, возврати со солзавец.
Митингот уследи само неколку дена откако друг антивладин протест организиран преку Фејсбук, заврши со судири.
Исто така во Загреб, илјадници луѓе се приклучија на мирниот протест за поддршка на воените ветерани, особено Хрватот кој чека екстрадиција во Србија во босански затвор.
Тихомир Пурда, кој се борел во Вуковар, беше уапсен во јануари на границата меѓу Хрватска и БиХ, врз ознова на српската воена потерница.
Слични протести се одржаа и во Осиек.
(ХРТ, Хина, Танјуг - 26/02/11)
