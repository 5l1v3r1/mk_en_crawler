15/08/2007
Српскиот тенисер Новак Ѓоковиќ во неделата (12-ти август) го победи Роџер Федерер, во финалниот натпревар на Роџер купот, освојувајќи ја престижната награда и 1,8 милиони евра.
Тој победи на натпреварите против Енди Родик и Рафаел Надал во претходните рунди.
Ѓоковиќ со ова стана првиот кој ги победил тројцата светски најдобри тенисери на еден турнир од 1994 година, кога Борис Бекер го постигна истото во Стокхолм.
Шестиот меѓународен фолклорен фестивал „Европска игра“ се одржа во Лозница, Србијa.
Настанот привлече 11 фолклорни групи од Србија, Босна и Херцеговина, Бугарија, Грција и Tурција.
На фестивалот беа претставени и традиционалните кујни и костими на земјите-учеснички.
„Хјуманеид“, локалните власти во Ѓирокастро, Aлбанијa и грчката Стопанска комора организираа дводневен Фестивал на културата за промовирање на богатото културно наследство во регионот и создавање подобра соработка помеѓу Албанија и Грција.
Уметничката колонија „Сретан Стојановиќ“ се одржи во Приједор, Република Српска, и на истата учествуваа уметници од Босна и Херцеговинa, Хрватска и Србија.
Деканот на белградската Уметничка академија, Бранко Милушиќ, беше почесен гостин.
Огромен змај кој го креираше јапонскиот уметник Јошинори Нива, леташе на 7-ми август во Букурешт.
Направен од отпад собран од улиците на романскиот главен град, истиот беше дел од букурешкото Биенале на модерната уметност.
Српски и грчки кошаркарски тимови освоија златен, односно сребрен медал на финалињата од Европскиот шампионат за мажи ИМКОР У18, што се одржа од 3-ти до 12-ти август во Мадрид.
Гркот Костас Куфос беше прогласен за највреден играч на натпреварот.
(Разни извори – 08/08/07-15/08/07)
