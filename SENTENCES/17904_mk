22/01/2007
МОСКВА, Руска федерација -- Претседателот Владимир Путин во неделата (21-ви јануари) потврди дека Русија се противи на какво било наметнато решение за проблемот со статусот на Косово. 
За време на заедничката прес-конференција со германската канцеларка, Ангела Меркел, по разговорите во рускиот град Сочи, Путин рече дека решението за Косово може да функционира на долготрајна основа „ако биде прифатливо како за Белград, така и за Приштина“.
Во другите вести од неделата, Косово ја одбележа првата годишнина од смртта на поранешниот претседател Ибрахим Ругова. 
Претставниците на косовските привремени институции, на политичките партии и на УНМИК, се собраа во Приштина на комеморацијата за Ругова, основачот и водачот на Демократската лига за Косово. 
(Данас, Албански вести - 22/01/07; Tанјуг, ДПА, Бета, Б92 - 21/01/07)
