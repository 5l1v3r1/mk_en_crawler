23/03/2009
ПРИШТИНА, Косово -- Војниците на КФОР не добиле официјални информации кога шпанскиот воен контингент ќе го напушти Косово, рече портпаролот на КФОР Адријано Гразиани, во саботата (21-ви март).
Минатата недела шпанската министерка за одбрана, Кармен Чакон, објави дека Шпанија ќе го повлече своите војници, иако не кажа конкретен датум.
Шпанија не ја признава независноста на Косово.
Косовските власти изразија благодарност и рекоа дека ќе ја почитуваат одлуката на Шпанија.
Вашингтон, пак, „е длабоко разочаран од одлуката на Шпанија“, рече во саботата портпаролот на Стејт департментот Роберт Вуд.
Генералниот секретар на НАТО, Јап де Хоп Шефер, рече дека одлуката е „еднострана и прерана“.
Во другите вести, полицијата уапси косовски Албанец кој носел рачно направена бомба во северниот дел на Митровица доцна во саботата.
Началникот на полицијата, Милија Милошевиќ, рече дека мажот се однесувал сомнително, поради што полицијата го запрела и го претресла.
Додека трае истрагата, полицијата го зајакна присуството во областа.
(Tелеграфи, Коха Диторе, МИА, Нетпрес - 22/03/09;
Зери, Експрес - 21/03/09)
