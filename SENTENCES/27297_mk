01/03/2010
AТИНА, Грција -- Владата мора да преземе мерки за справување со буџетската криза и да ги оствари целите на намалување на долгот, рече комесарот за монетарни прашања на ЕУ, Оли Рен, во понеделникот (1-ви март), по состанокот со грчкиот премиер Јоргос Папандреу во Атина.
„Ние ќе продолжиме со поддршката на грчките власти и грчкиот народ за да ја вратиме економијата назад на одржлив пат“, рече Рен, повикувајќи ја владата да најави нови чекори во „следните денови“.
Папандреу потврди дека неговата држава е подготвена да стори „сé што ќе биде потребно“ за да го реши проблемот.
Исто така, Жан-Клод Јункер, шеф на Еврогрупата на министри за финансии, рече дека Грција треба да ги зајакне своите мерки за кратење на буџетот или ќе се соочи со санкции.
Во интервју за атинскиот весник Елефтеротипија во неделата, Јункер рече дека „Грција треба да сфати оти даночните обврзници во Германија, Белгија и Луксембург не се подготвени да ги поправаат грешките на грчката финансиска политика.
(Ројтерс, Дау Џонс - 01/03/10)
