20/05/2009
СОФИЈА, Бугарија -- Министрите за внатрешни работи на Бугарија, Романија и Србија потпишаа заедничка декларација во вторникот (19-ти мај), за механизмите против прекуграничниот организиран криминал, тероризам и корупција.
На состанокот во северниот бугарски град Видин, Михаил Миков од Бугарија, Дан Ника од Романија и Ивица Дачиќ од Србија разговараа околу начините за понатамошно проширување на полициската и царинската соработка преку воспоставување заеднички контакт-центар во Бугарија.
Истиот ќе ја олесни размената на информации околу пограничната контрола и нелегалната имиграција.
Во заедничката декларација се подвлекуваат улогите на трите земји во гарантирањето на регионалната безбедност и стабилност.
(БНР, Софинска новинска агенција, News.bg - 19/05/09)
