30/08/2007
ТИРАНА, Албанија -- Нова парламентарна група, предводена од поранешниот водач на Социјалистичката партија (СП), Фатос Нано, ќе дебитира следниот месец. 
Истата ќе ја сочинуваат шесте пратеници исклучени од партијата претходно оваа недела поради поддршката на претставникот на Демократската партија Бамир Топи на претседателските избори минатиот месец.
„Постапката на Социјалистичката партија ја покажа нејзината неспособност да размислува различно ... 
тие требаше да ги слушнат и нашите аргументи“, рече еден од шестмината, Дурим Ламај, во вторникот (28-ми август). 
Според весникот „Стандард“, конечната одлука за формирање нова група ќе биде донесена за време на состанокот со Нано в понеделник. 
Тој со месеци наназад посочуваше дека е можно да тргне по свој пат поради расправиите со водачот на СП, Еди Рама. 
(Стандард - 30/08/07; Нова Македонијa - 29/08/07)
