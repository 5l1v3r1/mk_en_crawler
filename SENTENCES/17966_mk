20/06/2007
САРАЕВО, Босна и Херцеговина (БиХ) -- Главниот меѓународен претставник во БиХ во вторникот (19-ти јуни) го критикуваше повикот на муслиманскиот и хрватскиот член на трипартитното претседателство за укинување на ентитетот на босанските Срби.
Харис Силајџиќ и Жељко Комшиќ испратија писмо до генералниот секретар на ОН Бан Ки-Мун претходно оваа недела, тврдејќи дека Република Српска е создадена како резултат на геноцид и затоа нема право да постои.
„Ова писмо ...
уште повеќе ги влошува политичките односи.
Јасно е дека ова не е официјален чин на владата или претседателството“, рече Кристијан Шварц-Шилинг.
Во другите вести од вторникот, специјалениот суд за воени злосторства на БиХ го ослободи припадникот на паравојската на босанските Срби, Зоран Јанковиќ, од обвинението за злосторства против човештвото.
Обвинителите го товареа за вмешаност во нападот, нелегално затворање, принудна депортација и убивање на 36 босански селани во источна БиХ во 1992 година.
Ова беше прво ослободување на судот.
(AП, АФП, Ројтерс - 19/06/07)
