01/07/2005
БЕЛГРАД, Србија и Црна Гора -- Српскиот министер за правда, Зоран Стојковиќ, во четвртокот (30-ти јуни) рече дека сите безбедносни агенции се вклучени во потрагата по воениот командант на босанските Срби, Ратко Младиќ, додавајќи дека владата е целосно посветена на апсење на бегалецот и негово екстрадирање во Хаг. 
Стојковиќ, исто така, негираше дека владата преговара за предавање на Младиќ, како што неодамна беше објавено во некои извештаи. 
Поранешниот српски министер за надворешни работи, Душан Михајловиќ, оваа недела потврди дека неговото министерство ја знаело точната локација на Младиќ сé до средината на 2002 година. 
Според Михајловиќ, армијата го штитела Младиќ и евентуалниот обид за негово апсење би резултирал со директна конфронтација помеѓу полицијата и армијата. 
(AП, Б92 - 30/06/05)
