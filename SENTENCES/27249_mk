01/09/2009
БЕЛГРАД, Србија -- Парламентот во понеделникот (31-ви август) го одобри контроверзниот закон за информирањето, кој, делумно, ги заострува казните за клевета.
Предлог-законот беше усвоен со 125 наспрема 100 гласови и 11 воздржани.
Вкупно 25 пратеници беа отсутни.
Сите партнери во владејачката коалиција го поддржаа предлог-законот, освен Социјалистичката партија на Србија, чии претставници се воздржаа од гласање, како што беше ветено.
Предлог-законот беше многу критикуван од страна на медиумските организации, бидејќи дава широка основа за судски парници, предвидува драконски казни за кршење на етичките норми и дозволува објавување информации со кои се загрозуваат малолетници или се крши презумпцијата на невиност.
Околу 50 новинари и медиумски експерти се собраа во центарот на Белград за да протестираат против мерката.
Лилјана Смајловиќ, претседателка на српското Здружение на новинари, рече дека законот е антиевропски и неуставен.
И покрај повиците на новинарите, претседателот Борис Тадиќ го потпиша за да стапи на сила.
(РТС, Танјуг, Бета, Б92, ДПА - 31/08/09)
