15/09/2009
ЗАГРЕБ, Хрватска -- Словенечкиот министер за надворешни работи, Самуел Збогар, во понеделникот (14-ти септември) рече дека Љубљана ќе ја повлече блокадата на 11-тото и 14-тото поглавје од преговорите за време на конференцијата за пристапувањето на Хрватска во ЕУ, подоцна овој месец или на почетокот од октомври. 
Во петокот хрватската премиерка Јадранка Косор и нејзиниот словенечки колега Борут Пахор постигнаа договор со цел решавање на долготрајниот пограничен спор, што е камен на сопнување во процесот на пристапување во ЕУ. 
Хрватска во петокот се согласи да ги повлече сите документи поднесени до Европската комисија кои може да го прејудицираат пограничниот конфликт. 
(ХИНА, Дневник, ХРТ, Вечерњи лист, СТА - 14/09/09)
