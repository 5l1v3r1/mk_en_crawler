20/04/2009
РИМ, Италија -- Полицијата во неделата (19-ти април) го објави апсењето на српскиот профашистички водач Горан Давидовиќ, по кого беше распишана меѓународна потерница.
Давидовиќ го води десничарското екстремистичко движење Национален строј.
Српската министерка за правда, Снежана Маловиќ, го потврди неговото апсење во Трст и рече дека полицијата открила некои „прилично интересни документи“ во неговиот стан, како и „лаптопи, знамиња и облека со знаци и симболи на екстремната десница, цедеа и неколку флопи-дискови“.
Според законот, Италија има рок од 60 дена да одлучи дали ќе го екстрадира Давидовиќ во Србија.
Тој се соочува со обвиненија таму за поттикнување националистичка, етничка и верска омраза и нетолеранција, како и за физички напад на учесниците во антифашистичкиот форум во Нови Сад на крајот од 2005 година.
(Б92, Taнјуг - 19/04/09)
