17/01/2011
СОФИЈА, Бугарија -- Прислушувани разговори помеѓу премиерот Бојко Борисов, директорот на агенцијата за царина, Вањо Танов, и неговиот поранешен заменик, Антониј Странџев, се појавија во медиумите во петокот (14-ти јануари). 
Разговорите, чија веродостојност не е потврдена, наведуваат дека службените лица биле вмешани во случаи на корупција. 
Ова е трет случај каде лентите со наводните разговори помеѓу службени лица се појавуваат во медиумите, но ова е првпат директно да се упатува на премиерот. 
Изворот на протечените информации останува непознат. 
Некои шпекулираат дека лентите произлегуваат од истрагата против Танов од почетокот на минатата година, каде беа користени посебни истражни мерки, во кои беше вклучено и прислушување. 
Борисов изјави дека лентите биле монтирани и дека нивната оригиналност ќе биде утврдена. 
(Новинар, Актуално, Дневник, Дарик - 14/01/11)
