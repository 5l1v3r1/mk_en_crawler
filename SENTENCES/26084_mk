16/12/2009
TИРАНА, Албанија -- Странските дипломати ги предупредија политичките партии во Албанија дека времето за решавање на политичката криза во земјата истекува.
Шефот на присуството на ОБСЕ во Тирана, амбасадорот Роберт Бош, и холандскиот амбасадор Хенк ГЦ ван ден Дул во вторникот (15-ти декември) рекоа дека Албанија го ризикува својот процес на интеграција во ЕУ како резултат на бојкотот од страна на опозицијата на парламентот.
Опозициските пратеници велат дека нема да се вратат на работа додека владата не ги испита наводните манипулации на општите избори во јуни.
„Актуелната ситуација е проблематична, ние сметаме оти нефункционирачката демократија не претставува билет за ЕУ“, рече Бош, додавајќи дека ова може негативно да се одрази на разгледувањето од страна на Европската комисија на барањето на Албанија за кандидатски статус во ЕУ.
(Aлсат, Топ њус, Телеграфи - 15/12/09)
