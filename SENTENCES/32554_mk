09/03/2003
БЕЛГРАД, Србија и Црна Гора -- Новиот Парламент, во петокот (7 март), го избра Светозар Маровиќ од Црна Гора за прв претседател на новата заедница. 
На неговата инаугурациона церемонија, тој вети дека ќе ја подобри соработката со Трибуналот за воени злосторства на ОН и дека ќе работи за европската иднина на Србија и Црна Гора.
Вршителот на должноста црногорски претседател Филип Вујановиќ, во петокот, го изрази истиот став, изјавувајќи дека работата на властите на Србија и Црна Гора во текот на следните три години треба да биде посветена исклучиво на унапредуваoе на процесот на европска интеграција и разрешуваoе на економските и социјалните прашаoа.
Додека Маровиќ им изјави на највисоките лидери и странски дипломати дека проблемот на Косово мора да биде разрешен преку преговори и помош од меfународната заедница, српскиот премиер Зоран Ѓинfиќ за локален весник изјави дека бара провинцијата да биде поделена на српски и етничко-албански ентитети, на кои ќе им бидат дадени неколку години да одлучат дали сакаат да останат заедно. 
Портпаролот на ОН во Приштина изјави дека меfународната заедница не поддржува територијални решенија за етнички проблеми. 
(Танјуг - 08/03/03; АП, Танјуг, ФоНет - 07/03/03)
