18/03/2007
МОСКВА, Русија -- Министерот за надворешни работи, Сергеј Лавров, во саботата (17-ти март) повика на нови разговори во врска со конечниот статус на Косово, предлагајќи специјалниот претставник на ОН, Марти Ахтисари, да биде заменет со друг посредник на ОН.
Повикот на Лавров уследи неколку дена откако Ахтисари го објави крајот на јаловите преговори помеѓу Белград и Приштина и го достави својот предлог за решавање на статусот на Косово до ОН, и покрај противењето на Србија.
„Ако Марти Ахтисари смета дека сторил сé што можел, тогаш скоро сигурно може да се најде друг што може да го стори тоа“, рече Лавров, укажувајќи дека Ахтисари требало да стори повеќе за да ја добие српската поддршка за планот.
Српскиот премиер во заминување, Воислав Коштуница, го опиша како логичен потег на Русија.
Но, Лавров исто така имплицираше дека неговата земја, постојана членка на Советот за безбедност на ОН, нема автоматски да стави вето на картата со насоки.
Портпаролката на шефот за безбедност на ЕУ, Хавиер Солана, ја потврди поддршката на Унијата за предлогот на Ахтисари и неговото претставување пред Советот за безбедност на ОН.
Косово ќе биде главната тема на разговорите на високо ниво во понеделник помеѓу официјалните претставници на ЕУ и САД во Вашингтон.
(Политикa - 18/03/07;
Б92, Бета, Танјуг, РТС, Ројтерс, Албански вести, АФП - 17/03/07)
