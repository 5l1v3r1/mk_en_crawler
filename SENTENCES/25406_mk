25/01/2010
ХАГ, Холандија -- Судењето на поранешниот командант на босанските Срби Здравко Толимир ќе започне во Трибуналот на ОН за воени злосторства на 26-ти февруари, објави судот во петокот (22-ри јануари).
Рочиштата требаше да започнат на 17-ти декември, но беа одложени поради тоа што Толимир, кој самиот се брани, мораше да ги проучи новите обвиненија додадени во обвинението.
На предсудското рочиште на 16-ти декември генералот се изјасни за невин.
Тој е обвинет за геноцид, воени злосторства и злосторства против човештвото во врска со масакрот во Сребреница во 1995 година.
(Фена, Б92, Танјуг, АФП - 22/01/10)
