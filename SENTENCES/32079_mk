19/11/2002
БРИСЕЛ, Белгија -- Бугарија условно го затвори енергетското поглавје од своите преговори со ЕУ за пристап во понеделникот (18 ноември), по редовниот состанок со ЕК во Брисел. 
Според условите во поглавјето, Бугарија се согласи да ги затвори третата и четвртата единица од својата нуклеарна централа Козлодуј до крајот на 2006. 
За возврат, 15те земји членки на ЕУ се согласија да испратат тим од експерти кои повторно ќе го оценат нивото на безбедност во двете единици. 
Софија ја има опцијата повторно да го отвори поглавјето за понатамошни преговори ако наодите на тимот се позитивни. 
Вклучувајќи го енергетското поглавје, Бугарија затвори 23 од 30те поглавја за пристап. 
(Дневник - 19/11/02; Медијапул, БТА, news.bg - 18/11/02)
