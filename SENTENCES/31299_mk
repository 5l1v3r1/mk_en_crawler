01/02/2011
БАЊА ЛУКА, Босна и Херцеговина (БиХ) -- Уставниот суд на Република Српска (РС) во понеделникот (31-ви јануари) донесе одлука дека не се прекршени виталните интереси на Бошњаците со назначувањето на Александар Џомбиќ за нов премиер на ентитетот.
Пресудата го отвора патот за новата влада да ја преземе власта.
Бошњаците тврдеа дека се дискриминирани со оглед на тоа што ниту една од клучните позиции во ентитетот -- претседател на парламентот, премиер, претседател на Советот на народите, претседатели на Уставниот суд и Високиот суд, и државен обвинител -- не ја доби Бошњак.
Уставниот суд објави дека во согласност со уставот, не повеќе од две од овие позиции можат да бидат пополнети од претставници на еден од конститутивните народи, како што е, всушност, случајот.
Уставот, исто така, не предвидува дека сите различни групи мора да бидат претставени на овие позиции, додаде судот.
(РТРС, Срна, БХРТ, Независне новине - 31/01/11)
