28/11/2008
ПРИШТИНА, Косово -- Албанска група во четвртокот (27-ми ноември) ја презеде одговорноста за нападот со граната пред две недели на Цивилната канцеларија за имплементација (ИЦО) во Приштина.
Групата, која себеси се нарекува Армија на Република Косово (АРК), испрати електронски пораки до косовската влада, медиумите и меѓународните организации, предупредувајќи дека е можно да уследат слични напади и врз српското малцинство.
АРК се противи на планот за реструктуирање на меѓународното присуство на Косово, кое Советот за безбедност на ОН го одобри во средата.
Портпаролот на полицијата, Ветон Елшани, за ДПА во четвртокот изјави дека заканите на АРК се чинат сериозни и се испитуваат.
Тројца Германци беа уапсени минатата недела во врска со нападот на седиштето на ИЦО и ќе бидат задржани во притвор 30 дена.
Германската федерална разузнавачка агенција (БНД) потврди дека тројцата се агенти на БНД, но тврди дека тие немаат ништо со нападот.
(Коха Диторе, ББС - 28/11/08;
Кохавижн, РТК, Дојче веле, ДПА - 27/11/08)
