07/12/2004
СОФИЈА, Бугарија -- На состанокот со бугарскиот колега Соломон Паси во вторникот (7-ми декември) американскиот државен секретар во заминување, Колин Пауел, ја пофали улогата на Бугарија во меѓународната политика.
Пауел во Софија присуствува на годинешниот министерски самит на ОБСЕ.
Бугарија го завршува својот мандат како претседавач на организацијата.
Во другите вести, Паси и министерот за правда Антон Станков во понеделникот изјавија дека Бугарија го разгледува либискиот предлог за решавање на случајот со петте бугарски медицински сестри осудени на смрт во Либија врз основа на обвиненијата -- кои Бугарија ги отфрли -- дека инфицирале 400 деца со вирусот ХИВ.
На крајот од минатата недела Триполи навести дека можеби ќе ги преиспита пресудите ако Бугарија им исплати надоместок на семејствата на децата.
(Дневник, бТВ, Сега - 07/12/04;
Веб-страница на ОБСЕ, Медиапул - 06/12/04)
