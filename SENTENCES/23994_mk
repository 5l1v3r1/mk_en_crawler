19/01/2009
ТИРАНА, Албанија -- Новоусвоениот закон за лустрација, кој парламентот го донесе минатиот месец, предизвикува проблеми, објавија локалните медиуми во неделата (18-ти јануари).
Законот бара сите функционери да бидат ставени под истрага за тоа дали соработувале со тајната полиција за време на комунизмот.
Најголемата опозициска Социјалистичка партија, се заканува дека ќе го оспори законот пред Уставниот суд, додека владејачката Демократска партија (ДП) вели дека ваквата одлука ќе значи мешање во интересите.
Во неделата пратеникот на ДП, Алдо Бумци, го бранеше законот, велејќи дека истиот е во согласност со принципот на правна етика, кој се применува во сите европски устави.
Но, во петокот, генералниот секретар на Советот на Европа (СоЕ), Тери Дејвир, рече дека законот за лустрација не е целосно во согласност со стандардите на демократијата на СоЕ.
(Балканвеб, Шкип, Шекули, Топ ченал, Алсат - 18/01/09)
