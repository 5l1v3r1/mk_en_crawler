28/05/2006
ПОДГОРИЦА, Србија и Црна Гора -- Српскиот претседател Борис Тадиќ и неговиот црногорски колега, Филип Вујановиќ, во саботата (27-ми мај) ветија дека нивните земји ќе ги одржуваат блиски врски откако ќе станат целосно независни држави. 
„Србија е демократска земја ... 
ние можеби имаме различни ставови, но ги почитуваме демократските принципи“, рече Тадиќ.
Вујановиќ рече дека двете земји ќе останат во пријателски односи и отворени меѓу себе. 
Тадиќ, исто така, се состана со претседателот на заедницата во заминување, Светозар Маровиќ. 
Тие се согласија дека владите на Србија и на Црна Гора треба да го започнат процесот на поделба веднаш штом ќе бидат потврдени резултатите од референдумот на 21-ви мај. 
Истражителите сè уште ги разгледуваат жалбите за наводните нерегуларности, поднесени од страна на проунионистите. 
(Ројтерс, Бета, Б92, РТС, Данас - 27/05/06)
