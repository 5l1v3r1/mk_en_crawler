29/12/2008
AНКАРА, Турција -- Врховниот изборен одбор во неделата (28-ми декември) го определи официјалниот распоред пред локалните избори на 29-ти март. 
Избирачките списоци ќе бидат изложени во периодот помеѓу 5-ти и 30-ти јануари. 
Со ждрепка ќе се определи распоредот по кој политичките партии ќе бидат напишани на избирачките ливчиња, на 24-ти јануари. 
Кандидатските листи ќе бидат објавени на 1-ви март, по што ќе следи предизборната кампања помеѓу 19-ти и 28-ми март. 
Последните анкети покажуваат дека поддршката на јавноста за опозициските партии во Турција расте, додека владејачката Партија на правдата и развојот ја губи предноста. 
(новинска агенција Анадолу, Хуријет, Ксинхуа - 28/12/08)
