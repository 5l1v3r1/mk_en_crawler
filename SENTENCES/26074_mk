15/10/2009
БЕЛГРАД, Србија -- Владините претставници во средата (14-ти октомври) го поздравија годишниот извештај за напредокот на Европската комисија (ЕК), во врска со европската интеграција. 
Премиерот Мирко Цветковиќ и вицепремиерот Божидар Ѓелиќ го опишаа како многу позитивен, како и министерот за надворешни работи Вук Јеремиќ, кој призна дека останува уште работа за да се стане членка на ЕУ.
Во другите вести од средата, полицијата уапси осум лица осомничени за убиство, грабеж и шверц со дрога и оружје. 
Заедничката операција беше спроведена во Белград, Шабац и Сремска Митровица по едногодишна истрага. 
Групата на организиран криминал оперирала во Србија и соседните земји.
Во меѓувреме, во четвртокот, американскиот амбасадор за прашањата на воените злосторства Стивен Рап ја започна дводневната посета на Белград. 
Тој ќе разговара за нивото на соработка на Србија со Хашкиот трибунал. 
(РТС, Фонет, Танјуг, Меѓународни Радио Србија - 14/10/09)
