10/10/2006
СКОПЈЕ, Македонија -- Претседателот Бранко Црвенковски во понеделникот (9-ти октомври) изјави дека неговата земја преферира решение за статусот на Косово кое би било резултат на компромис помеѓу Белград и Приштина. 
Во разговорот со Стефан Лен, специјалниот претставник на ЕУ за Косово, Црвенковски истакна дека во решението треба да посредува меѓународната заедница, но тоа треба да биде „взамено прифатливо“ за двете страни. 
Црвенковски и Лен, исто така, се согласија дека одбележувањето на границата помеѓу Косово и Македонија треба да се заврши во рамките на процесот на дефинирање на конечниот статус.
Во другите вести од понеделникот, министерот за надворешни работи, Антонио Милошоски, се состана со Црвенковски, на разговори околу барањето на владата за повлекување на македонскиот амбасадор во САД, Љупчо Јордановски. 
Владата инсистираше на повлекување на амбасадорот на земјата во Лондон, Ѓорѓи Спасов, поради јавното препукување помеѓу нив. 
Спасов соработуваше, но Јордановски одби да го стори тоа. 
(Вечер - 10/10/06; MИА, Макфакс, А1 ТВ - 09/10/06)
