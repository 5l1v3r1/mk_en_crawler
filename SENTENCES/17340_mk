26/04/2007
ПРИШТИНА, Косово, Србија -- Шефот на УНМИК, Јоаким Рикер, во средата (25-ти април) за новинарите изјави дека е убеден оти прашањето на статусот на Косово ќе биде соодветно решено, додавајќи дека покраината постигнала видлив напредок во спроведувањето на меѓународно поставените стандарди. 
Тој предвиде дека посетата на мисијата за утврдување на фактите на Советот за безбедност на ОН ќе им помогне на членовите да видат дека животите на повеќето луѓе се нормализирал.
Во другите вести од средата, здруженијата на семејствата чии роднини сé уште се водат за исчезнати по конфликтот во периодот 1998-1999 година, организираа јавна дискусија насловена како „Осум години подоцна -- Каде сме?“. 
Учесниците побараа од домашните и меѓународните институции да преземат конкретни мерки за утврдување на вистината за 2.807 луѓе чија судбина останува непозната. 
(Tоп-ченал, РТК, Телеграфи, Косова лајв, Танјуг - 25/04/07)
