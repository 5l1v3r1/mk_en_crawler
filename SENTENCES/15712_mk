23/07/2006
БЕЛГРАД, Србија -- Српскиот претседател Борис Тадиќ, премиерот Воислав Коштуница и министерот за надворешни работи, Вук Драшковиќ, ќе учествуваат на првите директни разговори за идниот статус на Косово, кои треба да се одржат во Виена в понеделник (24-ти јули), соопшти за време на викендот портпаролот на владата.
Косовскиот претседател Фатмир Сејдиу и премиерот Агим Чеку се очекува да ја претставуваат Приштина на овие разговори.
Во другите вести, хрватскиот премиер Иво Санадер во петокот го посети Белград, при што се состана со Коштуница и со Тадиќ.
Тој рече дека билатералната соработка била значително интензивирана во текот на изминатата година, изразувајќи уверување дека акциониот план на Србија за соработка со Трибуналот на ОН ќе донесе резултати и ја потврди позицијата на неговата влада во врска со Косово -- имено, дека какво било решение мора да го вклучува и Белград и дека не смее да биде унилатерално наметнато.
Во петокот Санадер и Коштуница, исто така, го отворија модернизираниот граничен премин кај Батровци-Бајаково, кој го кофинансираше ЕУ.
(Бета, Танјуг, Политика, Данас, Вечерњи лист - 22/07/06;
Бета - 21/07/06)
