31/07/2006
ХАГ, Холандија -- Обвинителите во Трибуналот на ОН за воени злосторства во Хаг поднесоа жалба на казната што му беше изречена на поранешниот командант на босанските муслимани во Сребреница.
Насер Ориќ (39) беше осуден од страна на Трибуналот бидејќи не ги спречил луѓето под негова команда да ги убиваат или мачат затворените босански Срби.
Инцидентите се случиле во околу 50 српски села во периодот од 1992 до 1993 година.
Ориќ во јуни беше осуден на две години затвор, но потоа веднаш беше ослободен бидејќи претходно веќе помина три години во притвор, што предизвика лути реакции од страна на владите во Србија и Република Српска.
Портпаролот на главната обвинителка на ОН, Карла дел Понте, во неделата (30-ти јули) рече дека казната е прекратка.
Обвинителите велат дека Ориќ треба да биде затворен 18 години.
Адвокатката на обвинетиот, пак, вели дека и самата ќе поднесе жалба, инсистирајќи на тоа дека нејзиниот клиент не извршил злосторство и треба да биде ослободен.
(ББС, Бета, РТРС - 30/07/06)
