05/08/2009
БЕЛГРАД, Србијa -- Во Србија и Република Српска, Босна и Херцеговина, Србите ја одбележаа 14-годишнината од операцијата Бура, офанзивата на хрватската армија во која загинаа илјадници српски цивили.
Претседателот Борис Тадиќ присуствуваше на комеморативната служба во вторникот (4-ти август) во црквата Св. Марко во Белград.
Српските опозициски партии ја осудија офанзивата и побараа од државните институции и меѓународните организации да инсистираат на тоа Хрватска да загарантира безбедно враќање на бегалците.
Околу 200.000 српски цивили што живееја во Хрватска избегаа во Србија, барајќи засолниште поради операцијата.
(Taнјуг, РТС, Б92, РТРС - 04/08/09)
090805-WMI-001-ENG
Осомничен обвинет за убиството на поранешен полициски началник во БиХ
САРАЕВО, Босна и Херцеговина (БиХ) -- Обвинителите во понеделникот (3-ти август) поднесоа обвинение против Ѓорѓе Здрале за убиството во јуни 2000 година на поранешниот полициски началник во Република Српска (РС) Љубиша Савиќ - Маузер.
Здрале беше уапсен во Германија во јануари и пренесен во БиХ во февруари.
Савиќ беше застрелан пред девет години во градот Бјелина.
За време на конфликтот во периодот 1992-1995 година, тој командуваше со српската паравоена група наречена Пантери.
Тој стана полициски началник во РС по завршувањето на борбите.
Во другите вести од вторникот, Интерпол објави дека, врз основа на меѓународната потерница, е уапсен поранешниот муџахедински борец Карај Камел бин Али, познат како Абу Хамза, кој избега од затворот во Зеница, во БиХ, на 27-ми јули.
Хамза, кој одлежуваше затворска казна за убиство и други кривични дела, не се врати во затвор на закажаниот ден, по седумдневното отсуство.
Тој е на листата луѓе кои претставуваат закана по националната безбедност поради сомневањата за негови врски со терористички организации.
(Срнa, Pincom.info, РТРС, Sarajevo.x-com, Б92, MИA - 04/08/09)
