24/06/2010
НИКОЗИЈА, Кипар -- Претседателот Деметрис Христофиас и водачот на кипарските Турци Дервиш Ероглу се состанаа во средата (23-ти јуни) на уште еден круг разговори со цел повторно обединување на поделениот остров.
Специјалниот советник на ОН за Кипар, Александар Даунер, рече дека фокусот овојпат е ставен на имотното прашање.
Тие ќе се состанат повторно на 9-ти јули.
Во другите вести од средата, Судан ги негираше обвинувањата дека се обидел да го увезе оружјето кое беше запленето во Кипар.
Властите во Никозија во вторникот објавија дека пресретнале брод кој пренесувал воена опрема за која се верува дека била наменета за Судан, каде што е на сила ембаргото за оружје на ЕУ и НАТО.
Суданскиот министер за рударство, Абдел Баќи Ал-јаилани, изјави за Ројтерс дека „бродот пренесуваше експлозиви за цивилни работи ...
за експлоатација на камен во каменоломи и рудници“.
Тој додаде:
„Тоа нема никаква врска со војската“.
(Фамагуста газете - 24/06/10;
веб-страница на ОН, КНА, Ројтерс, АФП - 23/06/10)
