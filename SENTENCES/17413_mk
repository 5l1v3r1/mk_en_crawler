23/05/2007
БЕЛГРАД, Србија -- Белградскиот специјален суд за организиран криминал во средата (23-ти мај) ги прогласи за виновни 12-те мажи од случајот за атентатот врз премиерот Зоран Ѓинѓиќ.
Сите обвинети, меѓу кои и припадници на тајната полиција и земунскиот криминален клан, ги негираа обвинувањата.
Судењето започна во декември 2003 година.
Организаторот на атентатот и снајперистот, поранешниот полицаец Милорад Улемек - Легија и Звездан Јовановиќ, беа осудени на по 40 години затвор.
Обвинителите тврдат дека Ѓинѓиќ е застрелан за да се спречи спроведувањето на прозападните реформи, вклучувајќи ја и екстрадицијата на осомничените за воени злосторства во Трибуналот на ОН во Хаг.
Во 2001 година Ѓинѓиќ го предаде поранешниот српски претседател Слободан Милошевиќ на Трибуналот.
Околу 100 лица -- од кои голем број носеа знамиња на Демократската партија на Ѓинѓиќ -- протестираа пред судот при изрекувањето на пресудите.
(ББС, Блиц, Данас -- 23/05/07)
