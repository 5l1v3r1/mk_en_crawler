09/03/2008
ЗАГРЕБ, Хрватска -- Во изјавата по разговорите со комесарот за проширување на ЕУ, Оли Рен, премиерот Иво Санадер во петокот (7-ми март) потврди дека Хрватска е можно да се откаже од својата заштитена рибарска зона (ЗЕРП), со цел да се придвижи напред во својата кандидатура за ЕУ.
„Ние навистина мораме да преиспитаме дали можеме да ги имаме двете (рибарската зона и разговорите за членство во ЕУ) и, ако не, што е поважно за Хрватска“, изјави тој за новинарите.
Членовите на ЕУ, Италија и Словенија, се директно погодени со зоната и се противат на истата.
За време на посетата на Загреб, Рен на водачите во владата им рече дека прашањето е „итно“ и би можело да доведе до сериозни одложувања во пристапот на Хрватска.
Санадер во петокот одржа состанок во врска со ова прашање со водачот на Хрватската селска партија, Јосип Фришчиќ, и планира да се состане со водачите на другите парламентарни партии во вторник.
Парламентот в среда ќе одржи седница посветена на ова прашање.
(Вечерњи лист, Макфакс, Javno.com - 08/03/08)
