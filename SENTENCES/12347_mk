08/07/2005
БАЊА ЛУКА, Босна и Херцеговина (БиХ) -- Владата на Република Српска (РС) ги покани владата на Федерацијата на БиХ и Министерскиот совет на БиХ да ги продолжат разговорите за полициските реформи, објави во четвртокот (7-ми јули) владиниот портпарол, Цвјета Ковачевиќ.
Пред неколку недели парламентот на РС ги отфрли реформите што се засноваа на трите услови на ЕУ -- полиција на државно ниво, организирање на полициските единици на регионални и технични, наместо на политички принципи, како и прекинување на политичкото мешање.
Измените во полицискиот систем претставуваат предуслов за започнување на преговорите за Договорот за стабилизација и асоцијација со ЕУ.
(РТРС - 07/07/05)
