18/01/2008
БЕЛГРАД, Србија -- Претседателските кандидати ги завршија своите предизборни кампањи во четвртокот (17-ти јануари), пред клучните избори в недела.
Актуелниот претседател Борис Тадиќ пред масата од 20.000 поддржувачи во Белград рече дека имаат избор помеѓу иднината во ЕУ и враќањето во ерата на Милошевиќ.
Тадиќ, исто така, вети дека ќе продолжи со напорите Косово да остане српска покраина.
Неговиот главен ривал, Томислав Николиќ, од екстремистичката националистичка Радикална партија, ја заврши својата кампања со посета на областите во Косово населени со српско население.
Главниот акцент на неговата кампања беше ставен на прашањето на иднината на покраината, при што тој вети остри мерки против земјите што ќе ја признаат покраината како независна држава.
Ниту еден до главните фаворити не се очекува да освои повеќе од потребните 50 отсто од гласовите во првиот круг од гласањето.
Премиерот на Република Српска (РС) Милорад Додик во четвртокот беше во Белград, во рамките на кампањата на Тадиќ и посочи дека РС би можела да ја спречи Босна и Херцеговина да го признае Косово ако покраината унилатерално прогласи независност.
(Независне новине, Дневни аваз - 18/01/08;
РТРС, ПБС, Танјуг, Бета, Б92, АФП, Ројтерс - 17/01/08)
