12/08/2007
ЉУБЉАНА, Словенија -- Властите започнаа ексхумација на остатоците од околу 15.000 луѓе убиени од страна на поранешниот комунистички режим набргу по Втората светка војна. 
Масовната гробница во Тезно, североисточна Словенија, беше откриена случајно во 1999 година, за време на изградбата на автопат во регионот на Марибор. 
Повеќето жртви се смета дека се хрватски, црногорски и српски нацистички соработници, кои биле затворени и убиени во мај или јуни 1945 година, набргу по завршувањето на војната. 
Владината Комисија за скриени масовни гробници вели дека ова можеби е најголемиот масакр во Европа по Втората светска војна. 
(Maкфакс, А1, Катимерини, РТРС, Б92, Бета - 11/08/07)
