13/03/2005
СОФИЈА, Бугарија -- Министерот за одбрана, Николај Свинаров, и неговиот грчки колега, Спилиос Спилиотопулос, во петокот (11-ти март) потпишаа рамковен договор за билатерална воена соработка. 
Во него се утврдени главните принципи, финансиските и правните аспекти од таквата соработка, како и прашањата поврзани со заштитата на доверливите информации.
Во другите вести, бугарското Министерство за одбрана во петокот објави дека е укинат договор со израелското претпријатие „Елбит системс“ за модернизација на 12 хеликоптери од времето на Советскиот Сојуз. 
Министрството единствено соопшти дека договорот е прекинат поради „нереализирањето на првично одредените критериумите од тендерот“. 
(Веб-страница на бугарската Влада, Сега - 11/03/05)
