05/03/2008
(ФТ, Еуобсервер, Блиц, Б92 - 05/03/08;
AП, Ројтерс, АФП, ДПА, ВОА, Балкан инсајт, Бета, Б92, српска влада - 04/03/08)
Контроверзниот документ кој би го условил напредокот на Србија во ЕУ со одбивањето од страна на блокот на независноста на Косово, предизвика нови судири во вторникот (4-ти март) помеѓу националистичките и прозападните кампуси во коалициската влада.
Премиерот Воислав Коштуница изрази поддршка за нацрт-резолуцијата, предложена од страна на ултранационалистичката Српска радикална партија (СДС) и ги повика сите партии да го сторат истото.
Единствено „заедничка политика може да биде задоволителна, како за партиите што силно инсистираат на европска интеграција, така и за партите што силно инсистираат на одбрана на Косово“, вели тој во изјавата.
Резолуцијата ја поддржаа СРС, Демократската партија на Србија (ДСС) на Коштуница, партијата Нова Србија и Социјалистичката партија на претседателот Слободан Милошевиќ.
Со оглед на тоа што четирите партии држат 144 места во парламентот од 250 места, документот според широкото мислење, ќе биде усвоен во текот на следните десет дена.
„Ние, претставниците на српскиот народ ја предупредуваме ЕУ дека само како цела и нефрагментирана Србија може и сака да преговара за европската интеграција“, Ројтерс го цитира документот.
„Парламентот ја повикува ЕУ јасно и недвосмислено да ја потврди целоста на српската територија како услов за продолжување на разговорите за асоцијација на Србија со ЕУ.“
Резолуцијата ги повикува земјите-членки на ЕУ кои веќе ја признаа независноста на Косово да ја поништат својата одлука.
Потврдувајќи го противењето на Белград на „нелегалната“ правна и полициска мисија на Унијата во Косово, истата повикува на нејзинот повлекување.
Српскиот претседател Борис Тадиќ во вторникот предупреди дека усвојувањето на предложениот документ на крајот ќе ги замрзне разговорите за пристап на земјата со Брисел.
„Оваа резолуција бара од ЕУ да ја признае цела Србија“, ДПА ја цитира изјавата на претседателот.
„Со оглед на тоа што ЕУ нема можност да одговори на тоа барање, истата ќе биде искористена за прекин на разговорите за идното членство на Србија.“
Според Тадиќ, документот во никој случај нема за цел зачувување на интегритетот на Србија, ниту пак може да помогне за косовската кауза на земјата.
Тој, исто така, предупреди дека резолуцијата е спротивна на интересите на српските граѓани, бидејќи замрзнувањето на процесот на интеграција на ЕУ ќе ги обесхрабри инвеститорите, водејќи до колапс на економијата и државните финансии.
Претседателот на парламентот, Оливер Дулиќ, чле на Демократската партија на Тадиќ, во вторникот рече дека ако пратениците на ДСС заземат страна со опозициската СРС и ја поддржат резолуцијата, тоа ќе значи ново парламентарно мнозинство, кое ќе мора да оперира и како ново владејачко мнозинство, според новинската агенција со седиште во Белград, Бета.
Реагирајќи на новите настани, ЕУ во средата ја повика Србија да потврди дали сака да гради поблиски врски со блокот од 27 земји.
