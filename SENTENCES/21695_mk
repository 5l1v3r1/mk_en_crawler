26/11/2008
СТОКХОЛМ, Шведска -- Хрватска е решена да пристапи во ЕУ до крајот на 2009 година, рече во вторникот (25-ти ноември) премиерот Иво Санадер, по состанокот со шведскиот колега Фредерик Рајнфелд во Стокхолм.
„Нашата амбиција е завршување на преговорите за време на шведското претседателствување“, рече Санадер.
Шведска го презеде ротирачкото шестмесечно претседавање со ЕУ во јули.
Санадер додаде дека неговата влада е сосема свесна за предизвиците што мора да ги надмине, а кои беа наведени во неодамнешниот извештај на Европската комисија за напредокот на Хрватска, кој Санадер вели дека ќе послужи како акционен план во месеците што следат.
Чекорите вклучуваат разбивање на корупцијата и организираниот криминал, реформа на судскиот систем и прекин на државните субвенции за бродоградилиштата.
(Вјесник - 26/11/08;
Национал, ХИНА, ДПА, МИА - 25/11/08)
