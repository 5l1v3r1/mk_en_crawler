24/02/2010
СКОПЈЕ, Македонија -- Посредникот на ОН во спорот околу името меѓу Македонија и Грција, Метју Нимиц, ги повика двете држави да ги забрзаат преговорите за решавање на долготрајниот спор. 
„Верувам дека е многу важно да се забрзаат разговорите и да се донесат одредени одлуки“, рече Нимиц по состанокот во вторникот (23-ти февруари) со министерот за надворешни работи, Антонио Милошоски, во Скопје. 
Нимиц додаде дека ако постои потребната политичка волја, прашањето може да се реши за релативно кусо време. 
Тој рече дека не дошол со некој нов конкретен предлог, туку со идеи за придвижување на процесот. 
Нимиц треба да ја посети Грција в петок. 
(MИА, Макфакс, А1, Алсат, АФП - 23/02/10)
