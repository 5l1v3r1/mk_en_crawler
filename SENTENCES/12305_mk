11/03/2005
БЕЛГРАД, Србија и Црна Гора -- Поранешниот министер за внатрешни работи на Република Српска (РС) Мичо Станишиќ одлучи да му се предаде на Трибуналот на ОН за воени злосторства, објави во четвртокот (10-ти март) српската Влада. 
Тој во петокот замина за Хаг, каде што ќе се соочи со седум точки од обвинението за злосторства против човештвото и три точки од обвинението за прекршување на правилата и обичаите на војувањето. 
Обвинителите велат дека тој ги охрабрувал, олеснувал и не ги испитувал ниту казнувал злосторствата против босанските Хрвати, босанските Муслимани и другото несрпско население. 
Неговата одлука да оди во Хаг, наводно, уследила по разговорите со српскиот министер за локална самоуправа, Зоран Лончар, и актуелниот министер за внатрешни работи, Дарко Матијашевиќ. 
(ФЕНА, ПБС, РТРС, Б92 - 10/03/05)
