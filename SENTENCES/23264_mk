29/05/2009
САРАЕВО, Босна и Херцеговина (БиХ) -- Неизвесноста за иднината на Федерацијата на БиХ (ФБиХ) расте, по оставката на премиерот Неџад Бранковиќ претходно оваа недела, објавија локалните медиуми во четвртокот (28-ми мај).
Нема ниту еден кандидат за негов наследник.
Во своето писмо до претседателката на ФБиХ Борјана Кристо, Бранковиќ предложи некој од двајцата вицепремиери да ја водат владата во преодниот период.
Еден од мив, министерот за култура, Гаврило Граховац, зема одмор веднаш по соопштението, додека другиот, министерот за финансии, Вјекослав Беванда, одби да ја преземе функцијата.
Водачот на Партијата за демократска акција Сулејман Тихиќ сега засега молчи.
Токму тој повика на оставка откако Бранковиќ беше обвинет за проневера, во врска со договор склучен во времето кога бил генерален директор на една од најголемите фирми за инженеринг во БиХ, Енергоинвест.
(Дневни аваз, Независне новинe - 28/05/09)
