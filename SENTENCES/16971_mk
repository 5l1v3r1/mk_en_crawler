04/05/2006
СОФИЈА, Бугарија -- Либанската амбасада во Софија во средата (3-ти мај) испрати дипломатска нота до Министерството за надворешни работи, во која протестира поради објавувањето на карикатурите на либискиот водач Муамер Гадафи во софискиот весник Новинар. 
Амбасадата вели дека карикатурите се навредливи и не се во интерес на народите на двете земји. 
Подоцна во средата, бугарското Министерство за надворешни работи изрази загриженост поради ова прашање, истакнувајќи дека ова се случува во еден „многу деликатен момент“ во билатералните односи. 
Карикатурите го прикажуваат Гадафи и либискиот судски систем во врска со судскиот процес против бугарските медицински сестри осудени на смртна казна во скандалот на заразување со ХИВ/сида во Либија. 
Новото судење започнува следната недела. 
(Новинар - 04/05/06; бТВ, Дарик, Медиапул - 03/05/06)
