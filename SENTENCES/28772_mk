12/09/2010
ХАГ, Холандија -- Трибуналот на ОН за воени злосторства го отфрли барањето за условно ослободување на поранешниот косовски премиер Рамуш Харадинај, кој се соочува со делумно повторување на судењето, соопшти неговиот адвокат Мајкл Орајли во петокот (10-ти септември).
Харадинај и двајца други поранешни припадници на Ослободителната војска на Косово -- Идиз Балај и Лахи Брахими -- беа повикани на делумно повторување на судењето во јули.
Тројцата првично беа судени во 2008 година врз основа на обвиненијата за воени злосторства против Србите или нивните соработници во 1998 година.
Харадинај и Балај беа ослободени, додека Брахимај беше осуден за тортура и осуден на шест години.
Тројцата се сега во притвор во Хаг, во очекување на датумот за повторното судење.
(AП, Ројтерс, Б92, Блиц - 10/09/10)
