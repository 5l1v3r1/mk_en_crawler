27/09/2004
ЊУЈОР, САД -- Генералниот секретар на ОН, Кофи Анан, и македонскиот претседател Бранко Црвенковски изразија надеж дека ќе дојде до пробив во спорот со името помеѓу Грција и Македонија.
За време на состанокот на маргините од Генералното собрание на ОН, Анан и Црвенковски заеднички ги поздравија неодамнешните најави од Атина дека решавање на овој спор сега претставува приоритет на Владата.
Во меѓувреме, во неделата (26-ти септември) Анан разговараше за Косово на состанокот со министерот за надворешни работи на Србија и Црна Гора, Вук Драшковиќ.
Тој рече дека Анан ветил дека ќе обезбеди сé што е потребно за заштита на косовските Срби.
(Утрински весник, Дневник - 27/09/04;
ФоНет, Б92 - 26/09/04)
