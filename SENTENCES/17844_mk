23/02/2007
ИСТАНБУЛ, Турција -- Премиерот Реџеп Тајип Ердоган во четвртокот (22-ри февруари) рече дека ЕУ не е искрена во врска со кипарското прашање. 
Тој истакна дека кипарските Турци го поддржале планот на поранешниот генерален секретар на ОН, Кофи Анан, за обединување на островот, додавајќи дека ако и кипарските Грци го стореа тоа, целиот остров сега ќе беше членка на ЕУ. 
Наместо тоа, само кипарските Грци влегоа во мај 2004 година. 
Ердоган говореше на економската конференција во Истанбул.
Во другите вести, весникот „Хуријет“ го цитираше министерот за надворешни работи, Абдула Ѓул, дека кога Ердоган би бил избран за претседател, тоа не би влијаело на работата на владата или на владејачкат Партија на правдата и развојот. 
Весникот ја интерпретираше оваа изјава како јасен знак дека Ердоган одлучил да се кандидира за претседател оваа година. 
(Заман, Хуријет, Милијет, Турски дневни вести - 23/02/07)
