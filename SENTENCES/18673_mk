07/06/2007
БАЊА ЛУКА, Босна и Херцеговина (БиХ) -- Премиерот на Република Српска (РС) Милорад Додик во средата (6-ти јуни) го критикуваше босанскиот водач Харис Силајџиќ поради изјавата дека РС е одговорна за геноцидот во Сребреница во 1995 година. 
За време на посетата на Лондон претходно оваа недела, Силајџиќ, босански член на претседателството на БиХ, наводно повикал на укинување на ентитетот на РС бидејќи истиот „е создаден од геноцид“, и ја споменал неодамнешната пресуда на хашкиот Меѓународен суд за правда (МСП) како доказ. 
Додик луто го обвини Силајџиќ за клеветење на РС и ширење лаги за неа, велејќи дека пресудата на МСП ги прогласила за виновни поединци и групи поединци, а не РС. 
(Независне новине - 07/06/07; ПБС БиХ - 06/06/07)
