07/06/2007
БЕЛГРАД, Србија -- Главниот обвинител на ОН, Карла дел Понте, во средата (6-ти јуни) ја заврши посетата на Белград, велејќи дека Србија конечно покажала посветеност на апсењето на босанскиот воен командант Ратко Младиќ и другите осомничени за воени злосторства.
Таа доби уверување од премиерот Воислав Коштуница дека најмалку уште тројца од преостанатите петмина бегалци можат да бидат уапсени и екстрадирани во Хаг за скоро време.
Дел Понте рече дека Младиќ најверојатно се крие во Белград и ќе биде најден прилично лесно.
Таа, исто така, ја повика ЕУ да ги обнови преговорите за Спогодбата за стабилизација и асоцијација со Белград што е можно побргу.
Минатата година Европската комисија ги прекина преговорите поради тоа што Србија не соработуваше целосно со Трибуналот за воени злосторства.
(Данас - 07/06/07;
ББС, Бета, РТС, Б92, ББС - 06/06/07)
