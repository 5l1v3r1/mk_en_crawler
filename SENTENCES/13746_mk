20/11/2005
САРАЕВО, Босна и Херцеговина (БиХ) -- За првпат судот во Република Српска (РС) изрече пресуди за воени злосторства против босански Срби. 
Поранешните полицајци Драган Радаковиќ и Драшко Крндија се осудени на 20 години затвор за убиството на шест муслимани, меѓу кои и две жени, во северозападниот град Приедор во март 1994 година. 
Третиот обвинет, Радослав Кнежевиќ, доби казна затвор во траење од 15 години. 
Еден од лицата, Крндија, сé уште се наоѓа на слобода и нему му се судеше во отсуство. 
Судот ја изрече пресудата во четвртокот (17-ти октомври).
Во меѓувреме, полицијата на Федерацијата на БиХ во петокот објави дека уште двајца осомничени се уапсени во врска со наводен терористички заговор. 
Еден шведски државјанин, еден Турчин и еден Босанец беа уапсени во октомври, под сомневање дека смисливале напад на меѓународни цели. 
Босанецот подоцна беше ослободен. 
(AФП, The Age, Независне новине - 20/11/05; ПБС БиХ, РТРС, Дневни аваз - 19/11/05)
