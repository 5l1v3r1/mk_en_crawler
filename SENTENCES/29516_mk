01/09/2010
БЕЛГРАД, Србија -- Владата постигна договор со ММФ за одмрзнување на јавните плати и пензии, почнувајќи од јануари. 
Платите ќе бидат зголемени три пати во текот на 2011-та година, потврди во вторникот (31-ви август) министерот за финансии, Дијана Драгутиновиќ, по официјалната посета од страна на тимот на ММФ за петтиот преглед на стенд-бај договорот од 2,9 милијарди евра на Србија. 
Првото зголемување ќе биде во јануари, кога јавните плати ќе бидат индексирани на шестмесечната инфлација или нешто помалку од 3 отсто. 
Во април, тие ќе бидат зголемени за тримесечната инфлација и половина од растот на БДП во тоа време. 
Во октомври, јавните плати повторно ќе бидат приспособени на шестмесечната инфлација. 
Во меѓувреме, парламентот мора да усвои закон за фискална одговорност до 20-ти септември, кој би се ставил строги ограничувања на владините трошоци. 
Србија ги замрзна платите и пензиите во последните две години, поради обврските кон ММФ. 
Сепак, некои членови на владата бараа покачувања, земајќи ги предвид подобрените перформанси на буџетот.(Beta, RTS, Tanjug, B92 - 31/08/10)
