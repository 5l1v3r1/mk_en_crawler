07/11/2006
СОФИЈА, Бугарија -- Министерот за одбрана, Веселин Близнаков, во понеделникот (6-ти ноември) се состана со својот македонски колега во посета на земјата, Лазар Еленовски, на разговори околу реформите во одбранбениот сектор и проектите за билатерална воена соработка.
Близнаков ја искористи можноста за да ја повтори целосната поддршка на Бугарија за аспирациите на Македонија за евроатланска интеграција и изрази подготвеност за споделување на искуството во врска со модернизацијата на армијата.
Еленовски, од своја страна, вети континуирана соработка во реконструкцијата на бугарските воени гробришта во Македонија.
На прес-конференцијата пред заминувањето за Софија, Еленовски најави дека македонските мировници во Авганистан, Ирак и Босна и Херцеговина ќе добијат 1.000 до 1.300 американски долари парична награда за остварувањата.
(Вечер - 07/11/06;
Maкфакс, МИА, Фокус - 06/11/06)
