04/04/2007
ХАГ, Холандија -- Апелационата комисија на Трибуналот на ОН во Хаг за воени злосторства во вторникот (3-ти април) одлучи да ја намали казната на политичкиот водач на босанските Срби Радислав Брдјанин за две години, на вкупно 30 години. 
Комисијата ги потврди повеќето точки во првичната пресуда, но ја смени казната за помагање и поттикнување на тортура и вршење деструктивни дејства во општината Босанска Крупа.
Брдјанин (59) беше политички водач на самопрогласениот регион на босанските Срби Краина, на почетокот од конфликтот во периодот 1992-1995 година. 
Обвиненијата против него вклучуваат и убивање на повеќе од 1.600 муслимани и Хрвати и депортирање на десетици илјадници цивили. 
Брдјанин лично не учествувал во обидот за чистење, но го поддржал планот. 
Со оглед на тоа што од 1999 година се наоѓа во притвор, тој ќе може да биде условно ослободен во 2020 година. 
(ПБС, Фена, АП, соопштение за печатот на ОН, УПИ - 03/04/07)
