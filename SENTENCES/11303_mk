28/01/2005
САРАЕВО, Босна и Херцеговина (БиХ) -- Британскиот амбасадор во БиХ, Јан Клиф, во четвртокот (27-ми јануари) изрази поддршка за повикот на претседателот на Република Српска (РС) Драган Чавиќ, кој побара од сите политички партии во РС и БиХ да придонесат за соодветно функционирање на државата и институциите на ниво на ентитетите.
Клиф предупреди дека неодамнешните политички превирања би можеле да ја одвлечат БиХ од нејзините клучни цели за отворање на работни места, за започнување на преговорите за Догоровот за стабилизација и асоцијација, како и за пристап во програмата на НАТО Партнерство за мир.
Исто така во четвртокот, мандаторот на РС, Перо Букејловиќ, рече дека можеби ќе ја покани главната босанска партија СДА да й се придружи на новата Влада на РС.
Заменик-претседателот на СДА, Адил Османовиќ, рече дека партијата ќе го поддржи секој кабинет кој планира да се фокусира на реформите за интеграција во ЕУ и соработката со Хашкиот трибунал за воени злосторства.
(Независне новине - 28/01/05;
ФЕНА, РТРС ТВ - 27/01/05)
