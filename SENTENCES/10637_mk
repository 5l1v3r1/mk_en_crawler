10/09/2004
СКОПЈЕ, Македонија -- Претседателот Бранко Црвенковски изјави дека според него гласачите ќе ја донесат вистинската одлука во врска со референдумот во ноември за законите за децентрализација, додавајќи дека народот е со „политичка свест“ и е „одговорен“.
Во телевизиското интервју од средата (8-ми септември) Црвенковски рече дека референдумот ќе покаже „дали политиката која се води во Македонија од 2001 година ја води државата кон стабилност, мир и меѓуетничка доверба, која беше изградена со тешкотија, но го отвора патот кон евро-атланската интеграција или ќе одлучи да се врати на нивото од 2001 година“.
Партиите на етничките Албанци во Македонија сега се поделија по прашањето на референдумот, како што се вели во написите во печатот.
Додека Демократската унија за интеграција повика на целосно бојкотирање на гласањето, опозициската Демократска партија на Албанците (ДПА) во четвртокот побара од етничките Албанци да учествуваат на истото.
„Ако референдумот успее, тогаш треба да започне нов дијалог за иднината на Македонија, со посретство на меѓународната заедница“, рече претседателот на ДПА, Арбен Џафери.
(Утрински весник, Вест - 10/09/04;
A1 TВ - 09/09/04)
