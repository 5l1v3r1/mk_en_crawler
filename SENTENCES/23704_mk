22/05/2009
САРАЕВО, Босна и Херцеговина (БиХ) -- Шпанскиот министер за надворешни работи, Ангел Моратинос, во четвртокот (21-ви мај) вети поддршка од неговата земја за напорите на БиХ за пристапување во ЕУ.
Шпанија ќе го преземе ротирачкото претседателствување со блокот од 27 земји во јануари.
На состанокот со својот босански колега Свен Алкалај во Сараево, Моратинос рече дека БиХ има доволно време отсега па дотогаш за да ги спроведе реформите потребни за безвизен режим со ЕУ.
Исто така во четвртокот, Моратинос се состана со високиот претставник Валентин Инзко, со кого разговараше околу актуелната политичка ситуација.
Инзко потврди дека властите во БиХ се одговорни за спроведување на потребните реформи, особено оние што произлегуваат од Договорот за стабилизација и асоцијација на земјата со ЕУ.
Тој повторно предупреди дека негативната реторика и националистичките агенди го попречуваат напредокот на БиХ кон членството во ЕУ.
(Мина - 22/05/09;
РТРС, Срна, Фена, ОХР, РТЦГ - 21/05/09)
