28/02/2008
БЕЛГРАД, Србија -- Премиерот Воислав Коштуница во средата (27-ми февруари) рече дека Србија може да влезе во ЕУ само со Косово како дел од нејзината територија.
Пред какви било понатамошни разговори за членството на Србија во ЕУ, ЕУ треба јасно да ја дефинира српската територија што ја признава, изјави Коштуница за телевизискиот канал „Русија денес“.
Тој рече дека постојат две главни пречки на патот на Србија кон ЕУ -- дефинирањето на Србија и распоредувањето на мисија на ЕУ во Косово.
Исто така во средата, косовскиот премиер Хашим Тачи објави дека неговата влада подготвува документи за пристап во меѓународните организации, вклучително и ОН, ЕУ, НАТО и ОБСЕ.
На владината седница, тој ги пофали локалните власти и меѓународните мисии што се грижат за безбедноста на Косово.
(РТС, АФП, РИА Новости, Косовалајв, РТК, Телеграфи, Балканвеб, Танјуг - 27/02/08)
