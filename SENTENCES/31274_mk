02/02/2011
AТИНА, Грција -- Tранспортните работници во Атина, во среда (2-ри февруари) започнаа нов 24-часовен штрајк, предизвикувајќи сообраќаен метеж во главниот град. 
Автобусите, тролејбусите и железницата прекинаа со работа, во знак на протест поради контроверзниот предлог-закон за реструктуирање на задолжените државни претпријатија. 
Вработените во подземната железница продолжија со својот протест во вторникот, и покрај судската одлука дека истиот е незаконски. 
Околу 600 синдикални активисти се приклучија на мирниот митинг во Атина против предлог-законот за реструктуирањето.
Во меѓувреме, порастот на цените на билетите за јавниот транспорт од 40 отсто, стапи на сила во вторникот. 
Билетот од едно евро за 90 минути, за сите видови јавен транспорт сега чини 1,20 евра и важи за едно возење, додека билетот за повеќекратно возење чини 1,40 евра. 
(Катимерини, АП, АНА-МПА - 01/02/11)
