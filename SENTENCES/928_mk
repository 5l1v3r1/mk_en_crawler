07/05/2007
Медицинскиот универзитет во Пловдив, Бугаријa објави дека формира нов центар за имунолошко истражување.
Неговото формирање е дел од специјалната програма на Министерството за образование, чија цел е зајакнување на медицинското истражување во земјата.
Грчкото Министерство за здравство објави дека подготвува нацрт-предлог за зголемување на државната помош за паровите што се решиле за оплодување ин витро.
Според податоците на министерството, еден на секои пет парови во Грција не може да добие дете по природен пат, додека цената на оплодувањето ин витро се проценува помеѓу 2.000 и 6.000 евра.
Претставникот на УНИЦЕФ Едмонд Меклафни ги пофали турските власти за нивните напори во борбата против компјутерскиот криминал и за тоа Интернетот да стане побезбеден за децата.
Меклафни истакна дека голем број кривични дела -- меѓу кои и трговијата со дрога, ширењето терористичка пропаганда и детската порнографија -- се вршат преку Интернет.
Интересот за биоземјоделството помеѓу грчките производители на маслинки се зголеми, како резултат на можноста за добивање субвенции од владината програма за Биолошко земјоделство, според неодамнешната студија што беше цитирана во весникот Eтнос.
Според истражувањето, повеќе од 1.000 производители на маслинки вовеле биоземјоделски методи и други модификации.
Нова, специјализирана алатка за пребарување за хрватскиот недвижен имот GoHome.hr беше официјално претставена во Загреб.
Проектот заеднички го водат локалните агенции за недвижности „Бујас“ и „Сон“ и ИТ претпријатието „ХелиоБит“.
Пребарувачката алатка обезбедува пристап до околу 45.000 домашни листи и ќе биде тестирана на хрватскиот пазар во период од три месеци.
Романскиот телеком регулатор АНРЦТИ официјално отвори две нови телецентри во селата Магури и Парисор во централна Романија, како дел од својот проект за помош во обезбедувањето комуникациски сервис за општините во оддалечените области.
„Водафон Романија“ и „Радиоком“ ќе ги изградат двата центри.
Разни извори – 30/04/07-07/05/07)
