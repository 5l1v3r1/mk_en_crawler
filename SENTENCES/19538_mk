30/10/2007
САРАЕВО, Босна и Херцеговина (БиХ) -- ЕУ во понеделникот (29-ти октомври) ја поздрави декларацијата со која се ветува деблокирање на полициските реформи, потпишана од страна на шесте најголеми партии во парламентот на БиХ во неделата. 
Во изјавата портпаролката на комесарот за проширување на ЕУ Оли Рен, Кристина Наѓи, го пофали, како што го нарече „духот на консензусот и компромисот“. 
Таа истакна дека одржувањето на овој конструктивен пристап ќе биде клучно за другите реформи поврзани со интеграцијата во ЕУ.
Во одделна изјава од понеделникот, Канцеларијата на високиот претставник го пофали фактот што партиските водачи ја иницираа и подготвија декларацијата, по неколкумесечниот ќор-сокак. 
Целиот процес се одолговлекува повеќе од две години. 
(Дневни аваз, Независне новинe - 30/10/07; РТРС, Фена, НТВ Хајат, Ројтерс, ДПA - 29/10/07)
