16/05/2010
АТИНА, Грција -- Турскиот премиер Реџеп Тајип Ергоан во петокот (14-ти мај) беше во историска посета на Атина под засилена безбедност, во обид за решавање на долготрајните прашања меѓу двата соседи.
Двете влади потпишаа вкупно 21 договор, декларации и меморандуми, кои ги покриваат прашањата како што се илегалната имиграција, поттикнувањето на туризмот, енергијата и транспортот.
Грчкиот премиер Јоргос Папандреу посетата ја нарече историски настан, додавајќи дека земјите мора да работат на нормализирање на врските.
Повторното обединување на Кипар, кое долго време е камен на сопнување во билатералните врски, ќе придонесе значително за таа цел, истакна тој.
Коментирајќи за посетата на Ердоган на Атина, кипарскиот претседател Деметрис Христофиас рече дека се надева оти ова ќе „го отвори патот за вистинско подобрување во односите“.
Тој, сепак, додаде дека решавањето на кипарскиот проблем беше услов за какво било поголемо зајакнување на врските.
(КНА, Заман, Радикал - 15/05/10;
AФП, АП, Ројтерс, ББС, АНА-МПА, Ксинхуа - 14/05/10)
