15/09/2006
БУКУРЕШТ, Романијa -- Властите се подготвуваат за нов напад на птичјиот грип следниот месец, објави главниот ветеринар на земјата во интервјуто од четвртокот (14-ти септември).
Маријан Аврам рече дека е можна нова епидемија кога миграторните птици ќе го напуштат Сибир и ќе се упатат кон потоплите клими.
Но, Романија, објасни тој, ќе биде многу подобро подготвена оваа година отколку што беше во 2005 година, кога стана првата земја во Европа која го откри потенцијално смртоносниот вид на вирусот Х5Н1.
Аврам рече дека е започната национална кампања за проверка на здравствената состојба на живината и дека со Светската банка се преговара за заем од 30 милиони евра за финансирање на мерките против птичјиот грип.
(Ројтерс - 14/09/06)
