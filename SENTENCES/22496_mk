13/11/2008
САРАЕВО, Босна и Херцеговина (БиХ) -- Главниот обвинител на Хашкиот трибунал за воени злосторства, Серж Брамерц, во средата (12-ти ноември) рече дека фаќањето на бегалците Ратко Младиќ и Горан Хаџиќ претставува клучен приоритет.
Брамерц, кој се состана со членовите на претседателството на БиХ Жељко Комшиќ и Харис Силајџиќ во Сараево, рече дека земјите во регионот треба да соработуваат со Трибуналот на ОН за фаќање на овие двајца последни обвинети од висок профил.
Оваа соработка, рече тој, би можела да биде клучна за завршувањето на мандатот на МКТЈ.
Трибуналот треба да се затвори во 2010 година, макар што Брамерц вели дека нема да има доволно време за завршување на сите судски процеси.
Комшиќ и Силајџиќ се согласија и инсистираа на мерки за продолжување на мандатот, за да може Трибуналот да ги заврши сите случаи, вклучително и жалбените постапки.
(РТРС, СРНА, Дневни аваз, Независне новине, Нетпрес, АФП, Блиц, Танјуг, ХИНА - 12/11/08)
