05/05/2010
БРИСЕЛ, Белгија -- Комитетот за надворешни работи на Европскиот парламент (ЕП) накусо во вторникот (4-ти мај) разговараше за предлог-резолуцијата за Босна и Херцеговина (БиХ), поднесена од членката на ЕП Дорис Пак. 
Нејзините колеги-членови го поддржаа вклучувањето на земјата во безвизниот режим на ЕУ, но ја истакнаа потребата од измени на уставот на БиХ, во врска со одлуката на Европскиот суд за човекови права, кој во декември заклучи дека уставот ги дискриминира малцинствата. 
Во резолуцијата Пак рече дека БиХ поминува низ период на политичка стагнација и влошени меѓуетнички односи. 
Членовите на ЕП поднесоа 194 амандмани на резолуцијата. 
Пак се очекува да ги разгледа и да испрати нова, компромисна верзија на документот до крајот на неделава, за усвојување подоцна овој месец. 
(РТРС, Срна, БХРТ - 04/05/10)
