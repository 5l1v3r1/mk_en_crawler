21/01/2009
САРАЕВО, Босна и Херцеговина (БиХ) -- Високиот претставник Мирослав Лајчак во понеделникот (19-ти јануари) се состана со водачот на Хрватската демократска заедница, Драган Човиќ, и водачот на Партијата за демократска акција, Сулејман Тихиќ, со цел да повика на брзо спроведување на Прудскиот договор за реформите за интеграција во ЕУ, потпишан во ноември. 
Истакнувајќи дека тоа беше договор помеѓу претставниците на трите конститутивни народи, Лајчак рече дека „истиот ја придвижува БиХ напред од минатите години на отровна атмосфера кон интеграциите во ЕУ“. 
Прудскиот договор го потпиша и премиерот на Република Српска Милорад Додик.
Во другите вести од понеделникот, премиерот на БиХ Никола Шпириќ потврди дека хрватската полиција го уапси Вјекослав Вуковиќ, началникот на одделот за борба против организираниот криминал и тероризмот, за врски со организираниот криминал. 
Властите го уапсија Вуковиќ во Хрватска во петокот, за наводно помагање во планот за поставување бомба под автомобилите на двајца водачи на ривалска криминална организација. 
Вуковиќ има двојно, босанско и хрватско државјанство. 
(ОХР, Дневни аваз, Онаса, Фена, РТС, АП - 19/01/09)
