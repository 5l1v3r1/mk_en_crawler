09/12/2005
(Разни извори – 02/12/05 - 09/12/05)
Aлбанското претпријатие за електрична енергија КЕШ планира да инвестира 14 милиони евра за реконструкција на мрежата за трансмисија и дистрибуција во северниот регион на Скадар, објави претставник на претпријатието на 6-ти декември.
Финансирањето ќе биде во најголем дел од донаторска помош.
Ноќевањата на странските туристи во Хрватскa се зголемија за 10,5 отсто за период од една година во октомври, објави државното биро за статистика.
Повеќе од 30 отсто од ноќевањата во земјата се на туристите од Германија -- по што следат Велика Британија, Австрија и Франција.
Mакедонијa и Светската банка на 7-ми декември потпишаа договор за Програмата за развојна политика -- вреден 30 милиони американски долари.
Парите ќе бидат наменети за поддршка на среднорочната владина политика и структурните реформи, како дел од статегијата на банката за помош на земјата до 2006 година.
Средствата ќе бидат доделени до крајот на оваа година.
ЕБРД, Европската инвестициона банка и Институтот на структурната политика за предпристап ќе обезбедат 1,4 милијарди евра за поддршка на романската транспортна инфраструктура.
На 7-ми декември Министерството за транспорт и ЕБРД го потпишаа првиот договор за заем во висина од 145 милиони евра.
Парите се наменети за изградба на заобиколниот пат во градот на Црното Море Констанца, како и за реконструкција на патиштата оштетени од поплавите низ земјата.
Tурскиот одбор за приватизација на 6-ти декември даде зелено светло за продажбата на 46,12 отсто од државниот производител на челик „Ердемир“ на турската група ОЈАК -- за 2,77 милијарди американски долари.
Според договорот за продажба турската група ОЈАК ќе купи и 3,2 отсто од акциите на Турската инвестициона банка.
Договорот се очекува да биде финализиран следната година.
