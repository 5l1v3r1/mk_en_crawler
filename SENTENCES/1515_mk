29/09/2010
Aлбанскиот писател Исмаил Кадаре ја освои поетската награда Лиричи Пеа во Италија во неделата (26-ти септември). 
Педесетиседмото издание на настанот му оддаде почест на Кадаре за промовирањето на поезијата и слободата во една изолирана држава.
***
Реставрацијата на средновековниот замок Маглич во близина на српскиот град Краљево ќе почне следната година. 
Поголем дел од средствата ќе бидат доделени од италијанското Министерство за надворешни работи. 
Реновирањата ќе чинат 152.000 евра.
***
Романската женска ракометна репрезентација победи на Светскиот куп ГФ во саботата (25-ти септември), бранејќи ја Норвешка во финалето. 
Тимот победи и на ГФ Светскиот куп минатата година.
***
Холивудската ѕвезда Анџелина Џоли ја избра босанската aктерка Зана Марјановиќ да глуми во првиот филм што таа ќе го режира. 
Филмот е љубовна приказна која се случува во Босна и Херцеговина за време на конфликтот во периодот 1992-1995 година. 
Ќе се снима во Будимпешта и Сараево.
***
Филмот на Срѓан Карановиќ „Беса“ беше избран за кандидат на Србија во трката за Оскар во 2011 година за најдобар филм од странско говорно подрачја, објави во петокот (24-ти септември) српската Академија на филмски уметности и науки.
***
Американската амбасада во Скопје ќе ја подржи реставрацијата и конзервацијата на фреските од Базиликата од 4-тиот век во Стоби. 
Македонската министерка за култура, Елизабета Канческа-Милевска, и американскиот амбасадор Филип Рикер, потпишаа грант-договор вреден 53.000 евра во понеделникот (27-ми септември). 
Рикер рече дека заштитата на Св. 
Богородица Перивлепта во Охрид, турската Бања во Тетово и Даутпашиниот амам во Скопје, исто така, ќе биде помогната со американскиот грант.
***
Tурскиот тенисер Марсел Илхан влезе во првите 100 од АТП ранг-листата во неделата (26-ти септември), станувајќи прв турски машки играч што успеал во тоа. 
Илхан скокна шест места погоре, на 96-тата позиција откако го порази Индиецот Сомдев Деварман на тенискиот турнир за мажи Турк телеком 2010.
***
Истанбул ќе биде домаќин на првото издание на меѓународниот фестивал на класична музика од 16-ти до 20-ти октомври, како дел од настаните на прославувањето на својата титула на Европски главен град на културата за 2010 година. 
Првото издание на Истанбулскиот фестивал на класична музика ќе се одржи под мотото „Кросовер“ и ќе донесе класични музички ансамбли од Европа и од Соединетите Држави.
(Разни извори -- 22/09/10-29/09/10)
