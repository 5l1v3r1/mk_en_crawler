02/10/2008
ПОДГОРИЦА, Црна Гора -- Србија и Црна Гора во средата (1-ви октомври) започна преговори за договорот за двојното државјанство, при што српскиот министер за внатрешни работи, Ивица Дачиќ, и неговиот црногорски колега, Јусуф Каламперовиќ, ги водат преговарачките делегации. 
На 26-ти септември Црна Гора доби предлог-договор за двојно државјанство од Белград, врз основа на српскиот закон за државјанство. 
Предлогот на Подгорица се заснова на црногорскиот закон за имиграција, резултирајќи со значителни разлики помеѓу двата документи. 
Црна Гора има намера да одржи слични разговори со Хрватска, Босна и Херцеговина и Македонија. 
Според предлогот на Подгорица, двојното државјанство ќе биде исклучок. 
Само оние кои го имале пред 3-ти јуни 2006 година, кога Црна Гора прогласи незвисност, може да го задржат. 
Двојното државјанство, исто така, ќе им биде на располагање на оние со еден родител државјанин на друга држава. 
(Бета, Б92, РТЦГ, Минa - 01/10/08)
