02/08/2006
БРИСЕЛ, Белгија -- Во изјавата објавена по итната седница во Брисел во вторникот (1-ви август), министрите за надворешни работи на ЕУ повикаа на „итен прекин на борбите“ во Либан, по што ќе уследи траен прекин на огнот. 
Грција изрази задоволство од „гласната порака“ што ја испрати блокот за ставање крај на борбите.
Во Анкара, состанокот на владата во понеделникот се фокусираше на овој конфликт. 
„Турција е загрижена поради фактот што се користи непропорционална сила“, рече портпаролот на владата Чемил Чичек. 
Во Србија, пак, претседателот Борис Тадиќ апелираше до меѓународната заедница да ги искористи сите дипломатски средства за обезбедување на траен прекин на огнот во Либан, кој ќе ги штити цивилите и ќе го охрабри отпочнувањето на новиот мировен процес. 
(Катимерини - 02/08/06; веб-страница на ЕУ, ЕРТ, Танјуг, Zaman.com - 01/08/06)
