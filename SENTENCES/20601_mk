11/12/2007
БЕЛГРАД, Србија -- Претседателот Борис Тадиќ во понеделникот (10-ти декември) посочи дека земјата ќе побара од Советот за безбедност на ОН да побара мислење од Меѓународниот суд на правдата, тело на ОН кое се занимава со споровите помеѓу земјите, за евентуалната независност на Косово. 
Тадиќ додаде дека тоа ќе биде важен аргумент во расправата на Советот за безбедност за идниот статус на Косово, која е закажана за 19-ти декември.
Исто така во понеделникот, српскиот вицепремиер Вожидар Ѓелиќ за новинарите изјави дека земјата никогаш нема да се согласи на договор со ЕУ за независност на Косово во замена за побрза интеграција во ЕУ. 
Тој инсистираше на тоа дека за идниот статус на Косово треба да одлучи Советот за безбедност.
Подоцна истиот ден, Србија отвори канцеларија на владата во етничките поделениот северен град Косовска Митровица, наводно во обид да ги истакне територијалните права на Белград над Косово. 
(Данас, Блиц - 11/12/07; Танјуг, РТС, Б92, Бета, Косовалајв, РТК, Балканвеб, Телеграфи, РФЕ, АП, Ксинхуа - 10/12/07)
