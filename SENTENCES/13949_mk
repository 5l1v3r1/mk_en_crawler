18/01/2006
СКОПЈЕ, Македонија -- Амбасадорот на Европската комисија (ЕК) во Македонија, Ерван Фуере, во вторникот (17-ти јануари) им препорача на политичките партии да постигнат консензус заради европската агенда на Македонија.
Тој им препорача на властите да го заштитат процесот на пристапување во ЕУ од влијанието на предизборната реторика во следните месеци.
Во другите вести, министерката за надворешни работи, Илинка Митрева, побара до ЕК да отвори разговори за либерализација на визниот режим на ЕУ за македонските државјани.
Митрева рече дека сегашните визни рестрикции на Унијата ги ограничуваат деловните, образовните и културните врски.
Исто така во вторникот, парламентот го одобри испраќањето на уште 11 војници во Авганистан, како помош за првата досега мировна мисија во земјата на Бригадата на Југоисточна Европа.
(Телма ТВ, веб-страница на македонската влада, А1 ТВ - 17/01/06)
