02/04/2010
AНКАРА, Турција -- Армијата во четвртокот (1-ви април) објави дека турските командоси уапсиле девет пирати кои се наоѓале на мал брод во Аденскиот Залив.
Соопштението на веб-страницата беше придружено со фотографии на кои се гледаат пиратите со кренати раце.
Апсењата беа извршени околу 80 милји оддалеченост од брегот на Сомалија.
Турските војници патролираат во областа како дел од антипиратската мисија на НАТО.
Во другите вести, војската во четвртокот објави дека турските безбедносни сили убиле петмина терористи на Курдистанската работничка партија (ПКК) во смртоносните судири во југоисточна Турција во изминатите неколку месеци.
Борбите избија во покраината Хакари во близина на границата со Иран доцна во средата, откако војниците открија група од околу 20 бунтовници.
(ВоА, АФП, Хуријет, новинска агенција Анадолу, Ројтерс, Фират, Хаберлер - 01/04/10)
