22/11/2007
AНКАРА, Турција -- Претседателот Абдула Ѓул во средата (21-ви ноември) ги пофали чекорите што ги преземаат властите на ирачките Курди за спречување на операциите на терористичката Курдистанска работничка партија (ПКК), велејќи дека здравиот разум конечно почна да надвладува во Ирак. 
Според Ѓул, курдските власти во северен Ирак се свесни за цената што нивната земја ќе ја плати ако не й се спротивстави на ПКК. 
Турција распореди повеќе од 100.000 војници на својата граница со Ирак, а парламентот ја овласти владата да спроведе прекугранична воена операција. 
Ѓул го изјави ова во Тбилиси, каде што присуствуваше на церемонијата на поставување темели за новиот пат што ќе ги поврзува Азербејџан, Грузија и Турција.
Чемил Бајик, висок командант на ПКК, во средата објави сопствена изјава, ветувајќи дека милитантите ќе го дестабилизираат ирачки Курдистан ако владата застане на страната на Турција. 
(Заман, Комерсант - 22/11/07; AФП, новинска агенција Анадолу, АП, Тркиш прес, Тренд - 21/11/07)
