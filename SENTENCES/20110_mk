16/01/2008
ОСЛО, Норвешка -- Претставници на Министерството за правда во вторникот (15-ти јануари) објавија дека Норвешка ќе екстрадира хрватски државјанин во Србија, каде што ќе му се суди за убиства и тортура врз хрватските затвореници во Вуковар во 1991 година.
Дамир Сирета (44) се бара и во Хрватска, каде што беше осуден во отсуство на 12 години затвор за убиство на затвореник.
Норвешките официјални претставници велат дека одлучиле да го испратат во Србија бидејќи таму се соочува со посериозни обвиненија.
Тој ќе биде екстрадиран по четири недели, освен ако не поднесе жалба на одлуката и побара помилување од кралот Хералд.
(Ројтерс, АФП, АП, Фена - 15/01/08)
