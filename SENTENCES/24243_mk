15/12/2008
AНКАРА, Турција -- Меѓународната невладина организација Меѓународна кризна група (МКГ) ги повика Анкара и ЕУ да излезат од „надолната спирала“ во преговорите за пристапот на Турција во ЕУ, објавија турските медиуми. 
Во својот годишен извештај од понеделникот (15-ти декември), МКГ предупреди дека сегашниот ќор-сокак би можел да го загрози процесот на преговори. 
Во извештајот се вели дека техничките разговори за пристапот на Турција се одвиваат бавно и би можеле да влезат во ќор-сокак во есен 2009 година, кога нема да има повеќе преговарачки поглавја за отворање.
Во другите вести, турските власти во неделата објавија дека ќе воведат нови „паметни“ лични карти до 2010 година. 
Во паметните лични карти се употребени високобезбедносни мерки против ризиците од фалфисикување и измама. 
Личните информации се скриени во чип на личната карта со приватни кодови. 
(Хуријет, Милијет, Сабах - 15/12/08; новинска агенција Анадолу - 14/12/08)
