22/10/2004
(Разни извори – 15/10/04 - 22/10/04)
Три големи договори беа потпишани за време на посетата на францускиот премиер Жан-Пјер Рафарен на Букурешт на 18-ти и 19-ти октомври. 
Француското претпријатие Винчи потпиша договор во висина од 480 милиони евра за изградба на делот од автопатот во должина од 37 километри од Букурешт до Брашов. 
„Газ де Франс“ потпиша договор за приватизација вреден 311 милиони евра за 51 отсто од акциите на дистрибутерот на гас „Дистригаз Суд“. 
Конечно, францускиот „Алкател“ потпиша договор во висина од 60 милиони евра со романското државно претпријатие за железници „СФР Инфраструктура“ за модернизација на опремата на телекомуникациската мрежа.
***
Филијалата на „Дојче телеком“ во Хрватска - „Т-Мобиле Хрватска“, плати 17 милиони евра за купување на една од двете дозволи за третата генерација на ГСМ во земјата. 
„Телеком Аустрија“ ја купи втората 20-годишна дозвола
***
Три кандидати -- руско-британскиот конзорциум „Бејзик елементс“, австрискиот „Вест Алпина“ и неименувано јужноафриканско претпријатие -- ги поднесоа своите понуди за купување на српската топилница за бакар во Бор. 
Властите велат дека „Бејзик елементс“ понудиле 237,7 милиони евра за фабриката, под услов нејзиниот долг да се намали од 369,1 милион евра на 47,5 милиони евра.
***
Шефот на мисијата на ММФ, Франек Розвадовски, пристигна во Скопје на 18-ти октомври на десетдневни разговори со македонската Влада. 
Преговорите ќе се фокусираат на буџетот за 2005 година и макроекономските проекции, како и на можноста за нов договор помеѓу Македонија и Фондот.
***
ЕБРД објави тендер за опрема и отплата според албанскиот Проект за реконструкција на енергетскиот сектор II. 
Договорите, кои опфаќаат надградба на општинските мрежи за дистрибуција во Берат и во Лушња, ќе бидат финансирани со дел од претходниот заем на ЕБРД за албанското претпријатие за електростопанство КЕШ. 
Заинтересираните кандидати треба да ги поднесат своите понуди до 1-ви декември.
***
ЕБРД објави на 18-ти октомври нов заем во висина од 7,5 милиони евра за поддршка на хрватското транспортно претпријатие „Либертас Дубровник“. 
Срествата ќе бидат искористени за купување на нови автобуси и други средства за олеснување на сообраќајните проблеми во Дубровник и исполнување на барањета што се наметнаа со силниот прилив на туристи.
***
Британско-индиското претпријатие ЛНМ објави дека започнало разговори со хрватската Влада во врска со евентуалното купување на задолжената фабрика за челик Сисак. 
Претходниот инвеститор во фабриката, рускиот „Мечељ“, неодамна се повлече, наведувајќи ги како причина проблемите со реализацијата на производството во Сисак.
***
УСАИД на 19-ти октомври објави дека околу 4,4 милиони евра досега се доделени за проектот за Управата за кредитен развој (ДЦА) во Босна и Херцеговина (БиХ). 
Проектот, започнат претходно оваа година, има за цел поддршка на малите и средните бизниси во БиХ.
