09/12/2004
СОФИЈА, Бугарија -- Владиниот Совет за европска интеграција во средата (8-ми декември) усвои план кој има за цел да го забрза спроведувањето на преостанатите мерки кои ги препорача Европската комисија за 2005 година. 
Претседателот на Комисијата и заменик-премиер Пламен Панајотов рече дека документот предвидува спроведување на 586 мерки преку стапување на сила на 47 нацрт-закони следната година.
Во другите вести од средата, министерот за одбрана Николај Свинаров објави дека САД планира воспоставување на една или две воени бази во Бугарија и распоредување на 3.000 војници во истите. 
Тој рече дека тие ќе бидат мали објекти, а не големи бази како оние во Западна Европа по Втората светска војна. 
Во врска со едно друго прашање, Свинаров рече дека одлуката за продолжување на присуството на Бугарија во Ирак треба да се очекува по јануари. 
Тој потврди дека Владата разгледува различни опции, меѓу кои и повлекување од Ирак. 
(Труд, Сега - 09/12/04; Веб-страница на бугарската влада, АФП, БТА, Медиуапул - 08/12/04)
