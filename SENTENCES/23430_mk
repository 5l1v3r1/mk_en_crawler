26/06/2009
САРАЕВО, Босна и Херцеговина (БиХ) -- Мустафа Мујезиновиќ во четвртокот (25-ти јуни) доби одобрение од парламентот на Федерацијата на Босна и Херцеговина (ФБиХ) да биде нов премиер на ентитетот. 
Гласањето заврши со 62 гласови „за“, 13 „против“ и девет воздржани. 
„[Мој] главен приоритет ќе биде исполнувањето на условите за потпишување на стенд-бај аранжманот со ММФ“, им рече Мујезиновиќ на пратениците по изборот. 
ММФ неодамна одлучи да ја одложи својата одлука за 1,2 милијарди евра стенд-бај аранжман за земјата, откако ФБиХ не го намали социјалниот буџет за 10 отсто, како што беше побарано. 
Мујезановиќ го замени Неџад Бранковиќ, кој беше обвинет за злоупотреба на службената должност во април и поднесе оставка пред еден месец. 
(РТРС, Фена, БНРТ, АФП, Ројтерс - 25/06/09)
