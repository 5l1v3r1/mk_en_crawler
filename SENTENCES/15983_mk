21/05/2006
ВАРНА, Бугаријa -- Тринаесеттиот самит на шефовите на држави од Централна Европа, што се одржа во петокот (19-ти мај) во Варна, Бугарија, заврши со силна поддршка за продолжувањето на политиката на ЕУ на отворени врати.
Бугарскиот претседател Георги Парванов беше домаќин на настанот, на кој присуствуваа вкупно 13 регионални водачи.
Во својата финална декларација, учесниците на самитот повикаа на одобрување на процесот на проширување на ЕУ, почнувајќи со пристапот на Бугарија и Романија.
Учесниците, исто така, разговараа за соработката во обезбедувањето на енергија и координацијата во заштитата и надминувањето на природните катастрофи.
(БНР, 24 Часа, Хина - 20/05/06)
