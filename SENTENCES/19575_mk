29/10/2007
AНКАРА, Турција -- Армијата ќе одговори на нападите на курдските бунтовници на начин на кој тие не можат ни да замислат, предупреди во неделата (28-ми октомври) началникот на Генералштабот Јашар Бујуканит, во изјавата по повод националниот празник на Турција. 
„Никој не треба да се сомнева дека турските вооружени сили ќе продолжат со својата борба до уништувањето на терористите на [Курдистанската работничка партија], чија цел е уништување на единството на земјата“, рече тој. 
Турција ја одбележува 84 годишнината од основањето на републиката од страна на Мустафа Кемал Ататурк.
Во меѓувреме, ирачкиот министер за надворешни работи, Хошјар Зебари, во неделата за ББС изјави дека секој упад на турските војници во северен Ирак ќе има сериозни последици. 
Зебари рече дека тековната криза е многу сериозна и дека Турција нема доволно волја за изнаоѓање мирни решенија. 
(Тркиш викли, Радикал, новинска агенција Анадолу - 29/10/07; AП, ББС - 28/10/07)
