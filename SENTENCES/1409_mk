25/01/2010
Романијa се рангираше на четвртото место во светот во 2009 година според брзината на интернет поврзувањето, според извештајот на Акамаи „Состојбата на интернетот“. 
Просечната светска брзина на интернет поврзување е 1,7 мегабита, додека во Романија истата е 6,2 мегабита. 
Романија се рангираше зад Јужна Кореја, Јапонија и Хонг Конг. 
Секое тримесечје Акамаи го објавува својот извештај врз основа на податоците до кои доаѓа преку својата глобална серверска мрежа.
***
Загребската Народна и универзитетска библиотека ја претстави дигиталната архива на стари весници и списанија во четвртокот (21-ви јануари). 
portal содржи весници и списанија објавени од крајот на 18-тиот до 19-тиот век. 
Дигиталната архива е една фаза од поголемиот проект за дигитализација на сите стари хрватски весници.
***
Библиотеката на Универзитетот во Кипар ја доби наградата на Европската фондација за квалитетен менаџмент „Признаен за извонредност“ со три ѕвезди. 
Признанието го зема предвид управувањето и менаџментот на организациите или дел од нив.
***
Новата зграда на Косовската академија на науките и уметностите беше отворена на 15-ти јануари. 
На церемонијата присуствуваше премиерот Хашим Тачи, министерот за образование Енвер Хоџас и други високи официјални претставници.
(Разни извори – 18/01/10-25/01/10)
