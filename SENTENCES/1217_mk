03/06/2008
Абдула Ѓул во вторникот (3-ти јуни) пристигна во Јапонија, во прва досега официјална посета на оваа земја од страна на еден турски претседател.
Тој ќе се состана со императорот Акикито, премиерот Јасуо Фукуда и членови на парламентот.
Ѓул, исто така, учествува на економските форуми во Токио и Осака.
Естонскиот премиер Андрус Ансип во неделата (1-ви јуни) допатува во четиридневна посета на Mакедонијa.
Неговата делегација вклучува претставници на 15 естонски претпријатија за ИТ.
Претседателот на кипарскиот парламент, Мариос Каројан, во понеделникот (2-ри јуни) допатува тридневна посета на Португалија.
Каројан ќе се состане со претседателот Анибал Чавако Силва и членови на парламентот.
Словачкиот премиер Роберт Фичо, кој во понеделникот (2-ри јуни) беше во Сараево, се состана со премиерот на Босна и Херцеговинa (БиХ) Никола Шпириќ, со членовите на трипартитното претседателство и премиерот на Република Српска Милорад Додик.
Фичо и Шпириќ потпишаа договор за странски инвестиции и економска соработка.
Aлбанскиот фокус на нуклеарната енергија доби поддршка во четвртокот (29-ти мај) од претседателот на Генералното собрание на ОН, Срѓан Керим, во Тирана.
Керим се состана со претседателот Бамир Топи, со претседателката на парламентот Јозефина Топали и премиерот Сали Бериша.
Министерот за одбрана на Босна и Херцеговинa Селмо Чикотиќ и неговиот црногорски колега, Боро Вучиниќ, се состанаа во петокот (30-ти мај) во Сараево, на разговори околу соработката во спроведувањето на Индивидуалниот акциски план за партнерство (ПАП) и програмата Интензивен дијалог во нивните кандидатури за членство во НАТО.
Претседавачот на Националниот комитет на Политичко-консултативната конференција на кинескиот народ (ЦППЦЦ), Јиа Кингил, се состана со хрватскиот премиер Иво Санадер и претседателот на парламентот, Лука Бебиќ, во средата (28-ми мај) во Загреб.
Јиа и Санадер се надеваат дека ќе го подобрат политичкиот дијалог и соработка во трговијата, културата, науката и туризмот.
Tурските изгледи за влез во ЕУ и напредок во разговорите за пристап во ЕУ беа главлата тема во средата (28-ми мај), кога претседателот на турскиот парламент, Коксал Топтан, се состана со романскиот премиер Калин Попеску Таричеану и претседателот на долниот дом Богдан Олтеану во Букурешт.
Тие изразија цврста поддршка за кандидатурата на Турција за влез во ЕУ.
Хрватскиот министер за надворешни работи и евроинтеграција, Гордан Јандроковиќ, во понеделникот (2-ри јуни) пристигна во Тирана, на разговори околу изгледите за влез во НАТО и ЕУ.
Aлбанската министерка за интеграција, Мајлинда Брегу, ги објасна напорите на Албанија за потпишување на Договорот за стабилизација и асоцијација со ЕУ.
Тие, исто така, разговараа за билатералната визна либерализација.
Грција ќе го поддржи напреднатиот договор за соработка со ЕУ и Moлдавијa, го увери премиерот Костас Караманлис својот молдавски колега во посета на земјата, Зинаида Грециани, во понеделникот (2-ри јуни).
Караманлис ја потврди својата поддршка за интеграцијата на Молдавија во ЕУ и нејзините напори за решавање на транс-дњестарското прашање.
(Разни извори 27/05/08-03/06/08)
