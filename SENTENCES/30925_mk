05/05/2011
СОФИЈА, Бугарија -- Министерот за внатрешни работи, Цветан Цветанов, во средата (4-ти мај) рече дека Софија ги поддржува францускиот и италијанскиот предлог за реформа на Шенген правилата, иако земјата е сè уште кандидатка за пристапување во безграничната зона.
„Бугарија ќе ги поддржи правилата за промени, кои предвидуваат привремено замрзнување на членството на една земја во случај на вонредни околности“, им рече Цветанов на амбасадорите на ЕУ во Софија на настанот за шверцот со луѓе спонзориран од Норвешка.
Европската комисија ги објави предлозите -- вклучително и модификацијата на Шенген договорот -- за справување со приливот на имигранти од Блискиот Исток и Северна Африка по бранот насилство таму.
(Новините, Фокус, БНТ - 04/05/11)
