24/07/2005
СКОПЈЕ, Македонија -- Македонскиот премиер Владо Бучковски ги покани водачите на парламентарните опозициски партии да се приклучат на разговорите околу идната ревизија на уставот и другите клучни прашања, објави во петокот (22-ри јули) канцеларијата на владата за односи со јавноста.
Бучковски испрати покана до претседателите на три макадонски партии -- ВМРО-ДПМНЕ, ВМРО-НП и Либералната партија, како и до партиите на етничките Албанци -- Партијата за демократски просперитет и Демократската партија на Албанците -- за учество на состаноците закажани за следната недела.
Разговорите треба да се фокусираат на нацрт-амандманите на уставот поврзани со клучните судски реформи, нацрт-законот за комуникации и актуелната безбедносна состојба во Македонија.
(Дневник, Макфакс, А1 ТВ - 23/07/05)
