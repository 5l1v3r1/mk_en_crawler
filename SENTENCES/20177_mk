19/10/2007
БУКУРЕШТ, Романија -- Владејачката Национал-либерална партија во четвртокот (18-ти октомври) одлучи да го повлече членството на поранешниот министер за земјоделство Децебал Трајан Ремес за најмалку една година. 
Ремес поднесе оставка под притисок пред една недела, поради наводите дека зел мито во висина од 15.000 евра од локален бизнисмен.
Исто така во четвртокот, Високиот суд за казација и правда одлучи да го испрати т.н. 
случај Замбачијан назад во Националниот антикорупциски оддел на понатамошна истрага. 
Се работи за наводите против поранешниот премиер Адријан Настасе, кој е обвинет за уцена, користење влијание и примање мито. 
Неговата сопруга, Дана, е исто така обвинета. 
Судењето против Настасе беше прекинато во март и беше упатени во Уставниот суд, откако судиите на Врховниот суд се согласија дека некои членови на законите за министерската одговорност може да се неуставни. 
(Nine O'clock - 19/10/07; Медиафакс, Hotnews.ro - 18/10/07)
