24/09/2010
AНКАРА, Турција -- Владата обезбеди условна поддршка за новиот устав, по состанокот со прокурдската Партија за мир и демократија (БДП) во четвртокот (23-ти септември). 
Според изјавите на вицепремиерот Чемил Чичек и копретседавачот на БДП, Селахатин Демиртас, владата и БДП се согласиле околу потребата за отпочнување со работа на новиот устав веднаш, додека истовремено ќе се продолжи со дијалогот во рамките на процесот. 
Во исто време, Чичек истакна дека условната поддршка на БДП треба да се смета само за прв чекор во разговорите со партијата. 
Двете страни се согласија дека јавната поддршка за новиот устав станала евидентна откако 58 отсто гласаа за реформите, на референдумот на 12-ти септември. 
Чичек призна дека актуелниот устав ги ограничува барањата што ги покрена БДП во однос на основните права. 
Следниот чекор ќе биде барање заеднички јазик, како во однос на новиот устав, така и во однос на начините за прекин на насилството во југоисточна Турција, каде што судирите меѓу терористичката Курдистанска работничка партија и безбедносните сили продолжуваат да одземаат човечки животи. 
(Tуркие, Чумхуријет, Радикал, Хуријет - 24/09/10)
