14/06/2010
Ирина Сокол, претседателката и генерален менаџер на романската филијала на ИТ и софтверското прептријатие Сивеко, ја доби Европската награда за претприемачки во научната категорија.
Таа беше првата романска бизнисменка која е наградена на овој натпревар.
Србијa го активираше својот портал за е-администрација во петокот (11-ти јуни), според Министерството за телекомуникации и информатика.
Порталот нуди околу 50 услуги за претпријатија и поединци, рече министерката Јасна Матиќ.
Ивајло Христов, коосновач на бугарско-данско претпријатие за социјални мрежни апликации, е добитник на овогодинешната награда за најдобар млад претприемач.
Наградата се доделува секоја година како дел од програмата за Јуниорски достигнувања Бугарија, која е поддржана од Американската амбасада, министрите, Софија и другите општини, и медиумите.
Бугарскиот парламент во четвртокот (10-ти јуни) одобри план за отворање универзитет во градот Перник, во близина на Софија.
Универзитетот ќе нуди дипломски, постипломски и докторски студии за ИТ, компјутерската наука, комуникациската технологија, архитектурата и градежно инженерство.
Српскиот министер за научен и технолошки развој, Божидар Ѓелиќ, во средата (9-ти јуни) се состана со претставниците на Европската организација за нуклеарно истражување (ЦЕРН) на разговори за можностите за понатамошна соработка.
Страните се согласија дека соработката може да се зајакне во научните области како што се биомедицината, нанотехнологијата и информатичката технологија.
Експертите од Федерацијата на Босна и Херцеговинa (ФБиХ) почнаа со работата на стратегија за развој на науката во 2011-2021 година.
Првиот состанок на кој се разговараше за планот се одржа во средата (9-ти јуни) во Сараево.
Стратегијата треба да се комплетира до крајот на годинава.
Tурскиот универзитет во Истанбул Ајдин го отвори својот нов техно-центар во кампусот Флорја во средата (9-ти јуни).
Центарот се состои од 11 лаборатории за истражување во мехатрониката, медицинскиот и прехранбениот инженеринг, хемијата, физиката, текстилот и генетиката.
Maкедонијa отвори нов веб-портал на 8-ми јуни, кој треба да ги подобри образовните процеси во земјата.
Истиот беше создаден како дел од Меморандумот за разбирање меѓу Македонија и корпорацијата Интел.
Интерактивниот портал може да се користи за учење математика, биологија, хемија и физика.
(Разни извори -- 07/06/10-14/06/10)
