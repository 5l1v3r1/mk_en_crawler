03/03/2005
ЗАГРЕБ, Хрватска -- Грчкиот премиер Костас Караманлис во средата (2-ри март) ја започна турнејата низ Југоисточна Европа, при што најпрво го посети Загреб. 
Тој го увери својот хрватски колега, Иво Санадер, во целосната поддршка на Грција за кандидатурата на Загреб за евроатланска интеграција, истовремено повикувајќи на целосна соработка со Трибуналот на ОН за воени злосторства. 
Разговорите за пристапување со ЕУ треба да започнат на 17-ти март, до кога се очекува апсење и екстрадиција на обвинетиот Анте Готовина. 
Подоцна во средата Караманлис отпатува за Белград, каде што се состана со српскиот претседател Борис Тадиќ. 
Караманлис го потврди ставот на Грција во врска со разговорите за идниот статус на Косово, истакнувајќи дека Белград треба да биде главен учесник во истите. 
Тој отпатува за Приштина доцна во четвртокот. 
(ХИНА, ХРТ, АНА, АФП, ФТ, Индипендант - 02/03/05)
