15/06/2009
Од Пол Чикои за Southeast European Times во Букурешт -- 15/06/09
Ромите се соочуваат со највисоко ниво на дискриминација меѓу испитаните етнички групи во Европа, според Истражувањето за малцинствата и дискриминацијата на ЕУ (ЕУ-МИДИС) минатата година.
ЕУ-МИДС собира податоци од избрани етнички малцинства и имигранти што живеат во 27-те членки на ЕУ, во обид за решавање на дискриминацијата.
Извештајот, во кој се опфатени скоро 23.500 луѓе, се фокусира на ромското малцинство, како и на имигрантите од Северна Африка, Субсахарска Африка, Турција, поранешна Југославија, Централна и Источна Европа и Русија.
Според истражувањето, Ромите рекле дека се најдискриминирани во Унгарија (62 отсто) и Чешка (64 отсто), а од друга страна, намалку дискриминирани во Романија (25 отсто) и Бугарија (26 отсто).
Студијата се фокусира на Ромите во седум земји на ЕУ -- Чешка, Унгарија, Полска, Грција, Словачка, Бугарија и Романија.
Во десет земји, мнозинството беше, исто така, испитано заради споредба.
Прашањата во студијата беа поделени во девет категории: барање вработување, на работно место, изнајмувањето или купувањето дом, однос на персоналот во медицинските институции, институции за социјална помош, во јавните места, пристап до продавниците, отворање банкарска сметка и добивање банкарски кредит.
Во просек, Ромите рекле дека биле дискриминирани во најмалку една категорија минатата година.
Романските Роми, исто така, рекле дека се дискриминирани кога станува збор за приватните (14 отсто) и медицинските услуги (11 отсто). 
Во Бугарија 15 отсто биле дискриминирани кога барале вработување, а 11 отсто кога се обидувале да добијат лекарски услуги.
Ниските нивоа на дискриминација во Романија и Бугарија се резултат на изолацијата на Ромите од главното општество. 
Стапката на невработеност на Ромите во Бугарија е 33 отсто. 
Пријави за дискриминација има, наводно, малку бидејќи Ромите не се свесни за своите законски права.
Според романскиот попис во 2002 година, повеќе од 500.000 Роми живеат во земјата, што го прави второ по големина малцинство по Унгарците.
