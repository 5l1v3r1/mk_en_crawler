26/08/2010
ПАРИЗ, Франција -- Романскиот министер Василе Блага во средата (25-ти август) рече дека репатријацијата на Ромите кои нелегално се населиле во Франција нема да го попречи приемот на земјата во Шенген зоната.
Тој додаде дека европската агенција за погранична безбедност, Фронтекс, верува оти нема ни најмал ризик за кандидатурата на Букурешт за вклучување во безвизната област.
Тој и другите романски претставници се во Париз на разговори за контроверзните репатријации, кои Франција ги започна овој месец за да ја зголеми безбедноста.
Исто така во средата, бугарскиот министер за надворешни работи, Николаи Младенов, изрази поддршка за одлуката за репатријација на бугарските и романските Роми кои се наоѓаат нелегално на француска територија.
Тој рече дека Софија, исто така, има право да ги протера странците кои не ги почитуваат бугарските закони.
Во меѓувреме, комесарот за правда на ЕУ, Вивиен Рединг, во средата изрази загриженост во врска со репатријацијата на Париз.
„Јасно е дека оние кои го кршат законот мора да се соочат со последици“, рече Рединг, додавајќи дека „е подеднакво важно никој да не се соочи со протерување само затоа што е Ром“.
(Дојче веле, ДПА, Стандард, Гандул, Дневник, Франц24 - 25/08/10)
