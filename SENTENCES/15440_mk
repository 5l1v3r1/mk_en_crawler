27/11/2006
ИСТАНБУЛ, Турција -- Илјадници националистички приврзаници се собраа во неделата (26-ти ноември) во Истанбул, на протести поради посетата на папата Бенедикт Шеснаесетти. 
Тој ќе допатува во вторник. 
Демонстрантите го окарактеризираа папата како непријател на исламот, поради тоа што во септември Бенедикт цитираше еден византиски император, кој рекол дека пророкот Мухамед донел само „работи кои се лоши и нечовечни“. 
Локалните весници објавија дека протестите во неделата биле значително помали од она што очекувале организаторите. 
Масовна безбедносна операција е на сила во Истанбул, во очекување на посетата. 
(Радикал, Сабах, Аксам, Хуријет - 27/11/06; АП, АФП - 26/11/06)
