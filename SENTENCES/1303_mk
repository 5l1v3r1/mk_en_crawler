15/12/2008
Хашкиот трибунал за воени злосторства во средата (10-ти декември) ја отвори својата нова Интернет страница. 
Страницата, www.icty.org, вклучува информации во врска со историјата на институцијата, постигнувањата и актуелните активности, како и интерактивна мапа со злосторствата во поранешна Југославијa.
***
Група албански хакери на 8-ми декември нападнаа неколку српски веб-страници, вклучително и страницата на аеродромот „Никола Тесла“ во Белград и веб-порталот serbiancafe.com. 
Наместо вообичаените содржини, веб-страниците содржеа прокосовски пораки и албански симболи.
***
Еден од тројца државјани на Босна и Херцеговинa (БиХ) на возраст над 15 години користи Интернет, според истражувањето на босанската агенција ГфК, објавено на 8-ми декември. 
Според истото, Интерентот е најпопуларен помеѓу младите на возраст меѓу 15 и 24 години, при што 74 отсто од нив го користат. 
Федерацијата на БиХ има повеќе Интернет корисници отколку Република Српска -- 37 отсто, односно 24 отсто. 
Најпосетувани веб-страници, според истражувањето, се Фејсбук и Јутјуб.
***
Италијанската влада во средата (10-ти декември) додели 500.000 евра за нова биотехничка лабораторија на Државниот универзитет во Тетово, Maкедонијa. 
Лабораторијата ќе се користи за истражување на квалитетот на храната и водата за пиење.
***
Кипар и Обединетото Кралство на 8-ми декември потпишаа меморандум за разбирање во научното истражување и развој. 
Документот предвидува формирање заеднички кипарско-британски комитет за дефинирање на соработката помеѓу академските институции во двете земји, унапредување на контактите меѓу истражувачите и размената на информации, и спроведување на заеднички научни програми.
***
Националната Хеленска истражувачка фондација направи дигитална реконструкција на кралската палата на кралот Филип Втори Македонски. 
Палатата на два ката лежи на археолошкиот локалитет Еге во северноцентрална Грција, во близина на Кутлеш, каде што некогаш било античкото кралство Maкедонијa.
***
Tурската нафтена корпорација (ТПАО) постигна договор со норвешката фирма „Вејвфилд инсеис“ во вторникот (9-ти декември), во врска со собирањето 3Д сеизмички податоци во Црното Море и 2Д сеизмички податоци во Средоземното Море и Црното Море. 
Информациите ќе бидат искористени за проценка на нафтениот и гасниот потенцијал.
(Разни извори —08/12/08-15/12/08)
