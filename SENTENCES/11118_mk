31/01/2005
СКОПЈЕ, Македонија -- Министерот за правда, Мери Младеновска-Ѓорѓиевска, во петокот (28-ми јануари) рече дека нацрт-измените на уставот, кои имаат за цел реформа на судскиот сектор и зголемување на независноста на судовите, ќе бидат готови до април. 
Таа рече дека Министерството веќе формирало експертски тим, кој треба да даде предлози за уставните измени. 
Во тимот влегуваат претставници на сите судски институции и партии во Парламентот.
Во другите вести, македонскиот претседател Бранко Црвенковски во понеделникот ја започна дводневната посета на Белград. 
Тој ќе се состане со српските официјални претставници и со претставниците на државната заедница на разговори за зајакнувањето на билатералните врски. 
(A1 TВ, Бета - 30/01/05; Дневник, Утрински весник - 29/01/05)
