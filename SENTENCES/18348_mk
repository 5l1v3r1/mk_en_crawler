15/01/2007
БРИСЕЛ, Белгија -- Турција ќе одговори на проблемите во своите разговори за пристап со ЕУ со забрзување на реформите, рече амбасадорот на земјата во Брисел во интервјуто од неделата (14-ти јануари).
Волкан Божкир додаде дека Турција го прифати замрзнувањето на преговорите во одредени области на „мирен и професионален начин“, покажувајќи ја својата желба за одржување на односите со Унијата.
Владата планира да подготви листа на закони кои мора да бидат усвоени со цел да се исполнат барањата на ЕУ до 2013 година.
Властите потоа ќе ја приоритизираат листата.
Божкир, меѓутоа, рече дека нема итни планови за повлекување на членот според кој за кривично дело се смета навредата на турската нација и карактер.
Комесарот за проширување на ЕУ, Оли Рен, ја поздрави изјавата, но рече дека Анкара ќе биде оценувана според реалните постигнувања.
Во другите вести од неделата, францускиот министер за внатрешни работи, Николас Саркози, ја започна својата претседателска кампања со напад врз аспирациите на Турција за пристап во ЕУ.
„Немаат сите земји склоност да станат членки на Европа, почнувајќи од Турција, за која нема место во ЕУ“, им рече Саркози на членовите на владејачката партија УНД.
Саркози се смета за единствен ривал на социјалистичката кандидатка Сеголен Ројал.
(Фајненшал тајмс, АП, АФП, Блумберг - 14/01/07)
