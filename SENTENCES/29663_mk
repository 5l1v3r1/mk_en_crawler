25/04/2011
AТИНА, Грција -- Премиерот Јоргос Папандреу во саботата (23-ти април) говореше по телефон со либискиот колега Али Ал-Багдади ал-Махмуди во врска со потенцијалното грчко посредување за ставање крај на бомбашките напади на НАТО во Либија, објави новинската агенција АНА. 
Папандреу го повика Ал-Махмуди да го прекине насилството врз противниците на либискиот водач Муамер Гадафи. 
Во петокот Папандреу разговараше по телефон со рускиот претседател Дмитри Медведев. 
Тие ја потврдија подготвеноста на нивните земји за „обезбедување на потребната посредничка помош со цел конфликтот во Либија да се реши на мирен начин“ и се согласија дека „помошта на меѓународната заедница може да се обезбеди само во рамките на мандатот што е предвиден со резолуцијата на Советот за безбедност на ОН“. 
(AНА-МПА - 23/04/11; Ксинхуа, АНА-МПА - 22/04/11)
