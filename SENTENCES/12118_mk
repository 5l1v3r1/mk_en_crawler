14/03/2005
АТИНА, Грција -- Следниот круг разговори под покровителство на ОН за решавање на спорот околу името помеѓу Македонија и Грција, ќе се одржат во текот на следните неколку недели, како што се вели во извештаите на грчкиот печат во неделата (13-ти март). 
Претходно истиот ден, по состанокот со грчкиот заменик-министер за надворешни работи, Јанис Валинакис, во Њујорк ова го објави и посредникот на ОН, Метју Нимиц.
Во другите вести, поранешниот претседател на Европската комисија, Жак Сантер, во петокот изјави дека Македонија постигнала напредок во спроведувањето на реформите поврзани со ЕУ. 
Тој, сепак, додаде дека е премногу рано да се зборува за конкретни датуми на пристап. 
Сантер говореше за време на својата посета на Скопје, каде што присуствуваше на самитот за развој и соработка помеѓу земјите во регионот. 
(AНA - 13/03/05; Вест - 12/03/05)
