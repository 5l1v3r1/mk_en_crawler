24/02/2010
ТИРАНА, Албанија -- Специјалниот известувач на ОН за вонсудски егзекуции, егзекуции по кратка постапка или доброволни егзекуции, Филип Алстон, во вторникот (23-ти февруари) предупреди за раширеното прифаќање на решавањето на личните конфликти со насилство.
Заокружувајќи ја својата деветдневна мисија на утврдување на фактите во Тирана, тој издаде соопштение во кое се вели дека „убиствата кои се резултат на крвната одмазда -- одмазднички убиства од страна на семејството на жртвата против семејството на убиецот -- и понатаму имаат разорни последици врз општеството“, и тој ја повика владата да собере податоци за ваквите инциденти и да ги зајакне мерките за смирување на семејствата.
Во говорот пред парламентот во вторникот, Алстон повика и на целосна соработка на Албанија во истрагите за наводниот шверц со човечки органи, отстранети од српските цивили киднапирани за време на конфликтот во Косово во 1999 година.
Тој ја обвини владата за создавање „формални пречки“ во тековната истрага.
(Ројтерс, прес-центар на ОН - 23/02/10)
