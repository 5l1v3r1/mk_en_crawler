18/07/2007
ПРИШТИНА, Косово, Србија -- Преговарачкиот тим на покраината, Групата за единство, во вторникот (17-ти јули) одлучи дека парламентот ќе одржи расправа на 30-ти јули во врска со одложувањето на решението за статусот на Косово.
Седницата ќе се фокусира на последните настани и идните потези што треба да се преземат од страна на локалните институции.
По состанокот на Групата за единство, косовскиот претседател Фатмир Сејдиу рече дека се мали шансите сега оти конечниот статус на Косово ќе биде решен преку Советот за безбедност на ОН.
Во меѓувреме, српскиот весник Блиц го цитираше Азем Власи, советник на косовскиот премиер Агим Чеку, дека Приштина ќе прогласи независност ако Советот за безбедност не го усвои планот на Ахтисари по новите разговори помеѓу Приштина и Белград.
(Блиц - 18/07/07;
РТК, РФЕ, Телеграфи, КИК, Танјуг - 17/07/07)
