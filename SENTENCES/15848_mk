21/09/2006
ЊУЈОРК, САД -- Контакт-групата за Косово -- која ја сочинуваат САД, Русија, Велика Британија, Франција, Германија и Италија -- побара од претставникот на ОН, Марти Ахтисари, да подготви нацрт-предлог за иднината на покраината. 
Шесте нации ги потврдија своите планови за завршување на процесот до крајот на оваа година. 
Тие рекоа дека „треба да се вложат максимални напори за постигнување на решение преку преговори“, но предупредија дека ниту етничките Албанци, ниту Србите не можат да го блокираат процесот на донесување одлука за статусот на Косово. 
Ахтисари ја информираше контакт групата во средата (20-ти септември).
Во другите вести, заменик-шефот на УНМИК, Стивен Шук, ги предупреди водачите на етничките Албанци на Косово дека мора да бидат „многу внимателни со фразите што ги користат и пораките што ги насочуваат кон јавното мислење и народот“. 
Прекорувањето уследи по изјавата на претседателот на косовскиот парламент, Коле Бериша, кој рече дека ќе има револт во покраината, ако не биде дадена независност. 
Неколку часа подоцна, четворица Срби беа повредени во напад со граната.
Исто така во средата, командантот на КФОР, генерал-полковник Роланд Катер, рече дека НАТО нема да толерира насилство и нереди. 
„Наша должност е да загарантираме безбедност во Косово и сите нека бидат сигурни дека ќе го направиме тоа на пријателски начин, но решително. 
(Политика - 21/09/06; Ројтерс, АП, АФП, УПИ, ББС, Танјуг, Косова лајв - 20/09/06)
