12/04/2007
БУКУРЕШТ, Романијa -- Премиерот Калин Попеску Таричеану ја истакна борбата против корупцијата, ефикасното искористување на фондовите на ЕУ и ефикасната тимска работа како клучни приоритети на неговата нова влада, за време на нејзината прва седница во Букурешт во средата (11-ти април). 
Таричеану додаде дека владата ќе продолжи со следењето на интеграцијата во ЕУ и реформската програма одобрена од парламентот во 2004 година. 
Новата влада ја сочинуваат членови на ПНЛ и УДМР на етничките Унгарци.
Претседателот Трајан Башеску, во меѓувреме, вети дека внимателно ќе ја следи владата за евентуалните знаци за корупција. 
Во интервјуто објавено во весникот Котидианул во четвртокот, тој додаде дека нема шанси за надминување на разликите со Таричеану.
Во другите вести, поранешниот министер за економија Кодрут Серес е повторно во неволја, овојпат поради државната хидроцентрала Хидроелектрика. 
Обвинителите го испитуваат него и уште осуммина други, но деталите се површни. 
Тој, наводно, веќе се испитува за нерегуларности во договорите за приватизација на енергетскиот сектор, но негира какви било малверзации. 
(Nine o'clock - 12/04/07; Медиафакс, Ромпрес, Реалитатеа ТВ, Фокус - 11/04/07)
