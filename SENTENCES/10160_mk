29/09/2004
СОФИЈА, Бугарија -- Специјалните служби на Бугарија и Турција ќе ја зајакнат билатералната соработка, изјави главниот секретар на бугарското Министерство за внатрешни работи, Бојко Борисов, по состаноците со турските безбедносни претставници во вторникот (28-ми септември) во Истанбул.
Борисов е еден од учесниците на меѓународната конференција за борба против трговијата со дрога.
Опишувајќи ја сегашната соработка како многу добра, особено во однос на борбата против тероризмот, перењето пари и прекуграничниот криминал, Борисов рече дека тој и неговите колеги се согласиле во врска со неколкуте нови мерки, кои имаат за цел подобрување на соработката.
Во другите вести, бугарскиот премиер Симеон Саксобурготски во средата ја започна тридневната посета на Шпанија.
Поранешниот крал тамупомина многу години во егзил, пред да се врати во Бугарија.
(Сега, бТВ, БНТ - 29/09/04;
Медиапул- 28/09/04)
