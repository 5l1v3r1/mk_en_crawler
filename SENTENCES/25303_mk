28/03/2010
БЕЛГРАД, Србија -- Предлог-резолуцијата во која се осудуваат воените злосторства извршени во Сребреница во јули 1995 година, беше ставена на дневниот ред на парламентот во саботата (27-ми март), по поднесувањето од страна на 114 пратеници од владејачката коалиција.
Според овој текст, парламентот остро ги осудува воените злосторства извршени во Сребреница во 1995 година, како што потврди и Меѓународниот суд на правдата, и очекува од другите југословенски републики да ги осудат воените злосторства извршени врз Србите.
Српските пратеници може да го изменат текстот.
Водачот на Социјалистичката партија на Србија (СПС), Ивица Дачиќ, на пример, вели дека неговата партија, која е дел од владејачката коалиција, инсистира на тоа терминот геноцид да биде исклучен од резолуцијата.
Социјалистите, пак, веруваат дека злосторствата извршени во босанската енклава треба да се осудат.
Тие, исто така, бараат одделен документ, во врска со злосторствата извршени врз Србите.
(Бета, Танјуг, Политика, РТС - 27/03/10)
