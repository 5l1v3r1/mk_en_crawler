05/03/2007
БЕЛГРАД, Србија -- Генералниот секретар на Српската радикална партија (СРС), Александар Вучиќ, во неделата (4-ти март) ја критикуваа државата заради тоа што не помага во одбраната на водачот на СРС, Воислав Шешељ, кој го чека судењето против него во Хашкиот трибунал на ОН за воени злосторства.
На прес-конференцијата Вучиќ рече дека адвокатите на Шешељ се соочуваат со тешкотии во обезбедувањето на државни документи поврзани со случајот, додека обвинителите на Трибуналот имаат пристап до сите документи.
Судењето би можело да започне во јуни или јули, во зависност од здравствената состојба на Шешељ, со оглед на тоа што тој заздравува од штрајкот со глад.
Тој се соочува со обвиненија за убиства и прогон на несрпското население за време на конфликтите со Хрватите и босанските муслимани во 1990-тите.
(Глас јавности, Вечерње новости - 05/03/07;
РТС, Бетa - 04/03/07)
