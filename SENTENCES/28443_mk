17/06/2010
AНКАРА, Турција -- Армијата во средата (16-ти јуни) објави дека турските војници ја преминале границата со северен Ирак за првпат во последниве две години, напаѓајќи цели на терористичката Курдистанска работничка партија (ПКК) и убивајќи четворица членови. 
Потегот беше одговор на нападот на ПКК против пограничните стражари во југоисточната турска покраина Сирнак. 
Армијата вели дека еден турски војник загинал во нападот, кој траеше неколку часа. 
Членовите на ПКК кои избегаа назад преку границата беа протерани од турските командоси и специјални сили. 
Покрај тоа, турските борбени авиони бомбардираа група милитанти и позиции на ПКК подлабоко во северен Ирак. 
(AП, ББС, АФП, НТВ - 16/06/10)
