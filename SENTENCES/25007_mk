31/08/2009
БЕЛГРАД, Србија -- Парламентот во понеделник (31-ви август) ќе гласа за контроверзниот закон за информирањето, кој ќе ги регулира медиумските активности. 
Гласањето беше одложено за еден месец со цел да се остави време за консултации со новинарите, медиумските здруженија и европските институции, кои наводно, биле загрижени во врска со предлог-законот. 
Социјалистичката партија на Србија (СПС), член на владејачката коалиција, првично се закани дека ќе се спротивстави на предлог-законот, но подоцна одлучи да апстинира од гласање. 
Вицепремиерот и водач на Г17 Плус, Млаѓан Динкиќ, во неделата рече дека е убеден оти мерката ќе биде доволно изменета за да биде усвоена, и за белградскиот весник „Вечерње новости“ изјави дека несогласувањата нема да ја доведат Србија до предвремени избори. 
(Вечерње новости, Бета, Танјуг, Б92 - 30/08/09)
