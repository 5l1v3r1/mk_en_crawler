21/07/2009
ПРИШТИНА, Косовo -- Во тек се подготовките за разговори помеѓу ЕУЛЕКС и Белград, во рамките на техничките договори за прашањата од заеднички интерес, објавија локалните медиуми во вторникот (21-ви јули). 
Спроведувањето на овие договори е еден од условите што се бараат од Србија како земја вклучена во процесот на визната либерализација. 
Косовската влада информираше за овие разговори, но досега не излезе со коментар.
Во другите вести, двајца албански и двајца српски членови на административниот персонал се вратија на своите работни места во понеделникот во окружниот суд на Митровица на север, објавија локалните медиуми. 
Договорот со кој посредуваше ЕУЛЕКС помеѓу Приштина и Белград го овозможи враќањето. 
Првично требаше да се вратат осум членови на персоналот, но бројот беше намален од безбедносни причини. 
Општинскиот и окружен суд во северна Митровица продолжи со работата во октомври 2008 година, откако претходно беше затворен кога Косово прогласи независност. 
Од неговото повторно отворање, само судиите и обвинителите на ЕУЛЕКС работеа таму. 
(Зери, Коха Диторе - 21/07/09; Клан Косова, Кохавижн - 20/07/09)
