29/02/2008
БУКУРЕШТ, Романија -- Премиерот Калин Попеску Таричеану е сé уште неодлучен во врска со кандидатите за позициите на министер за правда и министер за одбрана.
Тој во четвртокот го посети Горниот судски совет и потврди дека по пресудата на Уставниот суд против него во спорот со претседателот Трајан Башеску околу кандидатот за министер за правда, му треба повеќе време.
Според извештаите на медиумите, најголем проблем е тоа што Теодор Мелескану, кој привремено раководи со министерствата за правда и одбрана, најверојатно ќе одбие да го напушти Министерството за одбрана.
Таричеану нема резервен кандидат ако Мелескану одбие да оди во Министерството за правда.
Времето истекува, со оглед на тоа што одложувањата на пополнувањето на местото во Министерството за правда би можеле да влијаат на мониторинг извештајот на ЕУ за судството ова лето.
(Зиарул финансиар, Котидианул - 29/02/08;
Hotnews.ro - 28/02/08)
