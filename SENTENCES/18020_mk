20/02/2007
САРАЕВО, Босна и Херцеговина (БиХ) -- Протестите на оние со депозити во поранешната југословенска Љубљанска банка го пречекаа словенечкиот премиер Јанез Јанша, при неговата официјална посета на Сараево во понеделникот (19-ти февруари).
Демонстрациите ги организираше здружението на државјаните на БиХ, кои бараат да им се вратат околу 135 милиони евра, замрзнати во банката-наследничка, Нова Љубљанска банка.
Премиерот на БиХ Никола Шпириќ на прес-конференцијата изјави дека експертите од двете земји мора да го определат начинот на решавање на ова прашање.
Јанез, од своја страна, ја искажа подготвеноста на земјата да помогне во процесот на евроатланска интеграција на БиХ, и го потврди интересот на словенечките инвеститори во БиХ.
(Дневни аваз, Независне новине - 20/02/07;
РТРС - 19/02/07)
