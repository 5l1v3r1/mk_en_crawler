11/10/2009
ЗАГРЕБ, Хрватска -- Владата во петокот (9-ти октомври) ги поддржа измените на законот за права на воените ветерани и ги проследи амандманите на итно парламентарно одобрување. 
Амандманите предвидуваат дека во иднина повеќе нема да има воени ветерани, поради долгиот 13-годишен период што помина од војната за независност. 
Покрај ова, ќе има значително заострување на условите за доделување пензии за лицата кои веќе аплицирале да бидат третирани како воени ветерани.
Според премиерката Јадранка Косор, амандманите биле поддржани од партнерите во владејачката коалиција и од здружението на воените ветерани. 
Една од главните новини е условот за учество во војната за независност најмалку 100 дена, за разлика од сегашната една година, за добивање минимална пензија, што е еднакво на 45 отсто од просечната плата. 
(24 Сата, Дневник, Индекс, Javno.com, Национал, Вечерњи лист - 09/10/09)
