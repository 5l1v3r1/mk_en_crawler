16/05/2007
САРАЕВО, Босна и Херцеговина (БиХ) -- Премиерот Никола Шпириќ во вторникот (15-ти мај) објави дека испратил писмо до сите владини министри, повикувајќи ги да ја забрзаат работата на законите поврзани со реформската агенда за ЕУ. 
Тој, исто така, инсистираше на тоа законите што ги усвои Канцеларијата на високиот претставник на привремена основа да бидат усвоени преку редовни законодавни процедури и тој да биде информиран секој месец за напредокот постигнат во реформите поврзани со ЕУ. 
Минатата недела властите на БиХ примија писмо од комесарот за проширување на ЕУ, Оли Рен, во кое се изразува разочараност од блокираните реформи. 
Тој предупреди дека земјата ќе ја пропушти својата шанса за потпишување на Спогодбата за стабилизација и асоцијација со ЕУ оваа година.
Во другите вести од вторникот, членовите на трипартитното претседателство на БиХ заминаа за Ирак. 
Тие ќе ги проверат босанските војници распоредени во меѓународната мисија таму. 
(РТРС, Фена, НТВ Хајат, веб-страница на ОХР, АП, ДПA - 15/05/07)
