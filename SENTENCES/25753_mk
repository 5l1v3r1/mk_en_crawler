22/09/2009
БЕЛГРАД, Србија -- Водачот на Лигата на социјалдемократите на Војводина (ЛСВ) Ненад Чанак и неговиот заменик, Бојан Костреш, добија смртни закани, објави партијата во понеделникот (21-ви септември).
Во писмото со закани се вели дека двајцата имаат рок од еден месец да се повлечат од политиката или ќе бидат убиени.
ЛСВ, член на владејачката коалиција, ја информираше полицијата.
Ова нема да биде првпат тие двајца да добијат закани.
Костреш во понеделникот рече дека верува оти заканите доаѓаат од луѓе кои не се задоволни од партиските активности против екстремно десничарските организации.
ЛСВ предложи закон, кој парламентот го усвои на крајот од мај, а со кој се забранува собирање на неофашистичките и фашистичките организации на настани и користење на нацистички симболи.
Законот, исто така, забранува разгорување националистичка, верска и расна нетолеранција.
Исто така во понеделникот, Министерството за правда објави иницијатива за забрана на активностите на сите организации кои повикуваат на насилство.
Десетици ултранационалисти беа уапсени во Белград изминатата недела заради нарушување на јавниот ред.
Неколку странци беа нападнати, додека Геј парадата на гордоста, која беше планирана за неделата, беше откажана поради заканите на екстремистите.
(Блиц - 22/09/09;
Бета, Б92, Меѓународни Радио Србија, Фонет - 21/09/09)
