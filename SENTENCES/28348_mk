14/05/2010
AТИНА, Грција -- Владата во четвртокот (13-ти мај) објави дека формира кризен комитет за справување со илјадници откажани туристички резервации, што уследи по насилните протести во Атина. 
Владиниот портпарол, Јоргоа Петалотис, оценува дека откажувањата ја чинеле државата десетици милиони евра во загуби. 
Претходно истиот ден Атинското здружение на хотелиери објави дека од 5-ти мај кога три лица загинаа во пожар предизвикан од демонстрантите во главниот град, скоро 17.000 резервации се откажани. 
Тој број расте, и покрај приближувањето на летната туристичка сезона. 
(AФП, Блумберг, АНА-МПА - 13/05/10)
