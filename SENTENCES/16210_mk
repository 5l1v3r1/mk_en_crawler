17/05/2006
ЗАГРЕБ, Хрватска -- Министерот за внатрешни работи, Ивица Кирин, и полицискиот оддел на Осиечко-барањската жупанија во вторникот (16-ти мај) ги негираа наводите во медиумите дека полицијата ги советувала српските новинари да не одат во Осиек од безбедносни причини.
Оваа изјава беше објавена еден ден по извештаите на загребските медиуми дека српската делегација, во која имало претставници на специјалниот оддел за воени злосторства на белградското обвинителство и новинари, ја откажала планираната посета на Осиек откако хрватската гранична полиција ги советувала дека постои опасност по безбедноста.
Полицискиот оддел на Осиечко-барањската жупанија објави дека главната причина што српските претставници не го посетија Осиек е одложување во нивниот распоред.
(Вечерњи лист, Нови лист - 17/05/06;
ХИНА, ХРT - 16/05/06)
