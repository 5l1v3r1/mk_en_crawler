13/09/2006
АТИНА, Грција -- Албанскиот премиер Сали Бериша во вторникот (12-ти септември) ја започна дводневната официјална посета на Атина, при што се состана со претседателката на парламентот, Ана Бенаки-Псаруда.
Таа ја потврди поддршката на нејзината земја за кандидатурата на Албанија за членство во ЕУ и рече дека фактот што етничкото грчко малцинство има свои претставници во албанската коалициска влада, ја покажува посветеноста на Тирана на почитувањето на меѓународните стандарди за малцинските права.
Во среда Бериша ќе оствари разговори со својот грчки колега, Костас Караманлис, како и со претседателот Каролос Папуљас.
Во другите вести, албанскиот претседател Алфред Мојсиу се состана со новиот претставник на ЕУ во Тирана, германскиот амбасадор Хелмут Лохан.
Во вторникот Мојсиу го увери Лохан во решеноста на Албанија да ги спроведе одредбите од неодамна потпишаниот Договор за стабилизација и асоцијација со ЕУ, и да продолжи напред по патот кон полноправно членство во ЕУ.
(Aлбански вести - 13/09/06;
Нафтемпорики, веб-страница на албанската влада - 12/09/06)
