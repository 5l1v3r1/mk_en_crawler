07/12/2007
БУКУРЕШТ, Романија -- Претседателот Трајан Башеску побара од премиерот Калин Попеску Таричеану да го отпушти министерот за правда, Тудор Чиуариу, и министерот за труд, Пол Пакурару, според извештаите во медиумите од четвртокот (6-ти декември). 
Башеску рече дека е фрлена дамка врз имиџот на владата, како дома така и во странство, поради двајцата министри, против кои се водат кривични истраги.
Министерот за правда, Чиуариу, беше сослушан во врска со барањето за смена на главниот обвинител во антикорупциското тело, поради купувањето на зграда во центарот на Букурешт од страна на државната Пошта. 
Министерот за труд, Пакурару, е под истрага за примање мито. 
(Романија либера, Зиуа, Гандул - 07/12/07; Meдиафакс - 06/12/07)
