26/01/2011
ЗАГРЕБ, Хрватска -- Антикорупциската канцеларија УСКОК побара од австриските власти дозвола за сослушување на поранешниот хрватски премиер Иво Санадер, потврди во вторникот (25-ти јануари) портпаролот на канцеларијата, Вук Ѓуричиќ. 
Ако барањето биде одобрено, Санадер ќе биде сослушан од австриските истражители, а присутни ќе бидат и хрватските претставници, кои ќе можат да поставуваат прашања. 
Санадер беше уапсен на 10-ти декември во Австрија врз основа на меѓународната потерница што ја издаде Хрватска, каде што тој се испитува за можни кривични дејства и злоупотреба на службената должност. 
Во интервју за австрискиот дневен весник Салзбургер Нахрихтен минатата недела, Санадер рече дека нема да се согласи на поедноставена процедура на екстрадиција додека не види обвинение против него.
Во другите вести од вторникот, полицијата го објави апсењето на двајца мажи, обвинети за шверц на жена и нејзиниот син од Косово во Хрватска, преку Босна и Херцеговина (БиХ). 
Жената (28) почина од студ за време на прекуграничното преминување во текот на вечерта. 
Нејзиното тело беше откриено во близина на границата со Босна. 
Четири други лица беа уапсени во БиХ под сомневање за вмешаност во шверцот. 
(Хина, АП, ХРТ, Пословни дневник, Нова ТВ, Вечерњи лист - 25/01/11 )
