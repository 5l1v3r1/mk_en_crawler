04/03/2007
САРАЕВО, Босна и Херцеговина (БиХ) -- Високиот претставник на меѓународната заедница во БиХ, Кристијан Шварц-Шилинг, во петокот (2-ри март) рече дека ќе го искористи преостанатото време на функцијата за напредок во клучните реформи.
Во неговата редовна неделна колумна во босанските весници, Шварц-Шилинг истакнува дека Советот за спроведување на мирот неодамна го послуша неговиот совет и го продолжи мандатот на Канцеларијата на високиот претставник за една година, до средината на 2008 година.
До крајот на својот мандат ова лето, тој вели дека ќе се фокусира на тоа да им помогне на властите во полициските и уставните реформи.
Во другите вести од петокот, американскиот државен потсекретар Николас Барнс во Вашингтон изјави дека Дејтонскиот мировен договор мора да биде изменет оваа година.
Истакнувајќи ја неговата важност пред 12 години, тој рече дека Дејтонскиот договор не може да се очекува да ја одреди иднината на БиХ.
(Дневни аваз, РТРС, Срна - 03/03/07;
Извори на ОХР, ПБС БиХ - 02/03/07)
