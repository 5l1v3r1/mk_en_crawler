22/06/2006
МИНХЕН, Германија -- Србија и Црна Гора го заврши своето учество на Светското првенство во групата Ц во средата (21-ви јуни) со тесниот пораз од Брегот на Слоновата Коска, откако претходно водеше во поголем дел од натпреварот. 
Во динамичното прво полувремен, Србија и Црна Гора постигна голови, но африканскиот тим ја контролираше топката. 
Во еден момент Брегот на Слоновата Коска ја поседуваше топката 70 отсто.
Србија и Црна Гора го започна поентирањето во 10-тата минута, кога Никола Жигиќ го прими подавањето од Дејан Станковиќ и стави гол низ одбраната и голманот на Брегот на Слоновата Коска, Бубакар Бери. 
Вториот гол Србија и Црна Гора го постигна во 20-тата минута, кога Цириле Доморауд направи голема грешка во сопствената пенал линија, дозволувајќи му на Жигиќ да дојде до топката. 
Тој тогаш му ја додаде назад на Саша Илиќ, кој го удвои водството на својот тим.
Сепак, играта на балканската страна не беше лесна, при што Брегот на Слоновата Коска продолжи со организирањето на опасни напади до 35-тата минута, кога Милан Дудиќ ја допре топката со рака и мексиканскиот судија Марко Родригез пресуди пенал и плус жолт картон за прекршителот. 
Аруна Диндане го изведе ударот и ја упати топката ниско лево од голманот на Србија и Црна Гора, Драгослав Јевриќ, директно во мрежата. 
Родригез пресуди повторување на ударот поради српското преминување на граничната линија. 
Диндане повторно шутираше на истиот начин како и пред една минута и постигна резултат 2:1.
За Србија и Црна Гора катастрофата се случи во првата минута од продолжението, кога Алберт Наѓ необѕирно скокна на нозете на Кадер Кеита и доби втор жолт картон на натпреварот и црвен картон. 
Тој влезе како замена за повредениот Младен Крстајиќ, само 30 минути претходно.
Србија и Црна Гора се соочи со тешко второ полувреме со само десет играчи на теренот. 
Брегот на Слоновата Коска повторно ја контролираше топката и беше близу до постигнување гол кога во 62-рата минута Блаисе Куаси удри од повеќе од 30 метри, но ја погоди горната пречка. 
Неизбежното се случи во 67-мата минута, кога подадената топка од Кадер Каита до Диндане го погоди ќошот на мрежата. 
Дури и покрај тоа што Африканците вршеа притисок за победа, Србија и Црна Гора имаше уште една извонредна шанса -- слободниот удар на Предраг Ѓорѓевиќ во 77-мата минута стигна до слободниот Дејан Станковиќ, но неговиот удар со глава отиде премногу настрана. 
Во 86-тата минута Дудиќ уште еднаш ја допре топката со рака и Родригез пресуди втор пенал за Брегот на Слоновата Коска, кој Бонавентуре Калу го претвори во победнички гол за својот тим. 
(Од Иван Тчомаков за Southeast European Times)
Прва постава:
Брегот на Слоновата Коска: Бубачар Бери, Емануел Ебуе, Цириле Домород (капитен), Блес Куаси, Артур Бока, Дидиер Зокора, Кадер Каита (Бонавентура Калу 73-та минута), Јаја Туре, Канга Акале (Бакале Коне 60-та минута), Аруна Диндане, Аруна Коне.
Србија и Црна Гора: Драгослав Јевриќ, Ненад Ѓорѓевиќ, Горан Гавранчиќ, Младен Крстајиќ (Алберт Наѓ 16-та минута), Милан Дудиќ, Игор Дуљај, Дејан Станковиќ (капитен), Иван Ергиќ, Саша Илиќ, Предраг Ѓорѓевиќ - Никола Жигиќ (Саво Милошевиќ 67-ма минута).
Судија: Марко Родригез (Мексико)
