21/06/2004
(БНН, Медиафакс, Медиафакс, Медиапул, БТА, Бугарска влада - 20/06/04;
Романска влада - 19/06/04;
Софија Еко - 18/06/04;
Дневник - 17/06/04)
Мостот што ќе го поврзува романскиот град Калафат со бугарскиот град Видин целосно ќе биде пуштен во употреба во 2008 година, како што изјави бугарскиот премиер Симеон Саксобурготски и неговиот романски колега, Адријан Настасе.
Тоа ќе биде втор мост што ќе ги поврзува овие две земји преку реката Дунав.
Двајцата водачи во неделата (20-ти јуни) присуствуваа на церемонијата на одбележуваoе на 50-годишнината од отвораoето на првиот мост, на 20-ти јуни 1954 година.
Мостот што ги поврзува пристанишните градови Русе во Бугарија и Ѓурfиу во Романија беше завршен во рок од две години и три месеци.
За време на изградбата конструкцијата со должина од 2,2 километри претставуваше еден од најдолгите мостови во Европа.
На состанокот на средината од мостот премиерите рекоа дека додека некогаш овој објект го одбележувал "пријателството" од комунистичкото време, сега тој го симболизира заедничкиот правец на двете земји кон евентуално членство во ЕУ.
По церемонијата Саксобурготски и Настасе заминаа за Калафат, каде што романскиот министер за транспорт, градежништво и туризам, Мирон Тудор Митреа, направи куса презентација на проектот за новиот мост.
Настасе изрази уверуваoе дека проектот ќе биде завршен до 2008 година.
Саксобурготски изјави дека се надева оти тој ќе се заврши дури и порано.
Според Бугарската новинска мрежа, проектот ќе чини вкупно 230 милиони евра.
Романија одобри 48,2 милиони евра за изградбата, додека Бугарија се согласи да обезбеди 62 милиони евра.
ЕУ и другите донори од западноевропските земји ќе го финансираат остатокот.
Минатата недела Бугарија објави дека ќе потпише договор со германската банка Kreditanstalt fuer Wiederaufbau во висина од 20 милиони евра за изградба на мостот Видин-Калафат.
Една десеттина од средствата ќе бидат дадени во вид на субвенции.
Kreditanstalt веќе обезбеди заем во висина од 470.000 евра за некои од техничките студии поврзани со проектот.
Петнаесет претпријатија од Бугарија и од земјите-членки на ЕУ ги поднесоа своите кандидатури за изготвуваoе и изградба на проектот, како што објавија бугарските медиуми.
Најмногу осум претпријатија ќе влезат во потесната листа и ќе добијат покана за поднесуваoе на своите понуди.
Пред конкретниот почеток на изградбата следната година ќе бидат започнати други процедури за избор на надзорник на изградбата и контролор, како и за избор на градежно претпријатие кое ќе ја гради составната инфраструктура на бугарска територија.
Процедурата за селекција на градежно претријатие за изготвуваoе и изградба е отворена за претпријатијата лоцирани во која било земја-членка на ЕУ, како и за Бугарија, Романија и Турција.
