30/04/2006
БЕЛГРАД, Србија и Црна Гора -- Следниот круг разговори за Договорот за стабилизација и асоцијација помеѓу ЕУ и Србија и Црна Гора нема да се одржи ако Белград не го запази рокот до крајот на април за екстрадиција на Ратко Младиќ во Трибуналот на ОН за воени злосторства, изјави во петокот (28-ми април) за новинарите комесарот за проширување на ЕУ, Оли Рен.
Тој говореше по состанокот во Белград со министерот за надворешни работи на Србија и Црна Гора, Вук Драшковиќ.
Според Рен, Европската комисија ќе ја донесе конечната одлука за ова прашање на 3-ти мај, кога треба да го добие извештајот од главната обвинителка на ОН.
Во неделата белградскиот весник Политика објави натпис во кој Рен ги повикува Србите и нивното раководство да не дозволат случајот на Младиќ и понатаму да го блокира процесот на интеграција во ЕУ.
Српскиот народ заслужува европска иднина, напиша Рен.
(Политика, АП, ББС - 30/04/06;
РТС, Бета, Фајненшал тајмс - 29/04/06;
Tанјуг - 28/04/06)
