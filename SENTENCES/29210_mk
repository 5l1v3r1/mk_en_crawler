06/10/2010
САРАЕВО, Босна и Херцеговина (БиХ) -- Социјалдемократската партија (СДП), Сојузот на независните социјалдемократи (СНСД) и Партијата за демократска акција (СДА), ќе бидат главните партии во парламентот на БиХ, според првичните резултати објавени од страна на Централната изборна комисија во вторникот (5-ти октомври). 
Пребројувањето на гласовите продолжува. 
СДП, СДА, ХДЗ БиХ и Сојузот за подобра иднина (СББ) води во трката за парламентот на Федерацијата на БиХ (ФБиХ), како и за кантонските собранија на ФБиХ. 
Последните податоци за трипартитното претседателство на БиХ покажуваат дека истото ќе го сочинуваат Жељко Комшиќ, Небојша Радмановиќ и Бакир Изетбеговиќ.
Во меѓувреме, СДП објави дека ќе му предложи на својот водач -- Бошњакот Златко Лагумџија -- како нов претседател на Советот на министри, да го наследи Никола Шпириќ. 
Партијата го отфрли барањето на главната хрватска партија, ХДЗ БиХ, која посочи дека новиот премиер на државно ниво треба да биде Хрват, бидејќи претходните два премиери беа од бошњачката и српската заедница. 
Портпаролот на СДП, Дамир Хаџиќ, истакна дека законот не предвидува ротирачки принцип кога станува збор за претседавачот на Советот на министри. 
(Независне новине, Дневни аваз, БХРТ, РТРС, Фена - 05/10/10)
