16/12/2008
АНКАРА, Турција -- Локалните медиуми во понеделникот (15-ти декември) објавија дека турските и ирачките власти подготвија план во три фази за ставање крај на активностите на терористичката Курдистанска работничка партија (ПКК) во северен Ирак. 
Турскиот специјален претставник во Ирак, Мурат Озчелик, го подготви истиот по разговорите со претставниците на централната ирачка власт и северната ирачка администрација. 
Во првата фаза, курдската администрација во северен Ирак ќе ја прогласи ПКК за „забранета организација“, за да ја изолира во регионот. 
Во втората фаза, северните ирачки власти ќе ги повикаа членовите на ПКК да го положат оружјето. 
Во последната фаза, ирачката централна власт, курдската регионална администрација и американските сили ќе се приклучат на борбата на турската војска против ПКК во регионот.
Во меѓувреме, турската влада во понеделникот објави дека следната година ќе одлучи дали да ја прекине самицата на затворениот водач на ПКК, Абдула Оџалан. 
Нов затвор се гради на островот Имрали, каде што е затворен Оџалан. 
Министерот за правда, Мехмет Али Сахин, вели дека по завршувањето на изградбата во мај, владата ќе одлучи дали да ги испрати затворениците таму. 
(СНН Турк, Хуријет, НТВ - 15/12/08)
