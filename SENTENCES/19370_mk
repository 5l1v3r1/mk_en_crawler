28/08/2007
СКОПЈЕ, Македонија -- Тим од 60 македонски пожарникари се врати од пограничниот премин помеѓу Македонија и Грција, Богородица-Евзони, во понеделникот (27-ми август), откако грчките власти им рекоа дека на земјата не й треба нивната помош во борбата со пожарите што беснеат низ земјата. 
„Не сакам да верувам дека ова дејство е политички мотивирано“, изјави Панде Лазаревски, директор на македонскиот Центар за справување со кризи, за локалните медиуми.
Доцна попладнето, Министерството за надворешни работи прими официјално писмо од Атина, во кое грчката влада изразува благодарност до сите земји што помогнаа во борбата со уништувачките пожари. 
Во писмото се додава дека, сега засега, на Грција не й треба понатамошна помош. 
(Бета, А1, Канал 5 - 28/08/07)
