18/11/2007
ЗАГРЕБ, Хрватска -- Хрватскиот претседател Стипе Месиќ во саботата (17-ти ноември) изјави дека се против на одржувањето референдум за членството на Хрватска во НАТО.
Во изјавата за новинарите, Месиќ додаде дека членството во НАТО во никој случај не може да го загрози суверенитетот на земјата, како и дека Хрватска може да излезе кога и да сака.
Со пристапот во Алијансата, рече тој, Хрватска ќе може да ги отвори своите граници, да ја унапреди соработката помеѓу националните малцинства и да го заокружи својот процес на судење на воените злосторства.
Во другите вести, Русија објави дека размислува за техничките прашања околу екстрадицијата на последниот југословенски министер за одбрана, генерал Вељко Кадијевиќ.
Хрватска побара негова екстрадиција, сметајќи го за одговорен за неговата командна улога во воените злосторства извршени за време на борбата на Хрватска за независност од Југославија.
Рускиот вицепремиер Александар Жуков потврди дека Мосвка го разгледува барањето.
(AП, Б92, Taнјуг - 16/11/07)
