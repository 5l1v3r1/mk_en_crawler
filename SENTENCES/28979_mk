09/11/2010
AНКАРА, Турција -- Турција е можно да доживее назадување во своите заложби за пристапување во ЕУ, имплицираше претседателот Абдула Ѓул во интервјуто за турскиот ББС во понеделникот (8-ми ноември).
Конкретно, тој истакна дека Турција постигна значаен напредок во спроведувањето на стандардите на ЕУ, додавајќи дека ова може да се смета доволно само по себе, без потреба да се добие кандидатски статус.
Тој реферираше на недостатокот на отстапки од страна на ЕУ во врска со прашањето на кипарските Турци и истакна дека Турција не може да се очекува да ја отстрани блокадата за кипарските бродови со оглед на тоа што земјата не добива ништо за возврат.
Блокадата е клучен камен на сопнување во преговорите за пристапување, бидејќи истата се смета за кршење на главниот принцип на ЕУ за слободно движење на стоките.
(ББС, Фајненшал тајмс, Хуријет - 08/11/10)
