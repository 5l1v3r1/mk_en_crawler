08/03/2007
БАЊА ЛУКА, Босна и Херцеговина (БиХ) -- Водечки политичари од босанските Срби во средата (7-ми март) објавија изјава во која отфрлаат каква било колективна одговорност од страна на Република Српска (РС) или српскиот народ за геноцидот во Сребреница во 1995 година.
Помеѓу потписниците се премиерот на БиХ, Никола Шпириќ, српскиот член и актуелен претседател на претседателството на БиХ Небојша Рамановиќ, претседателот на РС Милан Јелиќ, премиерот на РС Милорад Додик и претседателот на парламентот на РС Игор Радоњичиќ.
Тие изразија загриженост во врска со потенцијалните последици од пресудата минатата недела на Меѓународниот суд на правдата (МСП) -- која го потврди геноцидот извршен во Сребреница од страна на силите на босанските Срби, но ја ослободи Србија од директна одговорност за масакрот.
Подоцна во средата, водачите на двете најголеми бошњачки партии во БиХ, Партијата за демократска акција, на Сулејман Тихиќ и Партијата за БиХ, на Харис Силајџиќ, кој е и бошњачки член на претседателството на БиХ, издадоа посебна декларација.
Тие велат дека негирањето на геноцидот и одговорноста за неговото извршување претставува последна фаза од геноцидот.
Тие додадоа дека пресудата на МСП бара ревидирање на уставот на БиХ, вклучувајќи ги и административно-територијалните поделби, со оглед на тоа што сегашните се директен резултат на геноцидот.
(Дневни аваз, Независне новине - 08/03/07;
РТРС - 07/03/07)
