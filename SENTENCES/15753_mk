21/04/2006
ТИРАНА, Албанија -- Министерот за одбрана, Фатмир Медиу, вели дека армијата ги уништила сите свои противпешадиски мини и ќе ги елиминира сите хемиски агенси до крајот на годинава, како дел од програмата за уништување на вишокот оружје до 2010 година. 
Говорејќи на конференцијата за разоружување во четвртокот (20-ти април) во Тирана, Медиу рече дека армијата, со финансиска помош од другите земји, уништила лесно оружје, тенкови и друга транспортна опрема, артилерија и муниција. 
Голема количина оружје, муниција и експлозивни направи беше ограбена од армиските складишта во 1997 година, кога дел од јавноста, во лутина поради загубата на своите животни заштеди во лажните пирамидални шеми, упадна во касарните. 
Владата оттогаш собра околу 200.000 парчиња оружје и значителни количества артилерија. 
(AП - 20/04/06)
