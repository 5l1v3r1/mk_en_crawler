13/09/2005
БАЊА ЛУКА, Босна и Херцеговина (БиХ) -- Европската комисија, наводно, изразила подготвеност за отворање на разговори околу Спогодбата за стабилизација и асоцијација (ССА) со БиХ веднаш откако ќе биде постигнат договор за реструктуирање на полицискиот сектор во државата во согласност со трите дефинирани принципи на ЕУ, објавија локалните медиуми доцна во понеделникот (12-ти септември).
Според новинската агенција Фена преговорите за полициските реформи, кои продолжија во понеделникот, биле прекинати подоцна истиот ден откако била објавена понудата на Брисел.
Парламентот на РС во вторник треба да одржи вонредна седница која ќе биде посветена на последниве настани.
Во другите вести, во БиХ е формирана нова организација на државно ниво за откривање на судбината на луѓето кои сé уште се водат за исчезнати од војната во перидот 1992-1995 година.
Институтот за исчезнати лица вети дека ќе ги здружи - за првпат досега - средствата од сите три етнички групи за оваа иницијатива.
Истиот планира воспоставување и на централна база на податоци со која попрецизно ќе се води евиденција за жртвите.
(Фена, ПБС БиХ, ББС - 12/09/05)
