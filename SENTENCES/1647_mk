28/01/2011
Словенечкиот производител на апарати за домаќинство Горење ќе отвори нова фабрика во српскиот град Заечар, објави во понеделникот (24-ти јануари) српското Министерство за економија. 
Фабриката, во која ќе работат најмалку 300 работници, ќе произведува машини за перење и сушење. 
Ова ќе биде трета фабрика на Горење во Србија, по фабриките во Стара Пазова и Ваљево.
***
Европската комисија во средата (26-ти јануари) одлучи да го блокира предложеното спојување меѓу грчките aвиокомпании Ејџиан ер и Олимпик ер. 
Властите објаснија дека предложеното спојување ќе создаде монопол, со оглед на тоа што двата превозници се најголеми во земјата.
***
Европската банка за реконструкција и развој (ЕБРД) предвиде во својот последен тримесечен извештај дека економиите на балканските земји ќе регистрираат просечен раст од 1.9 отсто во 2011 година, во споредба со претходните предвидувања од 1,6 отсто. 
Aлбанија, Бугарија, Македонија, Црна Гора, Романиј a и Србијa имаат повисок раст од оној кој беше предвиден претходно. 
Само предвидувањето за Босна и Херцеговинa останува непроменето и изнесува 2,2 отсто.
***
Италијанско-шпанскиот конзорциум го доби договорот од 45,3 милиони евра за реконструкција на Жежељевиот мост на реката Дунав во Нови Сад. 
Претставниците на конзорциумот и властите во Војводина го потпишаа договорот во вторникот (25-ти јануари). 
Мостот мора да биде завршен до септември 2013 година и ќе се состои од четири траки за автомобилски сообраќај и железничка инфраструктура.
(Разни извори -- 21/01/11-28/01/11)
