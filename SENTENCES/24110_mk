15/03/2009
ПРАГА, Чешка -- Премиерот Мирек Тополанек во петокот (13-ти март) рече дека НАТО треба да ги прифати како членки сите држави од Западен Балкан.
Говорејќи на крајот од конференцијата на НАТО во Прага, Тополанек, чија држава претседава со ЕУ, рече дека пристапувањето во Алијансата на Западен Балкан ќе стави крај на „постоењето на џеб на постојани тензии во Европа“.
Конференцијата ја одбележа десеттата годишнина од пристапувањето во НАТО на Полска, Унгарија и Чешка.
(Бета, Б92 - 13/03/09)
