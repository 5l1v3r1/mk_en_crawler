08/06/2009
ПАРИЗ, Франција -- Американскиот претседател Барак Обама го поддржа процесот на пристапување на Турција во ЕУ по разговорите со својот француски колега Николас Саркози, во саботата (6-ти јуни), објавија медиумите. 
„Јавно кажав дека мислам оти турското членство во ЕУ е клучно“, рече Обама на заедничката прес-конференција со Сакрози, пред да присуствува на комеморациите по повод 65-годишнината од Денот Д во северна Франција.
„Се согласувам дека Турција игра улога на мост меѓу Истокот и Западот. 
Сепак, ние имаме различни ставови во врска со тоа каков вид мост треба да биде Турција“, рече Саркози, инсистирајќи на тоа дека Франција ќе продолжи да се спротивставува на членството на Турција во ЕУ. 
Турција ги започна разговорите за членство во ЕУ во октомври 2005 година, но досега успеа да отвори само десет од 35 поглавја од преговорите. 
(Хуријет, Радикал, Јени Сафак, Милијет, Ватан - 07/06/09; AП, АФП, новинска агенција Анадолу - 06/06/09)
