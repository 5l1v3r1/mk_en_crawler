12/05/2006
ПРИШТИНА, Косово, Србија и Црна Гора -- За време на својата посета на Косово во четвртокот (11-ти мај) генералниот секретар на НАТО Јап де Хоп Шефер -- во придружба на членовите на Северноатланскиот совет -- истакна дека Алијансата е решена да спречи каков било обид за дестабилизација во Косово. 
На прес-конференцијата Де Хоп Шефер рече дека 17.000 војници на КФОР ќе останат во Косово за време на овој критичен период. 
Во серијата состаноци со меѓународните и локалните официјални претставници, Де Хоп Шефер повика на поголеми напоро за спроведување на демократските стандарди, вклучувајќи го и зајакнувањето на позицијата на малцинствата.
Исто така во четвртокот, Марти Ахтисари, претставникот на ОН за разговорите за статусот на Косово, се состана со американскиот претставник Френк Виснер во Вашингтон на разговори во врска со текот на преговорите.
Во меѓувреме, министерот за надворешни работи на Србија и Црна Гора, Вук Драшковиќ, имаше свое обраќање пред Постојаниот совет на ОБСЕ, при што го потврди противењето на независноста за Косово и повика на компромисно решение. 
(ББС, веб-страница на ОБСЕ, Танјуг, Б92, Бета, РТС, Косова лајв, УПИ, АП - 11/05/06)
