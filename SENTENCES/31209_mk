03/01/2011
TИРАНА, Албанија -- Бран албански имигранти кои се враќаа од прославувањето на Нова година со своите семејства ги преполнија копнените погранични премини со Грција во понеделникот (3-ти јануари). 
Полицијата соопшти дека распоредила повеќе полицајци за справување со приливот, но извештаите покажуваат дека Грција беше бавна во справувањето со ситуацијата. 
Околу 22.000 имигранти се упатија кон пограничните премини Какавија и Капштица во последните 24 часа. 
Околу 70.000 имигранти влегоа во Албанија пред празниците само преку преминот Капштица. 
Полицијата очекува бранот имигранти што се враќаат во Грција да се зголеми во следните денови. 
(Балкан веб, Клан, НОА - 03/01/11)
