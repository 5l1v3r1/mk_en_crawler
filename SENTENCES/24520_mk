10/06/2009
ПОДГОРИЦА, Црна Гора -- Водачот на Демократската партија на социјалистите, Мило Ѓукановиќ, ја претстави својата нова влада и нејзината програма пред парламентот во вторникот (9-ти јуни), наведувајќи ги европската и евроатланската интеграција за главни приоритети.
Владата ќе ја сочинуваат 17 министри и тројца вицепремиери, а ќе вклучува како нови лица, така и некои веќе познати.
Милан Рочен ќе остане министер за надворешни работи, а Боро Вучиниќ останува министер за одбрана.
Гордана Ѓуровиќ ќе биде задолжена за европска интеграција.
Иван Брајовиќ ќе го замени Јусуф Каламперовиќ на функцијата министер за внатрешни работи.
Разговорите за владината програма на Ѓукановиќ ќе продолжат в среда.
(РТЦГ, Мина, Танјуг, БТА, РТС - 09/06/09)
