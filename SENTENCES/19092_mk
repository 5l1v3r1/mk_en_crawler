02/04/2007
ПРИШТИНА, Косово, Србија -- Пред да замине за Њујорк во неделата (1-ви април) косовскиот претседател Фатмир Сејдиу изрази оптимизам дека Косово ќе добие надгледувана независност -- како што е предвидено во планот на Марти Ахтисари за решавање на статусот на Косово -- во рок од три месеци.
Сејдиу ќе учествува на седницата на Советот за безбедност на ОН во вторник, кога ќе се дискутира околу предлогот на Ахтисари.
Во неделата српскиот премиер во заминување, Воислав Коштуница, кој, исто така, треба да замине за Њујорк и да присуствува на седницата на ОН, рече дека неговата земја верува оти Русија ќе го поддржи зачувувањето на српскиот територијален интегритет и суверенитет.
Тој рече дека таквата поддршка би имала „историска важност“ за Србија.
Москва навести дека е можно да го искористи своето право на вето во Советот за безбедност за да го блокира кој било евентуален предлог неприфатлив за Белград.
Во другите вести, заменик-шефот на УНМИК, Стивен Шук, и косовскиот министер за труд и социјална политика, Ибрахим Селманај, изминатиот викенд беа во одделни посети на српскиот православен манастир Дечани, кој беше цел на напад со минофрлач во петокот.
Двајцата го осудија инцидентот.
(КохаЈоне, Данас - 02/04/07;
РТК, Балканвеб, Танјуг - 01/04/07;
Политика, Танјуг - 31/03/07)
