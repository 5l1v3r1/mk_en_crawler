15/12/2006
БРИСЕЛ, Белгија -- Преговорите за Спогодбата за стабилизација и асоцијација (ССА) би можеле да продолжат по изборите во Србија следниот месец, под услов новата влада да покаже решеност за соработка со Трибуналот на ОН за воени злосторства, објави во четвртокот (14-ти декември) шефот за безбедност на ЕУ, Хавиер Солана, по состанокот со српскиот претседател Борис Тадиќ.
Српскиот претседател рече дека соработката во врска со воените злосторства ќе биде главен приоритет.
По неговиот состанок со Тадиќ, комесарот за проширување на ЕУ, Оли Рен, рече дека целосната соработка останува услов за продолжување на разговорите за ССА, кои беа замрзнати во мај.
Во меѓувреме, во петок, главната обвинителка на ОН за воени злосторства, Карла дел Понте, ќе го поднесе својот последен извештај до Советот за безбедност на ОН за нивото на соработка на Србија.
Истиот се очекува да биде негативен, со оглед на тоа што Ратко Младиќ и другите бегалци остануваат на слобода.
(Данас - 15/12/06;
Танјуг, Бета - 14/12/06)
