06/07/2010
СОФИЈА, Бугарија -- Рускиот вицепремиер Виктор Зубков и Александар Медведев, заменик-претседател на Гаспром, допатуваа во Софија во вторникот (6-ти јули) на преговори со бугарската влада за големи билатерални енергетски проекти, како и за нови договори за дотур на природен гас. 
Тие посебно ќе дискутираат за иднината на втората нуклеарна централа во Белене, и гасоводот за природен гас Јужен тек. 
Бугарската влада останува на мислењето дека изградбата на Белене треба да продолжи дури откако стратешки европски инвеститор ќе се приклучи на проектот. 
Што се однесува до Јужен тек, проектот е дел од владините долгорочни енергетски планови, но е од помал приорирет отколку Набуко, кој ќе пренесува природен гас од Азербејџан, Туркменистан и Ирак, обезбедувајќи алтернатива за рускиот дотур. 
Сепак, предмет на преговори е капацитетот на гасоводот. 
Гаспром рече дека сака да го зголеми истиот на 63 милијарди кубни метри годишно. 
(Tруд, РИА-Новости, Дарик, Фокус - 06/07/10; Investor.bg - 05/07/10)
