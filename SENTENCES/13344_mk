23/09/2005
БЕЛГРАД, Србија и Црна Гора -- Една муслиманска партија одлучи да й се приклучи на владата на српскиот премиер Воислав Коштуница, објави владата во четвртокот (22-ри септември). 
Партијата Листа за Санџак, од југозападниот регион на Србија претежно населен со Муслимани, ќе има тројца заменици-министри во владата. 
Еден од нејзините функционери ќе му се придружи на Српскиот совет за европска интеграција. 
Во владеачката коалиција учествуваат и Демократската партија на Србија, Г17 Плус, Српското движење за обнова и Нова Србија. 
Со овој договор владејачката коалиција доби два дополнителни гласа во парламентот, со што распоредот на силите помеѓу опозицијата и владејачката коалиција по претходното заминување на Социјалдемократската партија од владата е повторно обновен. 
(Политика, Данас - 23/09/05; АП, веб-страница на српската влада, Б92, РТС, Бета, Танјуг - 22/09/05)
