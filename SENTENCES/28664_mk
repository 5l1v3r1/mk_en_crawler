14/09/2010
БРИСЕЛ, Белгија - Министрите за надворешни работи на ЕУ ги повикаа Бугарија и Романија во понеделникот (13-ти септември) да преземат итни дејства против криминалот и корупцијата и да ја зголемат транспарентноста и одговорноста на судството. 
На состанокот во Брисел, највисоките дипломати на блокот ја пофалија неодамнешната иницијатива на Бугарија за засилување на казнените реформи и обвиненија во случаите кои вклучуваат корупција на високо ниво и организиран криминал. 
Но, во истовреме, тие предупредија за „значајните недостатоци“ во судските постапки и несоодветните кривични случаи по полициската работа.
Што се однесува до Романија, министрите за надворешни работи на ЕУ, рекоа дека новите законски норми што треба да стапат на сила во октомври 2011 година „ќе дадат значајна можност за темелни реформи на романскиот судски систем“. 
Од друга страна, Букурешт беше критикуван дека постигнал „мал реален напредок ... 
што се однесува до ефикасноста на судскиот процес, доследноста на правото и одговорноста на судството“. 
(ББС, Дневник, Фокус, Медиапул - 13/09/10)
