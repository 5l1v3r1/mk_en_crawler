27/07/2009
Загребската јавна библиотека ја стави онлајн дигиталната колекција наречена „Светло на наследството: Загреб на прагот на модерното време“. 
Колекцијата вклучува слики од Загреб, информации за најистакнатите јавни личности во градот, институциите, музичарите, литературата и настаните поврзазни со хрватскиот главен град од 19-тиот и 20-тиот век.
***
Tурските научници откопаа шест фосили на мастодон во близина на селото Елмачик во провинцијата Бурдур, објави новинската агенција Анадолу на 17-ти јули. 
Ископувањата беа извршени од тим предводен од др. 
Нурфетин Караман од универзитетот Мехмет Акиф Ерсој. 
Тој рече дека неговиот тим, исто така, нашол фосили на лавови, антилопи, жирафи, носорози и различни видови птици.
***
Рада Флавиа Михалчеа, романска научничка која работи во САД, неодамна беше номинирана од страна на американскиот претседател Барак Обама за една од 100-те најдобри истражувачи во земјата, објави на 17-ти јули весникот Evenimentul Zilei. 
Михалчеа е вонреден професор на универзитатот во Форт Ворт, Тексас. 
Таа ќе добие Претседателска награда во рана кариера за научници и инженери за нејзината работа на истражувањето на процесот на природниот јазик.
***
Тим турски студенти освои две златни и четири сребрени медали на 50-тата Светска олимпијада во математика во Бремен, Германија, од 10-ти до 22-ри јули, објави весникот Hurriyet. 
На настанот учествуваат вкупно 573 студенти од 107 земји.
***
Археолози откопаа мала средновековна црква во Граштица, на 13 километри оддалеченост од Приштина, Косовo. 
Археолошкиот институт објави дека му требаат две недели за да ископа и да дознае повеќе за историјата на пронајдокот. 
Работата е поддржана од шведската приватна фондација Културно наследство без граници.
***
Српскиот ИТ пазар постигна пораст од 18,9 отсто за период од една година, на 625 милиони евра во 2008 година, објави на 21-ви јули консултантската фирма ИДЦ Адриатик. 
Просечната потрошувачка на ИТ беше 85 евра по глава на жител, што е 8,6 пати помалку од онаа на ЕУ. 
ИДЦ објави дека ИТ секторот во Србија ќе изгуби скоро една милијарда евра инвестиции планирани за периодот 2008-2012 година поради светската економска криза.
(Разни извори – 20/07/09-27/07/09)
