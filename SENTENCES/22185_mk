15/04/2008
АНКАРА, Турција -- Владата достави предлог до парламентот за измена на контроверзниот закон со кој се прогласува за кривично дело навредата на турскиот идентитет. 
Претседателот на парламентот, Коксал Топтан, рече дека го разгледал предлогот за измена на членот 301, утврдил дека е во согласност со законските процедури и го доставил до правната комисија на парламентот доцна во понеделникот (14-ти април) за расправа в петок. 
Терминот „навреда на турската припадност“ ќе биде сменет со „навреда на турската нација“. 
Другата измена ќе му даде на претседателот ексклузивно право да го одобри покренувањето на вакви судски постапки. 
Иако предлогот покажува дека владејачката Партија на правдата и развојот почна конечно да го решава прашањето што е клучно за потенцијалната интеграција во ЕУ, опозициската Републиканска народна партија и Партијата на националистичкото движење не го прифаќаат.
Во другите вести, премиерот Реџеп Тајип Ердоган во понеделникот беше во Доха, Катар, каде што присуствуваше на меѓународната конференција за демократија и развој. 
Тој им рече на учесниците дека, и покрај тешкотиите на нејзиниот пат кон демократијата, Турција никогаш не направи отстапки, додавајќи „додека Турција прави напредок во демократијата, истовремено ќе продолжи да се развива економски.“ (Mилијет, Радикал, Сабах, Заман, Галф тајмс - 15/04/08; НТВ, Заман - 14/04/08)
