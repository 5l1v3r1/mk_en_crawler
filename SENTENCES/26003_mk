17/09/2009
ПРИШТИНА, Косово -- Три нови општини со претежно српско население -- Грачаница, Клокот-Вербовац и Ранилуг -- ќе бидат формирани по локалните избори на 15-ти ноември, кога ќе се прошири општината Ново Брдо, објави во средата (16-ти септември) Меѓународниот цивилен претставник Питер Фејт.
Децентрализацијата се очекува да го подобри животот на новите општини и да ги реши проблемите на локалните жители.
Сепак, Албанците во Гњилане се спротивставија на децентрализацијата и формирањето нова општина -- во Партеш -- тврдејќи дека тој процес е во интерес на Белград, за поделба на Косово.
Во меѓувреме, претседателот на Централната изборна комисија Несрин Лушта во средата рече дека се завршени подготовките за општинските избори во Партеш и во северна Митровица.
Тие ќе бидат организирани не подоцна од шест месеци по ноемвриските избори „врз основа на одлуката на Министерството за локална администрација“.
(Косова Сот, Експрес - 17/09/09;
Кохавижн, TВ 21, Клан Косовa - 16/09/09)
