19/12/2004
СКОПЈЕ, Македонија – Македонскиот Парламент во петокот (17-ти декември) го избра 42-годишниот Владо Бучковски за нов премиер на земјата -- на местото на Хари Костов, кој поднесе оставка минатиот месец. 
Во своето обраќање пред Парламентот Бучковски рече дека земјата мора да стави крај на етничката поделеност и да се фокусира на подобрувањето на економијата. 
Тој вети започнување на преговорите за пристап во ЕУ и во НАТО во 2006 година.
Во другите вести, водачот на опозициската партија на етничките Албанци Арбен Џафери во петокот објави дека е постигнат договор за разоружување на милитантите во скопското село Кондово, по прекинот на преговорите кој траеше повеќе од еден месец. 
Претседателот Бранко Црвенковски рече дека вооружените лица дошле од Косово и мора да бидат уапсени по своето враќање таму. 
(Дневник, Утрински весник - 18/12/04; Макфакс, А1 ТВ, Веб-страница на македонската влада - 17/12/04)
