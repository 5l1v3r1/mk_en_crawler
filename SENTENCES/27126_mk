03/12/2009
ПРИШТИНА, Косовo -- Британскиот државен министер за меѓународна одбрана и безбедност, Ен Тејлор, вели дека Велика Британија ќе му помага на Косово во неговите напори за евроатланска интеграција. 
Меѓународната заедница сака да му помогне на Косово да пристапи во ЕУ и НАТО, но сé уште останува уште многу работа, рече Тејлор по состанокот со претседателот Фатмир Сејдиу во средата (2-ри декември) во Приштина. 
Тејлор, исто така, се состана со премиерот Хашим Тачи и министерот на Косовските безбедносни сили (КБС) Фехми Мујота. 
Тачи рече дека формирањето на КБС во согласност со стандардите на НАТО претставува голем успех. 
(Кохавижн, ТВ21, РТК, Телеграфи - 02/12/09)
