23/03/2011
ПРИШТИНА, Косово -- Од ОБСЕ велат дека судовите во Косово не успеваат соодветно да пресудат во случаите на развод и издршка на деца. 
Херолд Дампјер, раководител на Одделот за надгледување на правниот систем на ОБСЕ, на тркалезната маса во вторникот (22-ри март) рече дека овој неуспех ја крши правната рамка на Косово. 
Дампјер предупреди дека ова би можело да ги прекрши и меѓународните стандарди за граѓански и детски права. 
Општинскиот судија од Пеја/Пеќ, Имер Јахмуратај, се спротивстави на критиките и рече дека од 1.600 вакви случаи поднесени до судот, 654 биле успешно решени. 
(КЛАН Косова, РТК, Тв 21 - 22/03/11)
