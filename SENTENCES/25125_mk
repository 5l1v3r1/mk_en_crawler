31/01/2010
БЕЛГРАД, Србија -- Шведскиот министер за надворешни работи, Карл Билт, во саботата (30-ти јануари) рече дека земјите од Западен Балкан постигнаа значителен напредок и одат напред кон интеграцијата во ЕУ. 
Во интервјуто за белградскиот весник „Вечерње новости“, Билд потврди дена остануваат некои отворени прашања во регионот, но рече дека ситуацијата е, сепак, многу подобра отколку во последните шест месеци од 2009 година, кога Шведска го презеде ротирачкото претседавање со ЕУ. 
Тој, исто така, посочи дека на почетокот од оваа пролет, барањето на Србија за кандидатурата за членство во ЕУ може да биде доставено од страна на Европскиот совет до Европската комисија на преглед. 
Што се однесува до Босна и Херцеговина, тој ги повика водачите да го изменат уставот на земјата и да ја подготват за нејзината кандидатура за членство во ЕУ. 
(Фонет, Вечерње новости, Б92, Глас Србија, МИА - 30/01/10)
