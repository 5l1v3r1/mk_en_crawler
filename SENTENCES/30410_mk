18/03/2011
AНКАРА, Турција -- Полицијата во четвртокот (17-ти март) уапси 20 луѓе, во рамките на истрагата за убиството на тројца христијански мисионери во Малатја во 2007 година.
Уапсените се осомничени дека ги поттикнале убиствата како дел од планот на т.н. организација Ергенекон за соборување на владата.
Рациите беа спроведени во девет покраини во четвртокот.
Меѓу уапсените е и поранешниот командант на жандармеријата во Малатја, полковник Мехмет Улгер.
(Новинска агенција Анадолу, Хуријет, Ворлд булетин, Радикал - 17/03/11)
