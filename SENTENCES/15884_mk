17/08/2006
САРАЕВО, Босна и Херцеговина (БиХ) -- Високиот претставник на БиХ, Кристијан Шварц-Шилинг, ги повика политичарите да ја смират реториката и наместо тоа да работат на намалување на тензиите подигнати во последните недели. 
Во интервјуто објавено во четвртокот (17-ти август) во Независне новине,тој наведе два конкретни случаи -- видео снимката на наводните воени злосторства против Србите за време на хрватската операција „Бура“ во 1995 година и неодамнешното бомбардирање на гробот на босанскиот водач од времето на војната, Алија Изетбеговиќ, во Сараево. 
Шварц-Шилинг истакна дека наместо политичките шпекулации околу евентуалните осомничени, релевантните институции -- полицијата и судството -- мора да спроведат истрага, да ги пронајдат одговорните и да ги казнат. 
(Независне новинe - 17/08/06)
