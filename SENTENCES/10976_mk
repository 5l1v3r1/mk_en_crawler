31/03/2005
САРАЕВО, Босна и Херцеговина (БиХ) -- Разрешениот хрватски член на Претседателството на БиХ, Драган Човиќ, се изјасни за невин по обвиненијата за проневера на пари и злоупотреба на функцијата на почетокот од судскиот процес против него во средата (30-ти март).
Исто така, му се суди и на претседателот на Уставниот суд на БиХ, Мато Тадиќ, и уште на петмина други официјални претставици на босанските Хрвати.
Седуммината се соочуваат со обвиненија во врска со аферата на ослободување од данок за време на мандатот на Човиќ како министер за финансии на Федерацијата на БиХ во периодот од 2000 до 2003 година.
Во другите вести од средата, министерот за транспорт и комуникации на БиХ, Бранко Докиќ, рече дека нема да поднесе оставка, и покрај обвиненијата поднесени во Бања Лука за проневера на пари и злоупотреба на функцијата.
Поранешниот министер за комуникации на Република Српска (РС) и неговиот претходник на функцијата, Марко Павиќ, се обвинети во врска со наводните прекршувања на процедурите за издавање дозволи во РС.
(Дневни аваз, Независне новине - 31/03/05;
Фена, ПБС БиХ, РТРС - 30/03/05)
