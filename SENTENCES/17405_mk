23/05/2007
ПАРИЗ, Франција -- Новиот државен министер за европски прашања, Жан-Пјер Жује, рече дека Франција нема да се согласи со полноправното членство на Турција во ЕУ. 
Во интервјуто од вторникот (22-ри мај) за радио РТЛ, Жује рече дека Франција наместо тоа ќе предложи привилегирано партнерство со земјата. 
Ова ќе биде главната тема кога новиот претседател Николас Саркози ќе допатува во прва официјална посета на Брисел во среда.
Во меѓувреме, италијанскиот премиер Романо Проди во понеделникот ги бранеше изгледите на Турција за членство во ЕУ. 
„Лично, јас сум сигурен дека Турција припаѓа на Европа“, рече тој, признавајќи, сепак, дека за членството ќе бидат потребни големи напори. 
(НТВ, Turkishpress.com, AФП, Ксинхуа - 22/05/07)
