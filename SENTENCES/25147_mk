26/08/2009
БРИСЕЛ, Белгија -- Новиот генерален секретар на НАТО, Андерс Фог Расмузен, во вторникот (25-ти август) рече дека ќе ги посети Грција и Турција оваа недела бидејќи нивните билатерални проблеми влијаат негативно на напорите на Алијансата во Авганистан и Африка. 
Расмузен за новинарите во седиштето на НАТО во Брисел изјави: „Дојдовме до точка кога овој проблем предизвикува проблеми во нашите мисии. 
Во Авганистан НАТО не може да склучи договор за поддршка на полицијата на ЕУ“, додаде тој без да го споменува Кипар, кој е во фокусот на заладените односи помеѓу двете членки на организацијата. 
Што се однесува до Африка, Расмузен истакна дека „покрај Африканскиот рог, НАТО и ЕУ имаат мисии во истата област против пиратите, но немаме договор кој ќе прави што или како ќе се поддржуваме меѓусебно ... 
Ова се само два примери за тоа како овие проблеми се шират многу подалеку од Турција и Грција. 
Расмузен, кој дојде на чело на Алијансата на 1-ви август, во среда ќе ја посети Атина, а во четврток Анкара. 
(Катимерини - 26/08/09; AФП, Ворлдбулетин - 25/08/09)
