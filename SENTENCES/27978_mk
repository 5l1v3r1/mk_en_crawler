19/05/2010
АНКАРА, Турција -- По оставката на Дениз Бајкал, долгогодишен водач на најголемата опозициска партија, Републиканската народна партија (ЦХП), во партијата се случи нова поделба.
Кемал Киличдароглу, заменик-претседател на парламентарната група на ЦХП, ја објави својата кандидатура за позицијата, што веднаш поттикна дебата.
За време на состаноците со провинциските партиски водачи во вторникот (18-ти мај) Киличдароглу привлече значителна поддршка.
Но, партискиот Централен одбор за одлуки и администрација побара од Бајкал да ја преиспита својата оставка и да се врати на функцијата.
Тој се повлече откако се појави видео-снимка на интернет овој месец, на која се гледа неговата афера со пратеничка на ЦХП, пред осум години.
Партијата ќе ја одржи својата конвенција следниов викенд, за да одлучи меѓу Бајкал и Киличдароглу.
(Радикал, Хуријет, Заман, Сабахм Чумхуријет - 19/05/10;
Џрнал оф тркиш викли - 18/05/10)
