28/09/2004
БЕЛГРАД, Србија и Црна Гора -- Претседателите на Србија и на Република Српска (РС), Борис Тадиќ и Драган Чавиќ, во понеделникот (27-ми септември) повикаа на поблиска соработка со Трибуналот на ОН за воени злосторства. 
Се цитира изјавата на Тадиќ дека сите обвинети мораат да се појават пред меѓународниот суд. 
Чавиќ предупреди дека времето за РС истекува и дека ентитетот на босанските Срби се соочува со големи опасности ако не ги исполни своите обврски кон Трибуналот. 
Тој, исто така, се состана со српскиот премиер Воислав Коштуница. 
Двајцата водачи изразија спротивставување на повиците за измена на амандманите на уставот на Босна и Херцеговина (БиХ). 
Сулејман Тихиќ, актуелниот претседавач со Претседателството на БиХ, неодамна пред ОН изјави дека ја поддржува измената на уставот со цел приближување на трите етнички групи во земјата.
Во другите вести, главниот заменик на високиот претставник, Доналд Хејс, изјави дека БиХ и нејзините власти мора четирикратно да го забрзаат темпото на реформите, ако сакаат земјата да влезе во ЕУ пред крајот на оваа деценија. 
Неговиот коментар беше даден за време на конференцијата во Неум. 
(AФП, Бета, Б92 РТРС, ПБС БиХ, Извори на ОХР - 27/09/04)
