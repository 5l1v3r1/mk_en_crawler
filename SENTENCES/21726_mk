20/08/2008
БЕЛГРАД, Србија -- Градскиот совет во Белград во вторникот (19-ти август) го избра кандидатот на Демократската партија (ДС) Драган Џилас за градоначалник.
Со новиот закон за локална самоуправа советниците, а не гласачите, ја пополнуваат оваа позиција.
Џилас доби 58 гласа од 110 советници.
Него го поддржа коалицијата „За европски Белград“, предводена од ДС, нејзиниот партнер во владата, Српската социјалистичка партија -- Партијата на обединетите пензионери на Србија, и Либерално демократската партија (ЛДП).
Трите партии потпишаа договор за локална коалиција во управувањето со Белград во понеделникот.
Многумина аналитичари сега веруваат дека е само прашање на време кога ЛДП ќе й се приклучи на државната власт.
(Бета, Танјуг, Б92, РТС - 19/08/08)
