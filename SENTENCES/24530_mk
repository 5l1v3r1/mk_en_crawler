07/04/2009
САРАЕВО, Босна и Херцеговина (БиХ) -- Војниците на ЕУФОР рано во вторникот (7-ми април) пребараа шума во операцијата со цел доаѓање до повеќе информации во врска со можната локација на воениот командант на босанските Срби Ратко Младиќ. 
Трибуналот на ОН за воени злосторства во Хаг ја побара рацијата во шумскиот регион во државна сопственост, во близина на Сараево.
Во понеделникот известувачот на Европскиот парламент за Србија, Јелко Кацин, рече дека апсењето на Младиќ претставува неотповиклив услов за деблокирање на спроведувањето на Договорот за стабилизација и асоцијација (ДСА) што Србија го потпиша со ЕУ. 
Во Белград Кацин се состана со министерот за внатрешни работи, Ивица Дачиќ, и министерот за труд и социјална политика, Расим Љајиќ. 
Кацин истакна дека ЕУ нема да прави компромис околу ова прашање, и покрај претходните извештаи дека некои поддржувачи на Србија во ЕУ може да ја убедат Холандија да се откаже од своите барања за апсење на Младиќ пред да започне процесот на ратификација на ДСА. 
Кацин додаде дека ДСА -- особено неговиот дел за слободната трговија -- е многу поважен сега, со оглед на тековната економска криза. 
Љајиќ, кој исто така го предводи и Националниот совет за соработка со Хашкиот трибунал за воени злосторства, рече дека владата „вложува максимални напори“ да го најде Младиќ, како и бегалецот Горан Хаџиќ. 
(AФП, РТС, РТРС, СРНА - 07/04/09; Б92, Tанјуг, Бета - 06/04/09)
