20/10/2009
ВАШИНГТОН, САД -- Пентагон ќе потроши преку 100 милиони американски долари за изградба на две нови воени бази во Бугарија и Романија, откако владата на претседателот Барак Обама неодамна се откажа од плановите за изградба противракетен штит во Источна Европа, објави во петокот онлајн весникот „Старс енд страјпс“.
Според полковник Гери Рас, командант на Заедничката команда-Исток, базите во Романија и Бугарија се доказ за големата американска посветеност на Источна Европа.
Изградбата на базата во Романија ќе биде комплетирана во текот на следните неколку месеци, додека базата во Бугарија ќе почне да функционира во 2011 или 2012 година, според „Старс енд страјпс“.
(Блиц, Новинар, Фокус - 19/10/09;
БTA - 18/10/09;
Stars and Stripes - 16/10/09)
