11/11/2007
БУКУРЕШТ, Романија -- Правните експерти во Романија ја разгледуваат можноста да ја доведат во прашање одлуката за депортирање романски граѓани кои се сметаат за „опасни“, изјави премиерот Калин Попеску Таричеану за една локална телевизиска станица во петокот (9-ти ноември).
Тој додаде дека претставници на министерствата за надворешни работи, внатрешни работи и правда, работат заеднички на анализата на директивата за утврдување дали тој треба да испрати протестно писмо до Европската комисија.
Во меѓувреме, романски активисти за човекови права протестираа во саботата во Букурешт против „дискриминацијата“ и „обвинувањето“ на Ромите во Италија, што следеше по убиството на една Италијанка, наводно од страна на романски државјанин од ромско потекло.
(AФП - 10/11/07;
Ромпрес - 09/11/07)
