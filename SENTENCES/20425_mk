13/11/2007
AНКАРА, Турција -- Курдските милитанти киднапирале седум лица, меѓу кои и двајца стражари, во источната провинција Ван, во близина на границата со Иран, објавија во понеделникот (12-ти ноември) новинските агенции.
Членовите на терористичката Курдистанска работничка партија (ПКК) го блокираа мостот, што води до селото Огулверен во близина на границата со Иран, и ги киднапираа двајцата стражари и уште пет други млади лица доцна во неделата, објавија извори.
СНН Турк објави дека како одговор на киднапирањето, турските безбедносни сили започнаа голема операција во Ван.
Во меѓувреме, ирачкиот претседател Јалал Талабани во понеделникот рече дека неговата земја активно бара начини за соработка со Турција во борбата против тероризмот и нема да дозволи повеќе курдските сепаратисти да воспоставуваат бази на ирачка територија.
„Правиме максимални напори за елиминирање на терористичката закана, која ги опструира Турција и Ирак“, изјави Талабани на заедничката прес-конференција со генералниот секретар на Арапската лига, Амр Муса, во Каиро.
(Ројтерс, АФП, СНН Турк, Фират, ДХА, АП - 12/11/07)
