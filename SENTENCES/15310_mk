27/08/2006
БАГДАТ, Ирак -- Ирачката милитантна група „Бригади на лавовите на правдата“ во саботата (26-ти август) објави дека киднапирала еден турски работник, кој, според веб-страницата на милитантите, е идентификуван како Јилдирим Тек од Истанбул.
Тек е вработен во градежното претпријатие „Винсан“ со седиште во Анкара.
Киднаперите побараа затворање на фирмата и побараа од Анкара да ги прекине сите врски со ирачката влада.
Турската влада не излезе веднаш со изјава.
Во другите вести, турскиот претседател Ахмет Неџдет Сезер во петокот го откажа планот на владата за учество во мировните сили на ОН во Либан.
Сезер изјави дека не се согласува со предложените правила на ангажманот за Привремените сили во Либан на ОН (УНИФИЛ) и дека смета оти Турција треба да се ограничи само на хуманитарна помош.
Сезер истакна дека Турција има свои сопствени безбедносни проблеми во својата борба против Курдистанската работничка партија и дека учеството во УНИФИЛ би се случило во погрешно време.
(Ројтерс, Заман - 26/08/06;
Turkishpress.com - 25/08/06)
