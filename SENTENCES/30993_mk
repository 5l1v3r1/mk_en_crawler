04/05/2011
ХАГ, Холандија -- Трибуналот на ОН за воени злосторства (МКТЈ) го одби барањето за ослободување поднесено од водачот на Српската радикална партија, Воислав Шешељ. 
Во својата одлука од средата (4-ти мај) судот одреди дека нема основа за прекин на судењето и ослободување на обвинетиот, бидејќи обвинителството поднесе доволно докази за продолжување на судскиот процес. 
Шешељ е обвинет за воени злосторства извршени врз несрпското население во Хрватска, Војводина и Босна и Херцеговина меѓу 1991 и 1993 година. 
(Taнјуг, РТС - 04/05/11)
