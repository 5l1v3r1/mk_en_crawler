07/05/2008
САРАЕВО, Босна и Херцеговина (БиХ) -- Во изјавата од вторникот (6-ти мај) амбасадорите на управниот одбор на Советот за спроведување на мирот (ПИК) го повикаа парламентот на БиХ да ги одобри предложените измени на изборниот закон кои ќе им дадат на сите поранешни жители на Сребреница -- местото на геноцидот врз муслиманите во 1995 година -- можност да гласаат на локалните избори оваа есен. 
„Сребреница може да се претвори од симбол на трагедија во симбол на политичка мудрост, одговорност и економски напредок“, рекоа амбасадорите. 
Клифорд Бонд, специјалниот претставник на ОХР за Сребреница, исто така, го поддржа предлогот. 
Двата дома на парламентот на БиХ во средата гласаа за предложените измени.
Во другите вести од вторникот, надзорникот на округот Брчо, Рафи Грегоријан, го измени Статутот на округот Брчко и донесе нов Окружен изборен закон и Процедурален правилник за собранието на округот. 
Грегоријан рече дека овие потези имаат за цел зајакнување на ефикасноста и функционалноста на администрацијата во Брчко и нејзино подготвување за периодот по надзорот на меѓународната заедница. 
(Дневни аваз - 07/05/08; веб-страница на ОХР, РТРС, ПБС - 06/05/08)
