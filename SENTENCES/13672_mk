21/11/2005
БЕРЛИН, Германија -- Турските емигранти треба да сторат повеќе за подобро да се интегрираат себеси во германското општество, рече турскиот министер за надворешни работи, Абдула Ѓул, на крајот од тридневната посета на Берлин во неделата (20-ти ноември).
Тој ги повика своите земјаци да научат германски и да го подобрат своето познавање на локалните закони и обичаи.
Истовремено, Ѓул ја предупреди германската влада дека големото турско малцинство не смее да се чувствува исклучено.
Во другите вести, турската полиција во неделата објави дека се уапсени 12 лица од нелегалните демонстрации во Истанбул.
Митинзите се случија во три области, во знак на протест поради неодамнешните настани во југоисточкиот дел од земјата, каде што седум лица загинаа, а повеќе од 20 беа повредени во судирите помеѓу прокурдските демонстранти и турските безбедносни сили.
(AФП - 21/11/05;
TurkishPress.com - 20/11/05)
