15/09/2005
БРИСЕЛ, Белгија -- Комесарот за проширување на ЕУ, Оли Рен, во средата (14-ти септември) потврди дека Босна и Херцеговина (БиХ) нема да може да ги започне разговорите околу Спогодбата за стабилизација и асоцијација (ССА) со ЕУ оваа година поради ќор-сокакот во реформите на полицијата. 
„Жалам што шансата за прославување на десетте години мир со отворање на нова фаза од европската иднина е пропуштена“, додаде Рен. 
Неговата изјава уследи по веста дека парламентот на Република Српска (РС) повторно го отфрли концептот на реструктуирање на полицискиот сектор врз основа на три клучни принципи на ЕУ. 
Канцеларијата на високиот претставник, исто така, издаде изјава во среда, во која се обвинува РС и владејачката Српска демократската партија во РС за пропуштената шанса на БиХ.
Во интервјуто за „Дневни аваз“ во четвртокот премиерот на БиХ Аднан Терзиќ рече дека и Србија е одговорна, обвинувајќи дека Белград ја охрабрува опструктивната политика на РС. 
(Дневни аваз - 15/09/05; ЕУ Обсервер, извори на ОХР - 14/09/05)
