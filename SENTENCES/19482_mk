28/12/2007
AНКАРА, Турција -- Во одделни изјави од четвртокот (27-ми декември), владите на земјите од Југоисточна Европа го осудија атентатот врз пакистанскиот опозициски водач, Беназир Буто.
Турското Министерство за надворешни работи го повика народот на Пакистан „да не дозволува терористичките чинови ...
да го уништат демократскиот процес“.
Претседателот Абдула Ѓул, кој се се состана со Буто за време на посетата на Пакистан претходно овој месец, ја повика меѓународната заедница да му помогне на Пакистан во подготовките за парламентарните избори во јануари.
Албанската влада, исто така, изрази длабоко жалење поради убиството во четвртокот, велејќи дека тоа ја истакнало потребата меѓународната заедница да ги зајакне напорите против тероризмот.
Бугарија изрази длабоко сочуство до семејството на Буто, додека грчкиот министер за надворешни работи, Дора Бакојани, ја опиша Буто како „меѓународна личност која упорно се бореше за демократијата, мирот, почитувањето на човековото достоинство и помирувањето во нејзината земја“.
Поранешната пакистанска премиерка беше застрелана на изборниот митинг во Равалпинди.
Нејзиниот напаѓач потоа се разнесе со бомба, убивајќи најмалку 22 други луѓе.
Подоцна истиот ден, шефот на операциите на Ал каеда во Авганистан изјави дека го наредил атентатот.
(Заман, Turkishpress.com - 28/12/07;
Балканвеб, Топ-ченал, бТВ, БТА, РТРС, Фена, Танјуг, ХИНА, АНА-МПА, СНН - 27/12/07)
