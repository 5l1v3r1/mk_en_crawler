29/03/2006
СРЕБРЕНИЦА, Босна и Херцеговина (БиХ) -- Министерот за човекови права и бегалци, Мирсад Кебо, во вторникот (28-ми март) рече дека очекува завршување на процесот на враќање на бегалците во БиХ до 2010 година. 
При посетата на Сребреница тој го поздрави усвојувањето на буџетите на двата ентитети на БиХ, истакнувајќи дека тоа конечно ќе им овозможи на официјалните претставници да подготват план за финансирање на таквите проекти. 
Кебо додаде дека владата има намера да договори состанок со словенечките претставници, чија цел ќе биде охрабрување на инвестициите во општините каде што се регистрирани најголеми стапки на бегалци: Сребреница, Зворник, Братунац, Миличи и Власеница. 
(Фена - 28/03/06)
