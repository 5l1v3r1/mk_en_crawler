03/09/2006
СОФИЈА, Бугарија -- Бугарија мора да ги забрза судските реформи и да се бори против корупцијата, рече во петокот (1-ви септември) комесарот за проширување на ЕУ, Оли Рен, по неговиот состанок со бугарскиот премиер Сергеј Станишев. 
Рен истакна дека негова желба е Бугарија да влезе во ЕУ следната година. 
Официјалната посета на Рен на Бугарија беше последна пред Европската комисија да го објави својот следен мониторинг извештај на крајот од септември.
Исто така во петокот, романскиот премиер Калин Попеску Таричеану, рече дека смета оти неговата земја се движи во вистинскиот правец за пристап во ЕУ во јануари, објави бугарското национално радио. 
Таричеану призна дека неговата земја имаше проблеми на почетокот од 2005 година, но оттогаш инвестираше значителни напори и спроведе серија реформи неопходни за тоа локалните институции да функционираат како европски. 
(БНР, Фокус - 01/09/06)
