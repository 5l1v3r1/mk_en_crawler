30/10/2005
КОПЕНХАГЕН, Данска -- Шестмина муслимани се уапсени во Данска во текот на изминатите неколку дена, во операцијата за која полицијата вели дека е поврзана со тековниот случај против тероризмот во Босна и Херцеговина (БиХ). 
Четворицата уапсени во четвртокот (27-ми октомври) во данскиот главен град се на возраст помеѓу 16 и 20 години, додека другите двајца беа уапсени во саботата. 
„Се сомневаме дека четворицата младичи учествувале во подготовките на терористички активности некаде во Европа“, ББС го цитираше соопштението на портпаролот на полицијата Џорн Бро по првичните апсења.
Бро потврди дека оваа акција е поврзан со босанскиот случај, во кој босанската полиција уапси тројца мажи -- државјани на Турција, Шведска и БиХ, под сомневање дека подготвувале самоубиствени бомбашки напади на британската и американската амбасада во Сараево. 
При апсењата, наводно, се пронајдени експлозиви, огнено оружје и друга воена опрема. 
Еден од мажите, со босанско државјанство, е ослободен. 
(ББС, Независне новине - 30/10/05; Независне новине, Дневни аваз, ПБС БиХ - 29/10/05; AП - 28/10/05)
