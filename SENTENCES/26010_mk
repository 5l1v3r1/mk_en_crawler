17/09/2009
ПРИШТИНА, Косово -- Две возила на ЕУЛЕКС беа многу оштетени во Гњилане, источно Косово, во средата (16-ти септември), откако напаѓачи фрлија молотови коктели на нив.
Портпаролот на ЕУЛЕКС Кристоф Ламфалуси рече дека се работи за изолиран инцидент.
Нападот уследи помалку од една недела откако ЕУЛЕКС и Србија потпишаа протокол за полициска соработка, што наиде на остри критики кај косовските институции.
На крајот од август, 28 возила на ЕУЛЕКС беа оштетени за време на протестите на членовите на движењето Ветевендосје (Самоопределување).
Во меѓувреме, приштинскиот весник Коха Диторе во четвртокот објави дека ЕУЛЕКС побарал од косовската полиција да потпише меморандум за разбирање, кој ќе и даде на мисијата предводена од ЕУ пристап до податоците што ги обработуваат локалните институции за спроведување на законот.
„ЕУЛЕКС се залага за воспоставување постојан систем кој ќе овозможи ад-хок барања за пристап до информации“, рече изворот.
(ВоА, РТК, Кохавижн, Телеграфи - 17/09/09)
