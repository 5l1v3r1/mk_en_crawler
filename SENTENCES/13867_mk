19/01/2006
САРАЕВО, Босна и Херцеговина (БиХ) -- Високиот претставник Педи Ешдаун во средата (18-ти јануари) го повика Министерскиот совет на БиХ да донесе одлука за постојаната локација на Државната агенција за истрага и заштита (СИПА). 
Ешдаун, кој ја посети привремената централа на СИПА во Сараево, предупреди дека ефикасноста на агенцијата би можела да биде доведена во прашање ако овој проблем не биде решен што е можно побргу. 
Министерот за безбедност на БиХ, Бариша Чолак, вети дека владата ќе го реши прашањето на својата следна седница и ќе одлучи дали постојаната централа ќе биде во Лукавица или Неџариќи.
Во другите вести од средата, претседателството на БиХ ја усвои плаформата на земјата за преговорите за Спогодбата за стабилизација и асоцијација (ССА) со ЕУ. 
Претседателството, исто така, го одобри и привремениот договор за царина и трговија со ЕУ, кој ќе стапи на сила веднаш по потпишувањето на ССА со Унијата, најверојатно по една година. 
(Фена, РТРС - 18/01/06)
