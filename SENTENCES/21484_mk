26/05/2008
БЕЛГРАД, Србија -- Водачите на Српската социјалистичка партија (СПС) во неделата (25-ти мај) го поддржаа формирањето коалиција со Српската радикална партија (СРС) и сојузот Српска демократска партија-Нова Србија (ДСС-НС) во собранието на Белград.
Сепак, конечната одлука на владејачката коалиција во главниот град бара потврда од канцеларијата на СПС во Белград.
Исто така во неделата, СПС, која е клучната партија по парламентарните избори на 11-ти мај на кои ниту една партија не обезбеди мнозинство во парламентот, се состана со своите коалициски партнери -- Партијата на пензионерите и Единствена Србија (ЈС) -- на разговори околу преговорите за државната влада.
Трите партии се согласија да побараат од ДСС-НС понатамошно објаснување на неговата позиција околу Договорот за стабилизација и асоцијација (ДСА) со ЕУ, како и да побараат дополнителни гаранции за спроведување на програма за социјална правда и повисоки пензии.
Водачот на ЈС, Драган Марковиќ, изјави за Б92 дека тројца членови на парламентот од неговата партија ќе ја поддржат ратификацијата на ДСА, нешто на што СРС и ДСС-НС се спротивставуваат.
Без поддршка од ЈС не може да се формира коалиција на СРС-ДСС-НС-СПС.
(Блиц - 26/05/08;
Танјуг, Бета, Б92, РТС - 25/05/08)
