03/06/2009
ВАШИНГТОН, САД -- Началникот на Генералштабот, генерал Илкер Басбуг, во понеделникот (1-ви јуни) рече дека Турција е „решена да ја искорени“ терористичката Курдистанска работничка партија, објавија во вторникот локалните медиуми. 
Во своето обраќање на конференција за турско-американските односи во Вашингтон, Басбуг рече дека присуството на ПКК во северен Ирак претставува закана не само за Турција, туку и за регионалната безбедност. 
Тој, исто така, повика на проширување на соработката со САД и надвор од размената на разузнавачки податоци, велејќи дека истата мора да се подигне „на едно сосема ново ниво“.
Во другите вести, непостојаната членка Турција во понеделникот го презеде едномесечното ротирачко претседателство на Советот за безбедност на ОН. 
Претставникот на Анкара во ОН, Баки Илкин, рече дека јунскиот распоред ќе вклучува дебати во врска со Мисијата на ОН за помош на Ирак, ситуацијата на Блискиот Исток, заштитата на цивилите во вооружени конфликти и мировните операции на ОН. 
(Tуркие, Заман, Ватан, Чумхуријет, Милијет - 03/06/09; новинска агенција Анадолу, Ксинхуа - 02/06/09)
