23/05/2005
СКОПЈЕ, Македонија -- Министерот за одбрана Јован Манасиевски во интервјуто од неделата (22-ри мај) рече дека НАТО очекува целосно спроведување на Охридскиот мировен договор и дека тоа останува главен услов за интеграција во Пактот. 
Говорејќи за Радио Слободна Европа, Манасиевски рече дека новиот годишен извештај на НАТО за Македонија ќе биде презентиран во петок во Брисел. 
Тој рече дека очекува позитивна проценка.
Во другите вести, новата анкета објавена во петокот покажа дека јавноста ги смета невработеноста и економските тешкотии за главни проблеми на земјата. 
Анкетата е спроведена во средината од април.
Исто така во петокот, Парламентот ја одложи дебатата за новиот нацрт-закон во врска со соработката со Трибуналот на ОН за воени злосторства. 
Пратениците одлучија дека ова прашање најпрво бара дебата за потребата од еден ваков закон. 
(веб-страница на македонската влада - 23/05/05; Дневник, Макфакс - 21/05/05; Телевизија Телма, А1 ТВ - 20/05/05)
