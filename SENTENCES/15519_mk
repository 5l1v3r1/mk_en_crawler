26/11/2006
САРАЕВО, Босна и Херцеговина (БиХ) -- Претставниците на семејствата на луѓето кои исчезнаа за време на конфликтите во поранешна Југославија во 1990-тите бараат одговори од владите за судбината на нивните роднини. 
Повеќе од 60 претставници на здруженијата на семејствата на исчезнатите лица и владини агенции од БиХ, Хрватска, Србија и Косово, се собраа на тридневната конференција во босанскиот град Брчко. 
Меѓународната комисија за исчезнати лица во саботата (25-ти ноември) издаде соопштение во кое од владите бара да го забрза процесот на идентификација и да ги објави релевантните информации. 
„Решавањето на прашањето на исчезнатите лица треба да биде предуслов за европската интеграција“, рече организацијата. 
(AФП - 25/11/06)
