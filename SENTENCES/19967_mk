19/11/2007
САРАЕВО, Босна и Херцеговина (БиХ) -- Шефот на Здружението на потрошувачите на БиХ и претседавач на Конфедерацијата на синдикатите на БиХ, во петокот (16-ти ноември) предупреди дека се можни немири поради скокот на цените на основните прехранбени производи.
Месуд Лакота и Ранка Мишиќ рекоа дека политичката нестабилност не помага и дека сé повеќе луѓе одат на спиење гладни.
Тие ги повикаа владите на ентитетот да ги стабилизираат цените.
Гувернерот на Централната банка Кемал Козариќ и неколку локални аналитичари се согласуваат во ставот дека зголемувањето на цените во малопродажбата има за цел постигнување профит од политичката несигурност.
Козариќ рече дека голем број луѓе почнале да складираат резерви храна.
Весникот „Дневни аваз“ во петокот објави за огромниот скок на цените за неколку основни прехранбени производи.
Путерот, на пример, чини 65 отсто повеќе сега отколку пред три месеци.
Цените на брашното, шеќерот, млекото, сирењето, лебот, месото од живина, поголем дел од овошјето и зеленчукот, се зголемија со побрзо темпо од приходите на домаќинствата.
(Дневни аваз, РТРС, НТВ Хајат, Ројтерс, АП, БИРН - 16/11/07)
