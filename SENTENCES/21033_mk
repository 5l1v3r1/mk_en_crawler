03/08/2007
АНКАРА, Турција -- Како одговор на големата суша, градоначалникот Мелих Гокчек, воведе строги рестрикции за жителите во четвртокот (2-ри август) -- два дена со вода, потоа два дена без вода -- за зачувување на она малку вода што остана во резервоарите.
Гокчек, исто така, побара од жителите да одат на подолги одмори надвор од градот, со цел да го продолжи лимитот на водоснабдувањето во градот.
Во меѓувреме, според извештајот на Европската комисија објавен во четвртокот, се заклучува дека шумските пожари кои минатиот месец беснееја низ јужна Европа -- предизвикани од екстремно високите температури -- се помеѓу најлошите досега.
Површината на изгореното земјиште до јули, изнесуваше колку во цела 2006 година.
(Заман, Ројтерс - 03/08/07;
НТВ, АП - 02/08/07)
