22/06/2008
ЊУЈОРК, САД -- Генералниот секретар на ОН, Бан Ки-МУн, во петокот (20-ти јуни) рече дека неговиот предлог за Косово ќе спречи евентуални нови регионални конфликти.
На седницата на Советот за безбедност на ОН посветена на ситуацијата во поранешната српска покраина, Бан рече дека по неодамнешното усвојување на косовскиот устав и серија други настани, УНМИК повеќе не е во можност ефикасно да ги исполнува своите задачи во регионот.
ОН се очекува да предадат дел од своите функции на косовските власти, а друг дел на мисијата на ЕУ, ЕУЛЕКС.
Таа требаше да ги преземе должностите пред една недела, но наиде на противење од Русија и некои други членки на Советот за безбедност на ОН.
Српскиот претседател Борис Тадиќ, кој присуствуваше на седницата во петокот, им рече на членовите на Советот за безбедност дека Белград се противи на планот на Бан и никогаш нема да ја признае независноста на Косово.
(Maкфакс, ИТАР-ТАСС, АП, Ксинхуа - 20/06/08)
