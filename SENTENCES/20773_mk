07/08/2007
АТИНА, Грција -- Силно невреме го зафати поголем дел од Балканот во понеделникот (6-ти август), по топлотниот бран минатата недела.
Северна Грција беше помеѓу најтешко погодените области, со големи поплави во Солун и Александрополис.
Уништени се стотици хектари насади со памук и тутун.
Романските власти очекуваат силни ветришта, обилни врнежи и град во следните неколку дена.
Министерството за животна средина објави состојба на готовност за 23 префектури во источна и јужна Романија.
Три лица загинаа во Констанца во понеделникот кога силните ветришта соборија дрво врз нивниот автомобил.
Во Бугарија, четири жени и еден маж се удавија во поплавите во вторникот, предизвикани од поројните врнежи во градот Цар Калојан, во близина на проморскиот град Бургас, на Црното Море.
Десет лица беа повредени, а четири сé уште се водат за исчезнати.
Поројните врнежи помогнаа во гаснењето на шумските пожари што беснееја повеќе од две недели во Македонија.
Студениот бран во неделата вечер ги спушти температурите под нула целзиусови степени на планинскиот врв Солунска Глава, прекривајќи го со снег.
И во Хрватска се почувствува екстремното време, при што температурите во некои делови од земјата паднаа до 7,5 целзиусови степени.
(Џурналул национал - 07/08/07;
AНА-МПА, Ројтерс, РИА Новости, А1, Фокус, Hotnews.ro, Maкфакс - 06/08/07)
