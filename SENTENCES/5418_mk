20/09/2010
ОД Х.К. 
Цанис и Наташа Радиќ за Southeast European Times во Атина и Загреб -- 20/09/10
Фудбалските натпревари меѓу Хрватска и Грција се ретки откако Хрватска прогласи независност од Југославија во 1990 година. 
Но, тоа за брзо време ќе се промени.
Двете земји се борат да се квалификуваат за фудбалското првенство Еуро 2012, и два клуба од секоја земја ќе се соочат во Европската лига на УЕФА. 
Шесте натпревари се закажани до декември -- по три во секоја земја.
Оваа фудбалска активност доаѓа во период на интензивни напори од страна на Атина и Загреб за зајакнување на билатералните политички и трговски односи, особено со оглед на присуството од висок профил на Хрватска во претсобјето на ЕУ.
Грчкиот фудбал има силни „југословенски врски“ и покрај ретките средби меѓу националните тимови. 
Голем број хрватски -- како и босански и српски -- меѓународни фудбалери играат за АЕК Атина и ПАОК Солун, како што е перспективниот голман на АЕК Дарио Крешиќ.
Овие тимови сега ќе се соочат со Хајдук Сплит и Динамо Загреб.
Менаџер на АЕК е Душан Бајевиќ, легендарен напаѓач од 1970-тите на Велез Мостар и подоцна на АЕК.
Капитенот на Хајдун Срѓан Алексиќ играше за Панатинаикос Атина, тим кој се фали со „хрватската врска“ на фудбалските ѕвезди. 
Динамовецот Анте Рукавина претходно играше во Панатинаикос.
Првиот од шесте натпревари меѓу националните тимови заврши со нерешен резултат нула-нула во Загреб на 7-ми септември, додека натпреварот АЕК-Хајдук ја започна групата Г на Европската лига минатиот четврток (16-ти септември), во кој АЕК победи со 3:1.
Возвратниот натпревар е на 1-ви декември во Сплит.
Динамо ќе се соочи со ПАОК во Солун на 30-ти септември во групата Д, пред возвратниот натпревар во Загреб на 16-ти декември.
Очекувањата на хрватските навивачи се исклучително големи. 
Според анкетата во сплитскиот весник „Слободна Далмација“, 75 отсто од претставниците велат дека ќе би платиле повеќе за леб кога тоа би го донесло Хајдук во следниот круг.
За навивачите, тоа би бил идеален натпревар за 100-годишнината од основањето на Хајдук следната година.
„Хајдук беше еден од најдобрите четири тима во [Југославија] заедно со Динамо, Црвена Звезда и Партизан Белград, иако имаше и други добри тимови, како мојот, Велез“, рече Бајевиќ за SETimes.
Запрашан да ја наведе причината за успехот на југословенските национални и индивидуални тимови, Бајевиќ го наведе акцентот на младинските школи.
„Младинските фудбалски школи имаше насекаде; сите училишта имаа тимови кои играа во шамионати. 
[Младински] шампионат се одржуваше во мојот град Мостар, со тимови од околните региони во текот на целото лето“, рече тој. 
Бајевиќ особено ги пофали навивачите на Хајдук -- „Торцида“ -- познати меѓународно по својата спектакуларна
„Знам дека ставаа голем акцент на создавањето атмосфера на поддршка и играта беше секогај добра“, рече Бајевиќ.
Еден навивач од Сплит, 33-годишниот Иван С., рече: „Ќе патувам насекаде за да го поддржам Хајдук. 
Не ми е грижа и да морам да одам за да ги гледам како играат во Европа. 
Го чекаме ова премногу долго.“
„Ќе се обидеме да го одржиме силен европскиот сјај на Хајдук“, вети тренерот на Хајдук Станко Поклеповиќ. 
Тој вели дека играчите мора да ги остават настрана изминатите спомени на европскиот шамионат и да се концентрираат на сегашноста.
„Играњето против АЕК ќе биде тешко бидејќи атмосферата во Грција е прилични слична со онаа која еден грчки тим може да ја очекува во Сплит. 
Навивачите сакаат победа и се гласни, лојални на својот тим, подготвени да ги поддржат во текот на сите 90 минути од играта“, рече Поклеповиќ.
Динамо Загреб е извонреден тим со значително меѓународно искуство, но нема лесна задача против ПАОК. 
Најуспешен клуб во Хрватска, славата на Динамо се должи и на победата во купот меѓу градовите во сезоната 1966-1967 година.
Со доаѓањето на Вахид Халилхоџиќ -- кој се смета за тренерска легенда во Франција, каде што водеше неколку тимови -- Динамо влезе во натпреварот од лигата на УЕФА со повеќе амбиции од кога и да е.
„Ќе бидеме подготвени и ќе се обидеме да постигнеме цел што досега никогаш не беше постигната. 
Имаме право да бидеме оптимисти“, рече Халилхоџиќ.
Тој го смета шпанскиот Вилареал за фаворит во групата, но не ги потценува другите противници. 
„Сепак, мислам дека имаме еднакви шанси да ја добиеме втората позиција во групата“, додава тој.
