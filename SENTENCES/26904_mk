06/11/2009
ПРИШТИНА, Косово -- Здравствените власти во четвртокот (5-ти ноември) објавија дека три лица се заразени од свински грип. 
Лабораториските тестови од белградскиот институт Торлак го потврдија присуството на вирусот Х1Н1. 
Сите три лица се Срби кои живеат во северна Митровица, Грачаница и селото Гораждец, во близина на Пеќ. 
Двајца од пациентите се деца. 
Уште четири примероци се испратени на тестирање во институтот Торлак.
Во меѓувреме, во Турција, бројот на смртните случаи од Х1Н1 достигна 19, откако уште четири лица му подлегнаа на вирусот. 
Здравствените власти објавија дека се работи за едно шестгодишно девојче, еден 28-годишен младич и две жени, на возраст меѓу 32 и 33 години. 
(Eкспрес - 06/11/09; Контак Плус Радио, РТК, Телеграфи - 05/11/09)
