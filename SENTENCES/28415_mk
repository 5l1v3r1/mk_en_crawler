13/05/2010
БУКУРЕШТ, Романија -- Сенатот во средата (12-ти мај) го одобри изменетиот закон за Националната агенција за интегритет (АНИ), главната институција во земјата за борба против корупцијата. 
Минатиот месец пресудата на Уставниот суд значително ги намали надлежностите на АНИ, одземајќи й го правото да ја потврдува валидноста на изјавите за имотната состојба поднесени од високи функционери и да го запленува незаконски стекнатиот имот. 
Според новиот закон, АНИ ќе ја испитува валидноста на изјавите за имотната состојба, и ако најде нерегуларности ќе му го предаде случајот на обвинителството за кривични дела или на агенцијата за приходи. 
Покрај ова, АНИ ќе издава јавни соопштенија со општи податоци -- на пример, вкупниот имот на една јавна фигура -- наместо детални информации за конкретни поседувања.
Во другите вести, илјадници пензионери се собраа во градовите низ целата земја во средата, откако владата одлучи да ги намали нивните пензии за 15 отсто. 
Протестите во Букурешт и Галац беа нарушени со полициски судири. 
Кратењата на пензиите и друго стапуваат на сила на 1-ви јуни. 
(AФП, Hotnews.ro, ДПА, Евениментул зилеи, Романија либера, Гандул, Адеварул, Зиаре - 12/05/10)
