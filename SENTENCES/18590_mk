12/02/2007
AНКАРА, Турција -- И четвртото дете хоспитализирано во Турција со симптоми слични на птичјиот грип, имаше негативни резултати на тестовите за болеста, објави во неделата (11-ти февруари) Министерството за здравство. 
Трите други деца од југоисточното село Батман кај Богазкој имаа чисти наоди во саботата и беа ослободени од болница. 
Но, според извештаите на медиумите, можни се нови случаи: три лица -- двајца возрасни и едно дете, се примени во болницата во покраината Батман со сомнителни симптоми. 
Тие имале контакти со птици. 
На крајот од минатата недела турската влада потврди дека повторно се појавил опасниот вид на вирусот Х5Н1. 
(Заман - 12/02/07; Чихан - 11/02/07)
