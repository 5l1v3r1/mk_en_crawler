03/09/2003
АНКАРА, Турција -- Врховниот командант на НАТО во Европа, американскиот генерал Џејмс Џонс, во вторникот (2-ри септември) пристигна во Турција, на разговори во врска со евентуалното распоредуваoе на турски мировници во Ирак.
Тој во средата се состана со началникот на Генералштабот, Хилми Озкок, и со министерот за одбрана, Вежди Ѓонул.
Според локалните медиуми, Џонс ќе предложи турските војници во Ирак да бидат распоредени под турска команда, со што Турција ќе стане третата најголема сила присутна во Ирак.
Премерот РеYеп Тајип Ердоган во вторникот за медиумите изјави дека каква било одлука ќе биде донесена по состанокот на Националниот совет за безбедност кој треба да се одржи на 22-ри септември.
Во другите вести, Ердоаган во вторникот во Берлин се состана со канцеларот Герхард Шредер, при што побара поддршка за напорите на Турција за влез во ЕУ.
Ердоган рече дека членството во Унијата претставува национален интерес за земјата, со оглед на тоа што 2,5 милиони Турци - иселенцици живеат во нејзините рамки.
(Радикал - 03/09/03;
Агенција Анадолу, ТРТ 2, АФП, АП - 02/09/03)
