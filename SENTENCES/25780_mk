20/10/2009
БУКУРЕШТ, Романија -- Новоизбраниот мандатор Лучијан Кроитору за новинарите во понеделникот (19-ти октомври) изјави дека ќе побара од Социјалдемократската партија (ПСД) да предложи тројца кандидати за министер за внатрешни работи, во надеж дека еден од нив ќе добие поддршка од парламентот.
Кроитору почна преговори со парламентарните партии по неговата контроверзна номинација од страна на претседателот Трајан Башеску минатата недела.
Во понеделникот, Кроитору преговараше само со Либерал-демократската партија.
Во вторник тој ќе се состане со опозициските партии кои минатата недела го поддржаа Клаус Јоханис, градоначалник на Сибиу, за премиер.
Кроитору се соочи со тешкотии во убедувањето на водачите на Националлибералната партија, ПСД, Демократскиот сојуз на Унгарците и малцинските претставници, да дојдат да се состанат со него.
(Eвениментул зилеу, Котидианул, Гандул, Зиуа, Романија либера - 20/10/09)
