18/03/2011
СКОПЈЕ, Македонија -- Пратениците на помалиот партнер во владата на етничките Албанци, Демократската унија за интеграција (ДУИ) во четвртокот (17-ти март) не се појавија на парламентарната седница и не присуствуваа на расправите на парламентарните комисии.
Владејачката ВМРО-ДПМНЕ објави дека ја почитува одлуката на својот коалициски партнер и изрази подготвеност да седне на маса и да разговара за сите прашања.
Извори на ДУИ цитирани во медиумите рекоа дека причина за бојкотот е назначувањето на Димитар Богов за нов гувернер на Народната банка, без претходни консултации со партијата.
По состанокот на претседателството на ДУИ, водачот Али Ахмети рече дека неговата партија нема да ја напушти владејачката коалиција.
(Aлсат 5, Макфакс, Канал 5 - 17/03/11)
