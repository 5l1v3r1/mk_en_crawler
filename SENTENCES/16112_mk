19/05/2006
ХАГ, Холандија -- Поранешниот српски претседател, Милан Милутиновиќ, обвинет во врска со косовскиот конфликт, ќе се појави пред судот во Хаг на 10-ти јули, објави во четвртокот (18-ти мај) Трибуналот на ОН.
Во судот треба да се појават и другите обвинети:
поранешниот југословенски заменик-премиер, Никола Шаиновиќ, поранешниот министер за одбрана, Драгољуб Ојданиќ, високиот армиски командант Владимир Лазаревиќ, поранешниот началник на Генералштабот, Небојша Павковиќ и поранешниот шеф на Безбедносната служба, Сретен Лукиќ.
Поголемиот дел од обвинетите беа ослободени, во очекување на судскиот процес.
Шестиот обвинет, поранешниот шеф за јавна безбедност Властимир Ѓорѓевиќ, сé уште се наоѓа на слобода.
Во другите вести од четвртокот, српскиот Врховен суд ја потврди пресудата за четворицата членови на паравоената формација „Одмазници“, осудени за воените злосторства во 1992 година во Северин.
Драгутин Драгичевиќ и Милан Лукиќ, неодамна екстрадирани во Хаг од Аргентина, беа осудени на 20 години затвор, како и Оливер Крсмановиќ, кој и понатаму е во бегство.
Ѓорѓе Севиќ доби 15 години затвор.
Четворицата мажи се одговорни за тортура и убиство на 16 лица во Северин.
(Ројтерс, Б92, Бета - 18/05/06)
