04/07/2008
ЗАГРЕБ, Хрватска -- Вицепремиерот Дамир Поланчец во четвртокот (3-ти јули) рече дека покрај безбедносната полза, Хрватска ќе ужива значителни економски бенефиции од членството во НАТО следната година. 
На меѓународната конференција за влезот во НАТО во Загреб, Поланчец рече дека очекува членството да ги зголеми странските инвестиции и да го поттикне економскиот раст. 
„Потенцијалните инвеститори ќе се чувствуваат посигурни сега, кога ќе одлучуваат да инвестираат во Хрватска. 
Тоа е од особена важност, бидејќи ние сакаме да привлечеме повеќе инвеститори што ќе ги градат објектите за инвестициите отколку што тоа беше случајот во минатото, кога такви имаше многу малку“, рече Полачец.
Исто така во четвртокот, хрватскиот министер за надворешни работи, Гордан Јандроковиќ, се состана со својот чешки колега, Томас Појар. 
Тие го пофалија сегашното ниво на билатералните врски, при што Јандроковиќ посочи дека поддршката на неговата земја добро ќе дојде за време на чешкото претседателствување со ЕУ, кое започнува во јануари. 
(Вјесник - 04/07/08; Javno.com, ХИНА, Ројтерс - 03/07/08)
