15/11/2009
ЗАГРЕБ, Хрватска -- Министерот за правда, Иван Симоновиќ, во петокот (13-ти ноември) објави дека Хрватска испрати извештај до Хашкиот трибунал за воени злосторства, опишувајќи ги мерките што се преземаат за обезбедување на документите што ги бара обвинителството.
Тој додаде дека очекува брз одговор од главниот обвинител Серж Брамерц, кој следниот месец треба да му го предаде својот извештај за соработката на Хрватска со Трибуналот, на Советот за безбедност на ОН.
Според Симоновиќ, вкупно 60 лица вработени во различни институции помогнале во изготвувањето на документот, испратен во петокот.
Тој додаде дека извештајот содржи информации за некои документи кои се пронајдени, но не и т.н. „артилериски дневници“ во врска со операцијата Бура, спроведена во Книн.
(Дневник - 14/11/09;
ХРТ, Фонет, Б92 - 13/11/09)
