02/03/2010
СОФИЈА, Бугарија -- ММФ го ревидираше своето предвидување за БДП на Бугарија во 2010 година на раст од 0,2 отсто, наместо предвидувањето за намалување од 2,5 отсто од октомврискиот Светски економски преглед на ММФ.
Во новиот извештај, објавен во понеделникот (1-ви март) се вели дека ревизијата следи по онаа на ЕБРД и е во согласност со предвидувањето на Министерството за финансии на раст од 0,3 отсто.
Исто така во понеделникот, премиерот Бојко Борисов рече дека Софија работи на спречување на одливот на пари од филијалите на грчките банки во Бугарија во централите на институциите во Грција.
Во Бугарија, 30 отсто од банките се во сопственост на грчки бизнисмени.
На крајот од минатиот месец, агенцијата за рангирање Фич ги деградираше четирите најголеми грчки банки, кои работат во Бугарија, поради атинската финансиска криза.
(Дневник, Класа, БНТ, Дарик, Ројтерс - 01/03/10
