03/09/2009
ЗАГРЕБ, Хрватска -- Претседателот на трговската комора Надан Видошевиќ во средата (2-ри септември) објави дека ќе се кандидира на претседателските избори во јануари. 
Последните анкети покажаа дека тој е меѓу кандидатите кои може да се надеваат на значителна поддршка. 
Видошевиќ е член на поголемата владејачка партија Хрватска демократска заедница (ХДЗ), но ќе се кандидира како независен. 
Премиерката Јадранка Косор, која ја предводи ХДЗ, вели дека Видошевиќ ќе биде избркан од партијата поради непочитување на партиската одлука за номинирање на Андрија Хебранг како нејзин кандидат. 
Главната опозициска Социјалдемократска партија ќе го номинира Иво Јосиповиќ. 
Вториот и последен мандат на претседателот Стипе Месиќ истекува во февруари 2010 година, поради што се потребни избори во јануари. 
(Вјесник, Јутарњи - 03/09/09; ХРТ, ХИНА - 02/09/09)
