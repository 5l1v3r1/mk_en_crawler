13/04/2005
(Разни извори – 06/04/05 – 13/04/05)
Сликите на албанскиот сликар и артист Артур Горишти се изложени во галеријата Дидарт во Тирана.
Изложени се повеќе од 30 дела на Горишти создадени по крајот на конфликот во регионот во текот на 1990-тите.
Традиционалниот сараевски Саем на книгата ќе започне на 20-ти април во Босна и Херцеговина.
15 издавачки куќи ќе презентираат дела на автори од Австрија, Велика Британија, Бугарија, Германија, Франција, Италија, Србија и Црна Гора и САД.
На 10-ти април беше прославена шеесеттата годишнина од отворањето на Радио Сараево во Босна и Херцеговина.
Програмата подоцна беше споена со телевизијата ТВ Сараево и трансформирана во Радио-телевизија Сараево.
Tурската танчерска група „Анадолски оган“ настапи во Софија на 13-ти и 14-ти април во Националната палата на културата.
Групата, под раководство на Мустафа Ердоган, досега имала над 560 настапи во 20 земји и беше прогласена за сензација на Евровизија 2004.
Познатата хрватска поетеса и писателка Весна Парун на 10-ти април го прослави својот 83 роденден.
Парун моментно работи на својата автобиографија.
Седумдесет книги на оваа авторка се преведени на повеќе од 20 јазици.
Колективната уметничка изложба насловена како „Средби“ беше отворена минатата недела во галеријата Калфајан во Aтина, на која учествуваа тројца грчки сликари -- Константинос Каканиас, Тасос Павлопулос и Јанис Павлидис.
Настанот беше организиран по повод дочекот на пролетта.
На 13-ти април во Скопје ќе започне меѓународниот танцов фестивал 2005.
Настанот ќе биде отворен со македонската балетска претстава „Дневникот на Дали“, во режија на Рисима Рисимкин.
На фестивалот, кој треба да започне на 23-ти април ќе има учесници од Белград и Анкара.
На 25-ти мај во Музејот во Белград ќе биде отворена ретроспективна изложба на српската скулпторка Олга Јанчиќ.
На изложбата, која ќе трае до 22-ри мај, ќе бидат прикажани околу 130 нејзини дела.
Книгата „Спиење во шумата“ на познатиот турски писател и поет, Саит Фаик Абасијаник (1906-1954), беше објавена во САД од страна на Универзитетскиот печат на Сиракјуз.
Абасијаник е еден од главните фигури во модерната турска литература.
