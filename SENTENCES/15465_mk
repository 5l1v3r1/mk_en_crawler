25/09/2006
МИТРОВИЦА, Косово, Србија -- УНМИК во понеделникот (25-ти септември) повторно го отвори за сообраќај главниот мост во Митровица.
Мостот, кој го дели албанскиот и српскиот дел од поделениот град, беше затворен скоро еден месец, откако еден младич од етничките Албанци фрли бомба во едно кафуле во северниот дел од градот, каде што живеат Срби, повредувајќи десет Срби.
Според УНМИК, присуството на полицијата во областа е засилено.
Локалните Срби сакаа мостот да остане затворен, плашејќи се од нови насилства.
(РТС, Танјуг, Глас јавности - 25/09/06)
