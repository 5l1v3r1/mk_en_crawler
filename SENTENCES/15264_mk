27/09/2006
ТИРАНА, Албанија -- На состанокот во вторникот (26-ти септември) Албанија, Бугарија, Македонија и американската корпорација АМБО го одобрија текстот на трилатералниот договор за изградба на регионалниот нафтовод Бургас-Валона.
Документот, во кој се наведени правилата на ископувањето, доделувањето на средства и еколошките стандарди, сега мора да биде одобрен од парламентите на трите балкански земји.
Разговорите во врска со проектот вреден 1,2 милијарди американски долари, кој се смета за алтернативен правец за пренесување на касписката сурова нафта до Европа, започнаа во 1994 година, но неговото спроведување беше постојано одложувано поради неизвесностите околу побарувањата.
(Aлбански вести - 27/09/06;
Медиапул, А1 ТВ - 26/09/06)
