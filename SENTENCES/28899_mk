10/06/2010
TИРАНА, Албанијa -- Aлбанските командоси во Авганистан ќе се вклучат во борбите почнувајќи од јули, според предлогот што владата го испрати до парламентот на одобрување.
Мировниците ќе бидат на поле со сојузниците од НАТО како дел од воените операции, објавија локалните медиуми во средата (9-ти јуни).
Моментно албанските војници ги обезбедуваат важните објекти.
Во другите вести од средата, опозициските пратеници на Социјалистичката партија (СП) се состанаа да ги назначат колегите на позиции во парламентот, девет месеци по бојкотирањето на седниците.
Намик Докле беше номиниран за заменик-претседател, додека осуммина други пратеници на СП беа номинирани да предводат или да станат членови на комитетите.
СП и понатаму инсистира на транспарентност во врска со спорните парламентарни избори од јуни 2009 година.
ЕУ вели дека долгиот ќор-сокак мора да заврши за Албанија да ги спроведе реформите поврзани со интеграцијата.
(Шекули, Топ ченал, Њус 24, Алсат, Балканвеб, Газета шкиптаре - 09/06/10)
