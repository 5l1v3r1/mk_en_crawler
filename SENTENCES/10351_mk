24/10/2004
ПРИШТИНА, Косово, Србија и Црна Гора -- Демократската лига на Косово на претседателот Ибрахим Ругова освои 47 отсто од гласовите на општите избори во провинцијата, објави во неделата (24-ти октомври) една независна набљудувачка организација.
Демократската партија на Косово на Хашим Тачи е втора, со околу 27 отсто од гласовите, додека Алијансата за иднината на Косово на Рамуш Харадинај е трета, со 8 отсто од гласовите.
Ако резултатите бидат потврдени ниту една партија нема да биде во можност самостојно да формира влада и ќе мора да преговара за коалиција.
Официјалните прелиминарни резултати се очекуваат в понеделник.
Косовската Изборна комисија објави дека одѕивот изесувал околу 53 отсто од вкупно 1,4 милиони регистрирани гласачи.
Србите во Косово и српските бегалци во Србија во голема мера ги бојкотираа изборите.
Шефот на УНМИК, Сорен Јесен-Петерсен, изјави дека голем број припадници на малцинствата ќе излезеа на гласање ако не им беше извршен притисок од страна на нивните водачи.
Тој додаде дека само оние српски политичари кои учествуваа на изборите ќе земат учество во решавањето на конечниот статус на провинцијата.
(АФП, АП, Вашингтон тајмс, Вашингтон пост, АП, СНН, Бета - 24/10/04;
Ројтерс, Б92 - 23/10/04)
