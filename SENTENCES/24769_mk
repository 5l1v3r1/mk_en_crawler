04/12/2008
ТИРАНА, Албанија -- Претседателот Бамир Топи во средата (3-ти декември) одби да го ратификува новиот изборен законик и побара од пратениците да ревидираат една одредба. 
Истата предвидува претседателот да ги свикува националните избори девет месеци однапред, што Топи вели дека е спротивно на уставот. 
Парламентот го усвои контроверзниот изборен законик во средината од ноември, со гласовите на двете најголеми партии, владејачката Демократска партија и најголемата опозициска Социјалистичка партија. 
Помалите партии ги критикуваа измените, велејќи дека тие ги исклучуваат претставниците на помалите партии од изборните комисии. 
(Шекули, Тема, Балканвеб, Телеграфи - 03/12/08)
