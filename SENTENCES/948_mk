04/05/2007
Конзорциумот помеѓу хрватска-ИНА и унгарски „Мол“ планира да инвестира околу 100 милиони евра за модернизација на бензинските пумпи во сопственост на претпријатието за малопродажба на нафта во Босна и Херцеговинa (БиХ) „Енергопетрол“.
Веста за ова ја потврди претседателот на одборот на „Мол“ Жолт Хернади по генералниот состанок на претпријатието во Будимпешта.
Извршниот одбор на ММФ го заврши вториот преглед на економското остварување на Maкедонија во рамките на тригодишниот стенд-бај аранжман од 58,2 милиони евра.
„Економската перформанса на Македонија и спроведувањето на нејзината програма поддржана од Фондот, е охрабрувачка“, според Фондот.
„Растот е стабилен, инфлацијата е ниска и меѓународните резерви константно се зголемуваат.“
„Петким“, државното турско петрохемиско претпријатие, објави дека профитот во првото тримесечје од оваа година изнесува 2,68 милиони евра -- 17 пати повеќе во споредба со истиот период во 2006 година.
„Петким“ е најголема петрохемиска индустрија во Турција.
На почетокот од март владата започна процедура за приватизација за 51 отсто од претпријатието.
Aлбанското државно претпријатие за електростопанство КЕШ ќе потроши 6,95 милиони евра за купување 150, 24 мегавати електрична енергија од пет странски претпријатија, според соопштението за печатот.
Во него се вели дека петте потписници биле избрани помеѓу 29 други фирми што учествувале на тендерот за дотур на енергија пред неколку месеци.
Бугарското државно претпријатие за електрична енергија објави официјална покана до заинтересираните страни за финансирање на втората нуклеарна централа во земјата во Белене.
Руското претпријатие „Атомстројекспорт“ беше избрано минатата година како главно претпријатие за изградба на проектот.
Целокупната висина на трошоците се проценува на околу 4 милијарди евра.
Нето платите во Хрватскa се зголемија за 4,3 отсто за период од една година во февруари 2007 година, на околу 631 евра во реални услови, според Централното биро за статистика.
Просечната бруго плата изнесуваше 915 евра, зголемување од 5,3 отсто за период од една година во реални услови.
Зголемувањето беше предизвикано главно од порастот на февруарската плата во секторот на јавната администрација.
Платита на државните службеници се зголемија за 6 отсто во реални услови.
Српскиот индустриски растеж се зголеми за 2,5 отсто за период од една година во март 2007 година, според податоците на Инсититутот за статистика.
Растот на трајните производи за широка потрошувачка се зголемија за 67 отсто, а индустриското производство се зголеми за 6,1 отсто.
(Разни извори – 27/04/07-04/05/07)
