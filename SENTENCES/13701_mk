23/08/2005
САРАЕВО, Босна и Херцеговина (БиХ) -- Државниот премиер и премиерите на ентитетите, заедно со други високи владини функционери, треба да се состанат во вторник (23-ти август) во Мостар, во обид да постигнат договор за клучните полициски реформи. 
Во понеделникот делегацијата на Европската комисија во БиХ издаде соопштение во кое се потврдуваат очекувањата дека до крајот на септември би можел да се постигне политички договор за реформскиот концепт за да може БиХ да ги започне преговорите за Стабилизација и асоцијација со ЕУ оваа година. 
Во одделна прилика во понеделникот премиерот на Република Српска (РС) Перо Букејловиќ рече дека се надева дека ќе може да се постигне компромис.
Во другите вести од понеделникот, Државниот суд на БиХ нареди контроверзниот бизнисмен од босанските Срби, Момчило Мандиќ, да остане во притвор до 16-ти септември. 
Тој беше уапсен во Црна Гора и екстрадиран во БиХ минатата недела. 
Поранешниот министер за правда на РС се соочува со обвиненија за проневера на пари, перење на пари и организиран криминал и е осомничен за поддршка на бегалецот Радован Караџиќ. 
(Фена, ПБС БиХ, веб-страница на владата на РС, НТВ Хајат - 22/08/05)
