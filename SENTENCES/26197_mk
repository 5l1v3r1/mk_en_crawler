15/02/2010
СОФИЈА, Бугарија -- Директорот на националната Агенција за приходи, Красимир Стефанов, во неделата (14-ти февруари) рече дека Софија се обратила до Германија за тоа дали некое бугарско име се појавува на украдениот диск со швајцарски банкарски податоци, предаден на властите во Берлин.
Германија претходно овој месец објави дека ја разгледува можноста да ги купи податоците од поранешен официјален претставник во банка во Женева, кој го украл во 2006 или 2007 година.
Германската канцеларка, Ангела Меркел, рече дека ако овие податоци се автентични, германските власти треба да ги обезбедат.
Стефанов во неделата рече дека му напишал писмо на германското Министерство за финансии, барајќи ги податоците, ако Германија одлучи да ги купи.
„Крајно време е да покажеме дека Бугарија е дел од ЕУ и никој не може да избегнува плаќање даноци“, рече Стефанов.
(Дневник, АФП, Стандарт - 14/02/10)
