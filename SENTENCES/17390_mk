24/04/2007
ПРИШТИНА, Косово, Србијa -- Делегација на Советот за безбедност на ОН, предводена од белгискиот амбасадор во ОН, Џонатан Ц.Вербеке, отпатува во вторникот (24-ти април) за Косово, во шестдневна посета за утврдување на фактите.
Според соопштението на ОН, посетата „има за цел да им даде на членовите на Советот увид од прва рака во политичката, социјалната и економската ситуација во Косово.“
Властите во Белград и во Приштина понудија различни интерпретации за значењето на мисијата.
Говорејќи во понеделникот, српскиот премиер Воислав Коштуница рече дека тоа претставува „сосема нова фаза во процесот на решавање на статусот на Косово, додавајќи дека планот за статусот што го предложи специјалниот претставник на ОН Марти Ахтисари пропадна.
Според косовскиот премиер Агим Чеку, пак, мисијата претставува единствена можност да се стави крај на сите сомневања што земјите-членки на ОН би можеле да ги имаат во врска со актуелната ситуација во Косово.
(Данас - 24/04/07;
Taнјуг, Бета, РТК, Телеграфи, Топ-ченал, прес-центар на АКИ ОН - 23/04/07)
