17/05/2006
БРИСЕЛ, Белгија -- Европската комисија во вторникот (16-ти мај) објави дека Романија и Бугарија може да влезат во ЕУ на 1-ви јануари 2007 година.
Сепак, Комисијата ја одложи препораката до земјите-членки на ЕУ за по октомври.
Според Комисијата, конечната препорака ќе се објави во следниот извештај за напредокот за двете земји.
Извештајот, претставен во Европскиот парламент во Стразбур, остро ја критикуваше Бугарија, истакнувајќи дека земјата не презела соодветни чекори за борба против организираниот криминал, корупцијата и перењето пари.
Софија ќе мора да покаже подобрување во вкупно шест области до октомври.
На Романија й беше речено да се посвети на четири други области за кои постои загриженост, како што е отсуството на соодветен компјутерски систем за наплата на даноци и лошите хигиенски стандарди за храната.
(Њујорк тајмс - 17/05/06, Ројтерс, Блумберг, АП, АФП, ББС - 16/05/06)
