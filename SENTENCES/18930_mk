04/04/2007
ХАГ, Холандија -- Трибуналот на ОН за воени злосторства одлучи да го одложи судскиот процес против тројцата хрватски генерали -- Анте Готовина, Иван Чермак и Младен Маркач -- кој требаше да почне на 7-ми мај.
Судијата Баконе Џастис Молото во вторникот (3-ти април) рече дека најпрво мора да се решат неколку процедурални прашања.
Тој посочи дека одложувањето ќе биде за кусо време.
Тројцата се обвинети за воените злосторства извршени врз етничките српски цивили за време на операцијата „Бура“ на хрватската војска, во 1995 година.
Во другите вести од вторникот, хрватските медиуми објавија дека локалниот новинар Домагој Маргетиќ ја завршил својата тримесечна затворска казна, што му беше изречена од страна на Трибуналот во февруари, за откривање на идентитетот на сведоци под заштита.
Трибуналот ги призна и 34-те дена што тој ги помина во притвор во Хрватска, пред да дојде во Хаг.
(Пословни дневник, Вечерњи лист - 04/04/07;
ХРТ, ХИНA - 03/04/07)
