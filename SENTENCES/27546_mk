30/06/2010
САРАЕВО, Босна и Херцеговина (БиХ) -- Советот за спроведување на мирот (ПИК) се состана во вторникот (29-ти јуни) во Сараево на дводневен состанок. 
По брифингот на министерот за безбедност, Садик Ахметовиќ, за нападот што се случи пред зори во неделата на полициската станица во Бугојно, а при кој загина еден полицарц, Одборот го осуди како „напад ... 
на институциите на оваа држава и на нашите заеднички вредности“. 
Управниот одбор истакна дека секој обид да се користи терор за да се унапредат политичките цели е неприфатлив и изрази поддршка за локалните агенции за спроведување на законот и безбедносни агенции. 
Одборот, исто така, разговараше за недостатокот на напредок во исполнувањето на сите пет цели и два услови потребни за затворање на Канцеларијата на високиот претставник. 
Од другите теми беше дискутирано за кандидатура на БиХ за пристапување во НАТО и во ЕУ, како и за политичката ситуација пред октомвриските општи избори. 
(РТРС, Срна, Фена, Sarajevo-x.com, OХР - 29/06/10)
