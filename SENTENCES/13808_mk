21/03/2006
ПРИШТИНА, Косово, Србија и Црна Гора -- Во понеделникот (20-ти март) во Приштина беше потпишан договор за зголемена поддршка на ОБСЕ за косовските проекти за човекови права, помеѓу премиерот Агим Чеку и амбасадорот на ОБСЕ, Вернер Венд. 
Договорот предвидува создавање на заедничко Централно советодавно тело за човекови права, кое ќе го сочинуваат високи советници за човекови права, кое ќе работи во рамките на избрани косовски министерства за обезбедување секојдневна помош.
Во другите вести, поранешниот косовски премиер Рамуш Харадинај, условно ослободен од Хашкиот трибунал до почетокот на неговиот судски процес за воени злосторства, во понеделникот се состана со шефот на УНМИК, Сорен Јесен-Петерсен. 
Тие разговараа за спроведувањето на меѓународно дефинираните стандарди во покраината и подобрувањето на малцинските права. 
Ова беше прво појавување на Харадинај по неодамнешната одлука на Трибуналот да му се дозволи повторно учество во политичките активности. 
(веб-страница на ОБСЕ, Косова лајв, Танјуг - 20/03/06)
