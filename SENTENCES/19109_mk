01/05/2007
AНКАРА, Турција -- Претседателите на Авганистан и Пакистан -- Хамид Карзаи и генерал Первез Мушараф -- се согласија во понеделникот (30-ти април) во Анкара да ги обединат напорите против тероризмот.
Во заедничката изјава по состанокот двајцата водачи се согласија да не им даваат засолниште, обука и финансии на терористите и елементите вклучени во субверзивни или противдржавни активности во нивните земји, и да иницираат итни активности за размена на конкретни разузнавачки информации во врска со ова“.
Претседателите, исто така, изразија загриженост за одгледувањето на афион и поврзаноста помеѓу трговијата со дрога и тероризмот.
Турскиот претседател Ахмет Неџдет Сезер беше домаќин на состанокот.
(Заман, Милијет - 01/05/07;
AП, Ројтерс - 30/04/07)
