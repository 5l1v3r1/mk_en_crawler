12/11/2007
ТАЛИН, Естонија -- Комесарот за проширување на ЕУ, Оли Рен, во неделата (11-ти ноември) рече дека целта на српските власти за добивање кандидатски статус во ЕУ до 2008 година е амбициозен, но остварлив. 
На прес-конференцијата во Талин, Рен објасна дека откако Србија ќе покаже целосна соработка со Трибуналот на ОН за воени злосторства во Хаг, ќе биде потпишан Договорот за стабилизација и асоцијација (ДСА) со ЕУ. 
Србија го парафираше својот ДСА минатата недела. 
Целосната соработка бара апсење на преостанатите бегалци, вклучително и на воениот командант на босанските Срби, Ратко Младиќ.
Во меѓувреме, српскиот обвинител за воени злосторства, Владимир Вукчевиќ, за сараевскиот весник „Дневни аваз“ изјави дека ќе поднесе оставка ако Младиќ не биде уапсен наскоро. 
Во интервјуто од неделата Вукчевиќ рече дека Младиќ им нанел „голема морална штета“ на Србите. 
(Бета, Танјуг, Б92, Дневни аваз - 11/11/07)
