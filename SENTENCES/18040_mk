16/05/2007
ЗАГРЕБ, Хрватска -- Претседателот Стипе Месиќ во вторникот (15-ти мај) рече дека одржливите враќања на малцинствата -- особено српските бегалци -- се клучен приоритет за Хрватска и се од суштинска важност за националните интереси.
Месиќ имаше свое обраќање на состанокот во Загреб, за време на кој беше претставено последното истражување на УНХЦР за процесот на враќање.
Во него се заклучува дека од 120.000 регистрирани повратници во Хрватска, 43 отсто трајно се вратиле во своите предвоени домови, 40 отсто се вратиле само за да си ја повратат сопственоста и другите права, но живеат надвор од земјата, 6 отсто сé уште не го дефинирале целосно својот статус, а 11 отсто починале од првичната регистрација.
Во другите вести од вторникот, хрватскиот Центар за акција против мините потпиша договор со градот Осиек за расчистување на мините од околните предградија.
Проектот ќе биде финансиран со преку 20.500 евра од градскиот буџет.
(Вјесник, Пословни дневник, Вечерњи лист - 16/05/07;
ХИНА, ХРТ - 15/05/07)
