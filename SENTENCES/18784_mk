06/03/2007
БРИСЕЛ, Белгија -- На состанокот во понеделникот (5-ти март) во Брисел, министрите за надворешни работи на ЕУ побараа од властите на Босна и Херцеговина (БиХ) да ги забрзаат полициските реформи, главен предуслов за потпишувањето на Спогодбата за стабилизација и асоцијација (ССА) со ЕУ.
Во изјавата по состанокот, ЕУ го поздрави формирањето на новиот Министерски совет на БиХ и ги охрабри новите власти брзо да ги исполнат трите други услови за ССА -- реформата на националната радиотелевизија РТВ, соработката со Трибуналот на ОН за воени злосторства и континуирани административни и законски реформи.
Исто така во понеделникот, премиерот на Република Српска (РС) Милорад Додик вети дека полицијата на РС ќе остане одговорна за територијата на ентитетот додека тој е на нејзиното чело.
Колебањето на РС во врска со пренесувањето на овластувањата на институциите на државно ниво е актуелната пречка за полициските реформи.
(Дневни аваз, Независне новине -- 06/03/07;
веб-страница на ЕУ, ПБС, РТРС, ДПА, АКИ -- 05/03/07)
