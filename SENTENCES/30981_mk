08/02/2011
СКОПЈЕ, Македонија -- Состанокот на политичките водачи повикани од претседателот Ѓорге Иванов заврши во понеделникот (7-ми февруари), без да се постигне чекор напред во врска со парламентарниот бојкот на опозицијата. 
Претседателот на парламентот, Трајко Вељановски, повторно ја повика опозицијата да се врати и да дискутира за несогласувањата. 
По разговорите, премиерот Никола Груевски, водач на владејачката ВМРО-ДПМНЕ, рече дека предусловот на опозицијата -- одмрзнување на банкарските сметки на А1 телевизија и ослободување на притворените за случајот -- се неприфатливи, бидејќи истите значат мешање во работата на судството. 
Бранко Црвенковски, водачот на најголемата опозициска партија СДСМ, го опиша состанокот како неуспешен. 
(МИА, Макфакс, Канал 5, Сител, Алсат М - 07/02/11)
