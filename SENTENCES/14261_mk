13/09/2005
БЕЛГРАД, Србија и Црна Гора -- Претставниците на српските и на косовските власти би можеле да се состанат в петок (16-ти септември) во Виена, на разговори околу децентрализацијата и малцинските права, како што се цитираат изјавите на претставници на УНМИК во медиумите.
Директорот за информации на УНМИК, Хуа Јианг, за Радио Слободна Европа изјави дека администрацијата на ОН во покраината ја охрабрува ваквата инцијатива.
Во разговорите, наводно, би бил вклучен српскиот министер за локална власт, Зоран Лончар, и неговиот косовски колега, Лутфи Хазири.
Во вторник шефот на УНМИК, Сорен Јесен-Петерсен, треба да се состане со водачите на косовските Срби на разговори околу процесот на децентрализација и важноста на дијалогот.
(Бета, Танјуг - 12/09/05)
