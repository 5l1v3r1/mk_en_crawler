16/08/2006
ТИРАНА, Албанија -- Министерот за правда, Алдо Бумци, од владејачката Демократска партија, го повика претседателот Алфред Мојсиу да го одобри отпуштањето на државниот обвинител Теодори Солаку, кој е обвинет од страна на владејачката коалиција за врски со организираниот криминал.
Мојсиу сé уште не презел дејства во врска со извештајот, подготвен од страна на ад хок комисија, одобрен од парламентот на крајот на минатиот месец, а во кој се препорачува смена на Солаку.
Подоцна во вторникот, канцеларијата на Мојсиу издаде соопштение во кое се вели дека е потребно повеќе време за да се провери целата документација во врска со случајот.
Солаку и опозицијата тврдат дека целиот случај е политички мотивиран.
(Албански вести - 16/08/06)
