27/01/2009
ATИНА, Грција -- Фармерите ветија дека ќе продолжат со блокадите на патиштата и границите втора недела по ред, откако разговорите во понеделникот (26-ти јануари) со министерот за земјоделство, Сотирис Хацигакис, не ги исполнија нивните барања.
На состанокот, претставниците на фармерите го отфрлија пакетот помош од 500 милиони евра, кој Хацигакис го даде како последна понуда на владата.
Патиштата и границите останаа во хаос деветти ден по ред во вторникот, при што демонстрантите продолжија да ги блокираат главните патишта и премини на границите со Бугарија, Македонија и Турција.
Блокадите го парализираа товарниот транспорт, при што демонстрантите дозволуваа премин само на расиплива стока и медицински резерви.
Бугарија бара „итна помош“ од ЕУ за повторно отворање на граничните премини со Грција и сака надоместок на загубите што ги претрпе.
(In.news, Катимерини, Вима, Та Неа, Елефтеротипија, Етнос, ДПА, Еуроњус - 27/01/09;
AНА-МПА, Алфа, СКАИ, АФП, Ројтерс, ЕУБизнис - 26/01/09)
