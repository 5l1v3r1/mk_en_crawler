04/09/2007
САРАЕВО, Босна и Херцеговина (БиХ) -- Високиот претставник Мирослав Лајчак во понеделникот (3-ти септември) се состана со највисоките српски и бошњачки водачи во земјата, Милорад Додик и Харис Силајџиќ -- во врска со полициските реформи.
Двајцата изнесоа помеки ставови во врска со ова прашање.
Спротивно на неговите претходни изјави, Додик за новинарите изјави дека предлогот на Лајчак обезбедува добра основа за преговорите, додавајќи дека е задоволен од разјаснувањето на високиот претставник.
Силајџиќ посочи дека е подготвен за преговори, додавајќи дека се чини оти по три години бесплодни разговори БиХ конечно ќе ја реструктуира полицијата.
По разговорите со Лајчак, Додик се состана со американскиот амбасадор во заминување, Даглас Мекелхани.
Тие разговараа за полициските и уставните реформи.
(Дневни аваз, Независне новине - 04/09/07;
РТРС, ПБС - 03/09/07)
