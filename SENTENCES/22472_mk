11/09/2008
БУКУРЕШТ, Романија -- Врховниот суд ја суди поранешната пратеничка на Демократско либералната партија, Мона Муска, за лажно сведочење, откако таа негираше дека работела за тајната полиција за време на поранешниот комунистички режим, објавија медиумите во средата (10-ти септември).
Националниот совет за проучување на архивите на Секуритате подоцна го докажа спротивното, и Апелациониот суд во Букурешт го потврди заклучокот.
Муска вече најави дека нема да се кандидира на ноемвриските парламентарни избори ниту како член на партија, ниту како независен кандидат, велејќи дека ја загубила довербата „во начинот на кој некои државни институции функционираат“.
Муска поднесе оставка од парламентот во март 2007 година.
(Meдиафакс, Агерпрес, Реалитатеа ТВ, Зиаре - 10/09/08)
