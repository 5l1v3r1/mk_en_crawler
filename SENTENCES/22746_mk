10/10/2008
САРАЕВО, Босна и Херцеговина (БиХ) -- Парламентот на Република Српска (РС) предупреди дека ќе ги искористи „сите средства“ за да ги заштити босанските Срби од екстремистичките коментари кои претставуваат закана за разгорување на меѓуетничките тензии во БиХ, објавија локалните медиуми во четвртокот (9-ти октомври).
Пратениците на РС не ја отфрлија можноста за референдум за независност како една можна мерка.
„РС изразува подготвеност да ги искористи сите правни и политички мерки, вклучително и правото на референдум, во одбрана на своите легитимни интереси и заштита на својот идентитет потврден со Дејтонскиот мировен договор“, се вели во извештајот подготвен од парламентот, за кој ќе се расправа на вонреднара седница в понеделник.
Се работи за изјавата на претседателот на претседателството на БиХ, Харис Силајџиќ, кој ја оспори одржливоста на Дејтонскиот мировен договор во говорот пред Генералното собрание на ОН минатиот месец.
(Дневни аваз, Независне новина, Балкан инсајт - 09/10/08)
