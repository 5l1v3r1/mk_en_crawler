15/01/2006
БЕЛГРАД, Србија и Црна Гора -- Гувернерот на Народната банка на Србија (НБС) Радован Јелашиќ ги отфрли обвинувањата на поранешниот директор на банкротираната банка КЕБ, Секула Пјевчевиќ, кој рече дека највисокиот менаџмент на НБС побарал мито од 2 милиони евра за враќање на повлечената лиценца на КЕБ.
Во саботата (14-ти јануари) Јелашиќ рече дека обвинувањата се обид за дестабилизирање на српскиот банкарски систем и дека НБС ќе поднесе тужба за клевета.
Овој скандал се случува една недела по апсењето минатата недела на вицегувернерот на БНС, Дејан Симиќ, под сомневање дека примил мито во висина од 100.000 евра за да интервенира во полза на КЕБ.
Пјевчевиќ рече дека Симиќ не е единствениот висок функционер замешан во корупција.
(Б92, РТС - 15/01/06;
Данас, Бета - 14/01/06)
