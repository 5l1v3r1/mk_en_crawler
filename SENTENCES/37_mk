06/02/2005
Од Марија Лазарова за Southeast European Times во Скопје -- 03/01/05
Southeast European Times: Кои се најсериозните проблеми и предизвици со кои се соочува македонското судство?
Ленче Софрониевска: Анализите на судството во Македонија укажуваат на негово недоволно институционално, организациско, уставно и правно регулирање. 
Несоодветното институционално позиционирање на судството подразбира негова недоволна автономија од законодавната и извршната власт, а бавноста и долготрајноста на судењата го прават судството неефикасно и предизвикуваат неспокој кај граѓаните на нашата земја. 
За развој на едно оперативно и ефикасно судство базирано врз европски правни стандарди потребно е балансирање на ваквите неповолни услови.
SE Times: Владата одобри стратегија за реформи во судството. 
Какви иновации предлага таа?
Софрониевска: Потребата за промени при селектирањето, избирањето и отпуштањето на судиите, промени во образованието на судиите и обвинителите, како и во финансирањето на судството -- заедно со промени во организациското позиционирање и должностите на судовите, поедноставување на процедурите, воведување на инфо-технолошки систем, збогатување на човечките способности и придржување до принципот на фер застапеност на етничките заедници, во согласност со европските стандарди -- се истакнати како гаранција за зајакнување на независноста на судството.
SE Times: Дали измената на начинот на кој се врши избор на судиите ја зголемува независноста на судството од извршната и законодавната власт?
Софрониевска: Досегашната практика покажа одредени аномалии во системот на избор на судии. 
Надминувањето на ваквите услови со цел да се зајакне независноста на судството бара редефинирање на позицијата, улогата и структурата на Републичкиот судски совет. 
Со уставот од 1991-та година, формирањето на посебно експертско тело за избирање на судии беше голем чекор напред во споредба со претходниот период кога македонскиот парламент директно ги избираше судиите. 
Но, тоа се покажа неефикасно бидејќи судската власт имаше споредна улога при изборот и парламентот го имаше последниот збор.
Стратегијата за реформи во судскиот систем предвидува поголемиот дел од Републичкиот судски совет да биде составен од судии избрани преку директно гласање на самите судии. 
Другиот дел од членството на Советот ќе биде избиран од страна на парламентот и на претседателот. 
На овој начин, ќе биде реализирана тенденцијата на македонското судство кон независност и самостојност, бидејќи изборот на нови судии и напредокот на постоечките судии главно ќе зависи од судството.
SE Times: Македонија честопати е критикувана за нејзиното неефикасно судство, оддолжени судски постапки и заостанати нерешени случаи. 
Мислите ли дека ова ќе се одрази врз приемот на Македонија во ЕУ?
Софрониевска: Приемот на Македонија во ЕУ е условен од успешни реформи во судството во согласност со европските и меѓународните стандарди. 
Колку побрзо ги реализираме обврските од Договорот за стабилизација и асоцијација, толку побрзо ќе станеме дел од системот членки на ЕУ и ќе функционираме како дел од европското судство.
SE Times: Најавени се уставни промени кои се однесуваат судството. 
Какви се тие промени?
Софрониевска: Независноста на судството е загрозена од системот на избор и отпуштање на судиите. 
Професионализмот при извршување на функцијата судија ќе се зајакне преку реформи системот, како и со редефинирање на организацијата и одговорноста на судовите. 
Се очекуваат уставни измени кои ќе го опфатат изборот на судии, како и составот и улогата на Републичкиот судски совет. 
Со новото уставно решение се предвидува одговорноста за решавање на ситни прекршувања во трговијата, царината, финансиските и економските трансакции да лежи кај административните тела, обезбедувајќи уставни и правни гаранции за судска заштита на граѓаните од нелегални дела на државната администрација. 
Во врска со одобрувањето на уставните измени, ќе биде предложен нов закон за прекршувања кој ќе ја одреди процедурата на административните тела и судовите.
SE Times: Според вас, дали неефикасното судство е една од главните пречки за странски инвестиции?
Софрониевска: Анализата на работењето на судовите укажува на зголемени неправилности во ефикасноста на судството. 
Тоа би можело да има негативно влијание врз директните странски инвестиции во Македонија. 
Долготрајноста на судењата која произлегува од нелегалното воспоставување на односот должник-кредитор ја покажува недовербата што странските инвеститори ја имаат во процесот на извршување на прекршените права. 
Се уште постои претстава за фаворизирање на должникот за сметка на кредиторот, како и злоупотреба на процедуралните овластувања од страна на партии вклучени во постапката. 
Покрај тоа, нема доволно соодветни архиви и документации за предавање на информации за должниците на партиите. 
Сево ова го зголемува чувството на несигурност кај странските инвеститори.
SE Times: Какво е актуелното ниво на усогласеност на македонското судство со европското и што треба да се направи за целосно усогласување?
Софрониевска: Поголемиот број национални закони за судството кои треба да бидат приспособени на правните акти на ЕУ се веќе донесени, меѓу кои законот за независен судски буџет, законот за функцијата на јавното обвинителство, амандмани на кривичниот законик, законот за кривична постапка и законот за судска постапка. 
Усвојувањето на Стратегијата за реформи во судството предвидува завршување на целата група релевантни закони до крајот од 2005 година, со цел да се изгради функционален систем базиран врз европските правни стандарди. 
Неопходни се амандмани на Законот за судовите во однос на организацијата на судството, како и нов закон за админстративни спорови кој ќе го префрли овој проблем во одговорност на друг првостепен суд. 
Неопходно е и донесување на закон за прекршоци, како и поефикасно спроведување на законите.
SE Times: Која се очекува да биде улогата на државното училиште за судии?
Софрониевска: Отворањето на државно училиште за обрзование на судии и јавни обвинители е приоритетен закон одреден во Стратегијата за реформи во судството. 
Условите за запишување ќе бидат законски одредени и базирани врз претходна проверка на професионалните квалитети на дипломирани адвокати. 
На овој начин, ќе биде подготвен образован кадар на идни судии и само кандидатите кои го завршиле ова училиште ќе можат да бидат избрани за судии.
SE Times: Колку доследно Македонија го применува принципот на фер и соодветна застапеност на зедниците во судството?
Софрониевска: Амандманите на Законот за судии предвидуваат обезбедување на соодветна и фер застапеност на граѓаните од сите заедници, без притоа да бидат прекршени критериумите одредени со законот. 
За да се спроведе оваа одредба и да им се овозможи на припадниците на етничките заедници да го користат својот јазик во судските постапки, треба да биде направена анализа на потребата од припадници на етничките заедници во македонските судови, заедно со финансиски проценки. 
Преземени се мерки и одредени се средства во државниот буџет за 2005 година за вработување на 200 припадници на етничките заедници во судската администрација. 
Во исто време, имплементацијата на уставните и правните одредби за застапеност на припадниците на етничките заедници во судовите ќе продолжи и понатаму.
Кога се предлагаат кандидати за судии, посебно внимание се посветува на принципот на праведна и соодветна застапеност на зедниците, посебно во однос на изборот на судии во сите судски случаи во Македонија. 
Во 2004 година Републичкиот судски совет предложи -- а парламентот избра -- 47 судии. 
Тринаесет беа припадници на албанската етничка заедница, еден беше припадник на српската заедница, а еден беше од турската заедница. 
Тоа значи дека 30 отсто од предложените кандидати беа припадници на етнички заедници.
