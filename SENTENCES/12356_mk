12/01/2005
СОФИЈА, Бугарија -- Официјалните претставници во вторникот (11-ти јануари) објавија дека Вашингтон е заинтересиран за четири или пет воени капацитети во Бугарија кои би можелa да ги користи американската војска. 
На почетокот од дводневната посета на Бугарија, генерал Џејмс Л. 
Џонс, командантот на врховните сили на НАТО за Европа и шеф на Американската команда за Европа, рече дека плановите предвидуваат мали „мобилни бази“, кои би можеле да се користат за операции од страна на силите на НАТО за брза реакција. 
Неговата следна посета ќе биде на капацитетите во Романија.
Во другите вести од вторникот, партнерите во владејачката коалиција, НДС-II и Движењето за правата и слободите изразија подготвеност за ревизија на некои текстови од изменетиот закон за политичките партии, на кои претседателот Георги Парванов стави вето на крајот од изминатиот месец. 
Владејачката коалиција соопшти дека ќе ги почитува приговорите на Парванов за некои одредби. 
(24 Часа - 12/01/05; бТВ, Медиапул, АП, АФП, БНР - 11/01/05)
