12/06/2005
САРАЕВО, Босна и Херцеговина (БиХ) -- Високиот претставник Педи Ешдаун вели дека оваа недела во Брисел ќе разговара за евентуалните мерки против Република Српска (РС) со највисоките официјални претставници на ЕУ.
Во интервјуто објавено во бањалучкиот весник „Независне новине“ во саботата (11-ти јуни) Ешдаун укажува на тоа дека РС би можела да се соочи со ограничена финансиска помош од ЕУ поради блокирањето на полициските реформи во БиХ, кои се смета дека се од клучна важност за интеграцијата во ЕУ.
Ешдаун, исто така, го повика премиерот на БиХ Аднан Терзиќ да го реши својот конфликт со министерот за надворешни работи, Младен Иваниќ.
Терзиќ неодамна ја прифати оставката на Иваниќ, шестмесеци откако тој ја понуди поради одделно назначување на високо ниво.
(Независне новине, РТРС - 11/06/05)
