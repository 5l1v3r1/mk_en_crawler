16/02/2010
САРАЕВО, Босна и Херцеговина (БиХ) -- Високиот претставник Валентин Инцко во понеделникот (15-ти февруари) ја информираше американската конгресна делегација за пречките со кои се соочува БиХ во својот реформски процес. 
Тој инсистираше на тоа дека територијалниот интегритет нема да биде доведен во прашање и дека нејзината иднина како членка на ЕУ и НАТО нема да биде загрозена со неодговорност или опструктивна политика.
Во другите вести, премиерот Никола Шпириќ во понеделникот се состана со членовите на делегацијата на Европскиот парламент (ЕП) за односи со Југоисточна Европа и побара од нив да ги поддржат напорите на БиХ за визната либерализација со ЕУ. 
По разговорите во Сараево, пратеничката на ЕУ, Тања Фајон, рече дека БиХ треба да биде вклучена во безвизниот режим до јули. 
(БХРТ, Политика, Б92, РТРС, Срна, Танјуг, Дневни аваз, Онаса, Фена - 15/02/10)
