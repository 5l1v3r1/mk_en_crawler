09/07/2010
САРАЕВО, Босна и Херцеговина (БиХ) -- Околу 5.000 луѓе се упатија кон источна Босна и Херцеговина во четвртокот (8-ми јули), во рамките на мировниот марш по повод 15-годишнината од масакрот во Сребреница. 
Меѓу учесниците се претставници на невладини организации од Србија и луѓе од шест европски држави. 
Учесниците, кои тргнаа од селото Незук, ќе изодат повеќе од 100 километри до меморијалниот центар Поточари, каде што ќе се одржи главната комеморативна церемонија в недела. 
Остатоците на 775 новоидентификувани жртви ќе бидат закопани истиот ден на гробиштата во Поточари. 
Десетици илјадници луѓе се очекува да присуствуваат на церемонијата. 
(БХРТ, Ослобоѓење, Срна, Dnevnik.ba, AП - 08/07/10)
