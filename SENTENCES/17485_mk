31/01/2007
ХАГ, Холандија -- Главната обвинителка на ОН, Карла дел Понте, во вторникот (30-ти јануари) објави дека планира да се повлече по истекувањето на нејзиниот мандат во септември. 
Говорејќи пред новинарите, таа изрази надеж дека воените водачи на босанските Срби Радован Караџиќ и Ратко Младиќ ќе бидат уапсени дотогаш. 
Таа, исто така, ја повика ЕУ да продолжи со притисокот врз Белград за соработка во потрагата по осомничените за воени злосторства, посочувајќи дека се противи на какво било продолжување на разговорите за Спогодбата за стабилизација и асоцијација со Србија додека земјата не ги ги исполни своите обврски.
Дел Понте призна дека и покрај тоа што Младиќ е најверојатно на дофат на српските власти, не се знае ништо за тоа каде се наоѓа Караџиќ. 
Таа, исто така, ја потврди својата разочараност дека поранешниот југословенски претседател Слободан Милошевиќ почина пред да заврши неговиот судски процес. 
(AП, Swissinfo, Бета, Б92, Pincom.info, Taнјуг - 30/01/07)
