03/05/2007
БУКУРЕШТ, Романија -- Парламентот во средата (2-ри мај) го изгласа законот со кој на САД им се дозволува да распоредат 3.000 војници во четири романски воени бази. 
Десетгодишниот договор беше потпишан во декември 2005 година. 
Во обраќањето пред пратениците премиерот Калин Попеску Таричеану ја истакна широката јавна поддршка за присуството на американските војници во земјата.
Исто така во средата, суспендираниот претседател Трајан Башеску рече дека ако загуби на референдумот за отповикување подоцна овој месец, тој ќе ја напушти политиката. 
Парламентот го отвори патот за распишување референдум минатата недела, во врска со наводите дека Башеску го прекршил уставот. 
(Гардијанул, Nine o'clock - 03/05/07; AП, Ромпрес, Медиафакс - 02/05/07)
