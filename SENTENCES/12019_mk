14/04/2005
БАЊА ЛУКА, Босна и Херцеговина (БиХ) -- За време на посетата на Бања Лука во средата (13-ти април) високиот претставник на меѓународната заедница во БиХ Педи Ешдаун рече дека политичките разговори за клучните полициски реформи ќе започнат на 24-ти април, а решението се очекува до 19-ти мај.
На состанокот со претседателот на Република Српска (РС) Драган Чавиќ, Ешдаун потврди дека додека РС остварува видлив напредок во соработката со Хашкиот трибунал, реструктуирањето на полицијата претставува последниот услов што треба да се исполни за зајакнување на напорите на БиХ за интеграција во ЕУ.
Тој ги отфрли како шпекулативни гласините дека ќе ги укине министерствата за внатрешни работи на ентитетот - нешто на што Бања Лука се спротивставува.
(Независне новине, Дневни аваз - 14/04/05;
Фена, РТРС - 13/04/05)
