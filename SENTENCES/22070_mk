20/10/2008
ЛОНДОН, Велика Британија -- Поранешниот специјален претставник на ОН за Косово, Марти Ахтисари, во неделата (19-ти октомври) рече дека Србија мора да се согласи со независноста на Косово ако сака да пристапи во ЕУ. 
Белград нема опција освен да го прифати ова, му рече Ахтисари на Грегоријан. 
„Не можете да й ги бодите очите на ЕУ [истовремено] велејќи дека сакате да пристапите во ЕУ“, истакна тој. 
Не е важно тоа што само 51 земја од 192 членки на ОН ја признаа независноста на Косово, додаде тој, велејќи: „Повеќе од 65 отсто од богатите земји во светот го признаа Косово. 
Тоа е важно“. 
Ахтисари доби Нобелова награда за мир пред десет дена за неговите дипломатски напори во текот на изминатите три децении, вклучително и за работата во врска со Косово. 
(Зери, Косова Сот, Експрес - 20/10/08; Гардијан, Танјуг, Б92, Макфакс - 19/10/08)
