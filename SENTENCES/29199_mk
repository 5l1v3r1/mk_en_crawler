05/05/2010
AНКАРА, Турција -- Парламентот во вторникот (4-ти мај) одобри една од преостанатите две најкритични точки од пакетот уставни реформи предложени од владејачката Партија на правдата и развојот (АКП). 
Членот 17, кој предвидува реструктуирање на Уставниот суд, беше усвоен со 337 наспрема 69 гласови. 
Гласовите за поддршка беа доволни да се вклучи членот во можен референдум за целиот реформски пакет. 
АКП ги интензивираше напорите за обезбедување на усвојувањето на преостанатите членови, од кои еден е отежнување на затворањето на партиите, кој падна со тесна разлика претходно оваа недела. 
Тоа ја поттикна главната опозициска Републиканска народна партија да ја разгледа можноста за поддршка на целиот пакет амандмани ако другите контроверзни членови во врска со Уставниот суд и Врховниот одбор на судии и обвинители, бидат исто така отстранети. 
(Заман, Ватан, Сабах - 05/05/10; Ројтерс - 04/05/10)
