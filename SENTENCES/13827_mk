18/12/2005
СКОПЈЕ, Македонија -- Македонците во саботата (17-ти декември) го прославија новодобиениот кандидатски статус во ЕУ со забава во центарот на Скопје. 
Во своето обраќање пред граѓаните на државата претседателот Бранко Црвенковски рече дека Македонија доби јасно признание за постигнатиот напредок и потврда на својот демократски капацитет. 
Истовремено, тој предупреди дека новиот статус претставува „исклучителна одговорност за продолжување со уште поголема посветеност по истиот курс“. 
Премиерот Владо Бучковски, исто така, ја истакна важноста на продолжувањето со реформите.
Европските водачи ја донесоа одлуката за статусот на Македонија во петокот, откако успеаја да постигнат согласност за буџетот на блокот од 25 држави за периодот 2007-2013 година. 
Тие се согласија дека Скопје постигна значителен напредок, но предупредија дека кога ќе се носи конечната одлука за кандидатурата на земјата ќе биде земен предвид капацитет на ЕУ за приклучување на нови земји. 
Конкретните разговори за пристап има мала шанса да започнат додека ЕУ не одржи дебата за своето идно проширување, која најверојатно ќе се одржи во 2006 година. 
(AП, АФП, Ројтерс, Блумберг, А1 ТВ, Макфакс, Телма ТВ - 17/12/05; EУ Обсервер - 16/12/05)
