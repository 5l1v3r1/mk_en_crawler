14/10/2009
Статуа висока 3,4 метри, на поранешниот американски претседател Бил Клинтон, беше откриена во петокот (9-ти октомври) на булеварот Клинтон во Приштинa.
Самиот Клинтон се очекува да присуствува на инаугурацијата на почетокот од ноември.
Агим Реџепи, косовскиот претседател на здружението Пријатели на САД, рече дека идејата за статуата ја дал скулпторот Изеир Мустафа, а била финансирана од една комерцијална банка.
Осмиот Албански театар Дебар 2009, беше отворен во понеделникот (12-ти октомври).
Театарски групи од Mакедонија, Албаниј a и Косовo ќе ја забавуваат публиката во Дебар, Македонија, до сабота.
Педесетичетвртиот Меѓународен саем на книгата во Белград ќе се одржи од 26-ти октомври до 1-ви ноември.
Грција ќе биде земја-гостин на настанот.
Меѓу учесниците има издавачки куќи од Шведска, Јапонија, Канада, Кина, Русија, Германија, Франција, Италија, Австрија, Шпанија, Португалија, Израел, Бразил и Иран.
Австрискиот парламент е домаќин на изложбата на 16 македонски уметници, што ќе трае до 30-ти октомври.
Изложбата, наречена Синестасија, ја организираше македонскиот Музеј на современа уметност.
Организаторите планираат да ги претстават уметничките дела во Прага, Истанбул, Лондон и Париз следната година.
Двајца млади српски пијанисти, Милош Михајловиќ и Владимир Милошевиќ, ја освоија престижната награда на меѓународниот натпревар за пијано Саутерн хајлендс во Сиднеј, објави во вторникот (13-ти октомври) Факултетот за музичка уметност.
Михајловиќ ја освои првата награда, а Милошевиќ третата.
Хрватскиот главен град беше домаќин на 18-тиот Загребски маратон во неделата (11-ти октомври).
Неколку илјадници тркачи учествуваа на настанот, кој вклучуваше три натпревари -- класичен маратон од 42 километри, еден полумаратон од 22 километри и трка од 2 километри.
Американскиот актер Џејмс Белуши доби албанско државјанство на церемонијата што ја организираше претседателот Бамир Топи во петокот (9-ти октомври).
Белуши е син на албански имигрант од Корча.
Тој настапи на отворениот настан во Тирана во саботата.
(Разни извори – 07/10/09-14/10/09)
