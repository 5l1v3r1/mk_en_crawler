19/02/2008
НИКОЗИЈА, Кипар -- Водачот на кипарските Турци, Али Талат, во понеделникот (18-ти февруари) изјави дека е подготвен да ги продолжи заедничките напори со следниот претседател за постигнување „праведно и сеопфатно решение“ за кипарското прашање. 
Тој го изјави ова еден ден откако актуелниот претседател Тасос Пападопулос загуби од двајцата други кандидати во првиот круг од претседателските избори. 
Конзервативецот Јоанис Касулидес и комунистичкиот водач Деметрис Христофиас ќе се соочат повторно на 24-ти февруари. 
Во изјавата по објавувањето на официјалните избори резултати, Талат вели дека поразот на Пападопулос носи надеж за продолжување на разговорите за повторно обединување помеѓу двете заедници. 
На рефендумот во 2004 година Пападопулос помогна во убедувањето на кипарските Грци да го отфрлат предлогот на ОН, чија цел беше ставање крај на неколкудецениската поделба. 
(Фамагуста газете, Заман - 19/02/08; Ксинуха, Џрнал оф тркиш викли, НТВ - 18/02/08)
