31/05/2010
AНКАРА, Турција -- Премиерот Реџеп Тајип Ердоган во неделата (30-ти мај) ја откажа посетата на Аргентина, откако Буенос Аирес го запре откривањето на споменик на основачот на модерна Турција, Мустафа Кемал Ататурк. 
Министерството за надворешни работи за ова го обвини „непријателското“ мешање на ерменските лобисти и рече дека се надева оти аргентинските власти ќе работат на отстранување на сенката фрлена на билатералните односи. 
Аргентинската претседателка Кристина Кирчнер, наводно, му телефонирала на Ердоган да објасни дека централната влада не може да ја промени одлуката на градската власт. 
Отфрлајќи ја Аргентина од својата агенда за Латинска Америка, тој планирал да отпатува директно за Чиле во понеделник од Бразил, но наместо тоа отпатувал дома заради решавање на кризата со Израел. 
(ББС, Ројтерс - 30/05/10)
