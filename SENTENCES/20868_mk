06/02/2008
СОФИЈА, Бугарија -- Опозицијата во вторникот (5-ти февруари) објави дека ќе поднесе иницијатива за недоверба против владата подоцна оваа недела, во врска со скандалот во Републичкиот фонд за патната инфраструктура. 
Двајца високи функционери на фондот се фатени како примаат големо мито на крајот од минатиот месец. 
Истрагата што следеше покажа дека директорот на фондот, Веселин Георгиев, му доделил договори во висина од 61,4 милиони евра на претпријатие во кое неговиот брат се наоѓа на висока позиција. 
Георгиев поднесе оставка. 
Другата причина за планираната иницијатива за недоверба е неодамнешниот привремен извештај на Европската комисија, која ја критикуваше Бугарија за недостаток на напредок во борбата против корупцијата и организираниот криминал.
Во другите вести, премиерот Сергеј Станишев во вторникот се состана со унгарскиот претседател во посета на земјата, Лажло Сољом. 
Тие разговараа за позициите на нивните земји во врска со актуелните прашања, како што е статусот на Косово и политиката на ЕУ во врска со Западен Балкан. 
Станишев и Сољом изразија слични ставови во врска со двете прашања. 
(бТВ, News.bg, Нетинфо, БГНЕС, Дневник, БНР - 05/02/08)
