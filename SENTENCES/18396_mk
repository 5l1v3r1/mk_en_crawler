12/06/2007
ХАГ, Холандија -- Трибуналот на ОН за воени злосторства во вторникот (12-ти јуни) го осуди поранешниот водач на хрватските Срби Милан Мартиќ на 35 години затвор за убиство, тортура и прогон на несрпското население во Хрватска.
Поранешниот претседател на отцепената држава Српска Краина беше, исто така, прогласен за виновен за издавањето наредба за неселективното дводневно бомбардирање на Загреб во мај 1995 година, во кое седум лица беа убиени, а стотици други беа повредени.
Сепак, Мартиќ беше ослободен од обвинението за истребување.
(РТРС, АП, Ројтерс - 12/06/07)
