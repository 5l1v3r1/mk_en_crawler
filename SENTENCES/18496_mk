09/04/2007
АНКАРА, Турција -- Парламентарна комисија го одобри нацрт-законот со кој на владата й се дава право да го блокира пристапот до веб-страниците што објавуваат јавна содржина со која се навредува споменот на Кемал Ататурк, основачот на модерната турска република.
Овој потег се случи неколку недели откако судот нареди пристап до ЈуТјуб да биде блокиран поради видео-снимките со неповолни коментари за Ататурк.
Таа забрана траеше само два дена.
Каков било обид за усвојување нова легислатива би можел да доведе до проблеми во разговорите на Турција за пристап во ЕУ.
Во другите вести, двајца турски инженери беа киднапирани во Нигерија, објави локалната полиција во саботата (7-ми април).
Мажите, кои работеле за италијанска нафтена фирма, беа киднапирани додека возеле на состанок во градот Порт Харкорт.
Голем број киднапирани жртви во Нигерија се ослободени со откуп.
(AФП, АП - 07/04/07)
