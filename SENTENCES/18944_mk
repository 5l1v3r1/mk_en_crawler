04/07/2007
БЕЛГРАД, Србија -- Кристина Галах, портпарол на шефот за безбедност на ЕУ, Хавиер Солана, во вторникот (3-ти јули) изјави дека Брисел сака консензусот за статусот на Косово да биде постигнат што е можно побргу. 
Во изјавата за српската државна телевизија таа рече дека блокот поддржува брзо усвојување на нова резолуција од страна на Советот за безбедност на ОН, врз основа на планот на поранешниот претставник на ОН Марти Ахтисари, кој повикува на надгледувана независност. 
„Иднината на Балканот зависи од Европа, а не од Русија“, локалните медиуми ја цитираа нејзината изјава во врска со противењето од страна на Москва на планот на Ахтисари. 
Таа додаде дека ЕУ ќе ја преземе одговорноста и ќе донесе одлука за Косово ако Русија продолжи со своето противење, иако истакна дека секој потег на ЕУ ќе зависи од согласноста на Советот за безбедност.
Исто така, кинескиот амбасадор во ОН, Ванг Гуангија, рече дека Советот за безбедност ќе чека Русија и САД да ги надминат разликите во врска со Косово пред да преземе нови чекори. 
(РТС, Танјуг, Бета, Б92, РИА Новости - 03/07/07)
