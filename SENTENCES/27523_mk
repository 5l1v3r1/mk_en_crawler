28/11/2010
САРАЕВО, Босна и Херцеговина (БиХ) -- Претставник на ОН во петокот (26-ти ноември) го осуди бавното темпо на судските процеси за силување од босанскиот конфликт во периодот 1992-1995 година.
Маргот Валстром, специјален претставник на генералниот секретар на ОН за сексуално насилство во конфликт, рече дека во Сараево, од околу 50.000 до 60.000 случаи на сексуално насилство, само за 12 се водат судски постапки.
Трибуналот на ОН го признава сексуалното насилство како воено злосторство.
Валстром беше во тридневна посета на БиХ, каде што се состана со владините претставници, претставниците на граѓанското опшество и жртвите на сексуалното насилство.
(Фенa, sarajevo-x.com, AП, АФП - 26/11/10)
