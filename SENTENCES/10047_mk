23/07/2004
Од Гелу Трандафир за Southeast European Times во Букурешт - 23/07/04
За време на посетата на САД оваа недела романскиот премиер Адријан Настасе го увери претседателот ЏорY В. Буш за "константната поддршка на Романија" во војната против тероризмот, како и за неговата лична поддршка на визијата на Буш "не само за општите прашаoа, туку и за специфичните прашаoа на мошне сложениот процес на промени во Ирак".
По нивниот состанок во средата (21-ви јули) Настасе за новинарите изјави дека понудил "одлична локација за американските воени бази", додавајќи дека одлуката за ова ќе биде донесена наскоро.
Буш ја пофали решеноста на Романија за борба против тероризмот и нејзината поддршка за процесот на реконструкција и демократизација во Ирак.
"Разговаравме околу потребата за продолжуваoе на заедничката работа за ширеoе на слободата и оттаму и на мирот во конфликтните делови на светот", рече тој.
Романија моментно има мисии во Босна и Херцеговина, Косово и Авганистан, како и воено присуство од 700 припадници во Ирак.
Во врска со трговијата, Настасе побара од Буш да прогласи дека "Романија е добро место за инвестираoе".
Американскиот претседател побара продолжуваoе со економските реформи, истакнувајќи дека билатералната економска соработка ќе биде зајакната со подобруваoето на условите на пазарот.
За време на тридневната посета на САД, Настасе се состана со бизнис водачи, оствари разговори со министерот за одбрана, Доналд Рамсфелд, како и со државниот секретар Колин Пауел, а претседаваше и со состанокот на Советот на безбедност на ОН.
Тој, исто така, се состана со генералниот секретар на ОН, Кофи Анан.
Според аналитичарите, посетата делумно имаше за цел обновуваoе на политичкиот кредибилитет на Настасе, по слабите резултати на владејачката Социјалдемократска партија на локалните избори минатиот месец и расправијата со претседателот Јон Илиеску, основачот на партијата.
За време на престојот во Oујорк Настасе рече дека тој е "95 отсто подготвен" за учество на претседателските избори на есен.
"Ако анкетите и анализите покажуваат -- како што сметаат некои од моите колеги -- дека јас сум најдобар кандидат од мојата партија, тогаш, секако, ќе се кандидирам", се цитираат неговите зборови.
