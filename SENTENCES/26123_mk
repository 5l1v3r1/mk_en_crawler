14/10/2009
БЕЛГРАД, Србија -- Министерот за внатрешни работи, Ивица Дачиќ, во вторникот (13-ти октомври) изрази задоволство од тековните разговори во врска со визната либерализација. 
Експертската мисија на Европската комисија (ЕК) во понеделникот допатува во Белград, каде што ќе остане до петок, за да го процени напредокот на Србија во исполнувањето на критериумите потребни за безвизен режим кон земјите-членки на ЕУ. 
Експертите ќе го поднесат извештајот до ЕК, која, од своја страна, ќе донесе одлука околу ова прашање во средината на ноември и ќе го проследи до министрите за внатрешни работи на земјите на ЕУ. 
(Блиц, Танјуг, Фена, Радио Слободна Европа, Б92, Бета, Меѓународни Радио Србија - 13/10/09)
