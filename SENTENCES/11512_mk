20/04/2005
БАЊА ЛУКА, Босна и Херцеговина (БиХ) -- Претседателот на Република Српска (РС), Драган Чавиќ, во вторникот (19-ти април) изјави дека нема причина за смена на министерот за одбрана на РС, Милован Станковиќ, во врска со контроверзното однесување на армиските регрути за време на положувањето на свечена заклетва. 
Станковиќ в среда треба да поднесе извештај за ова прашање до НАТО и Канцеларијата на високиот претставник. 
Регрутите ја исвиркаа босанската химна и дадоа заклетва само за Република Српска, а не за двата босански ентитети.
Во другите вести, претставниците на босанските и црногорските агенции за безбедност во вторникот потпишаа договор за соработка во борбата против перењето пари. 
Овој документ предвидува соработка во извештаите на собирање и анализа на статистичките податоци, како и размена на податоци за финансиски истраги.
Исто така во вторникот, босанска парламентарна делегација започна дводневна посета на Албанија. 
Фокусот на посетата е ставен на зајакнувањето на билатералната соработка, а особено економските врски. 
(Независне новине, Дневни аваз, РТРС - 20/04/05; РТРС, ПБС БиХ, НТВ Хајат, Бета, веб-страница на албанскиот претседател - 19/04/05; BBC - 18/04/05)
