26/12/2006
БЕЛГРАД, Србија -- Сослушувањето на 11-те обвинети, на судењето во Белградскиот второстепен окружен суд за наводно помагање на обвинетиот Ратко Младиќ, беше повторно започнато во понеделникот (25 декември) заради промени на советот на судии. 
Еден од членовите беше заменат поради здравствени причини. 
Во понеделникот обвинетите повторно се изјаснаа како невини. 
Четирите сведоци -- пензионираниот офицер на поранешната Југословенска Армија, Јован Лаловиќ, поранешниот припадник на армијата Маѓан Кенјиќ офицерот во армијата на Република Српска Ново Буха и бизнисменот Владимир Пурковиќ -- исто така повторно сведочеа.
Минатата недела, судот им одобри привремено ослободување на пет од обвинетите -- Јован Ѓого, Станко Ристиќ, Љиљана Васковиќ, Саша Бадњар и Благоја Говедарица -- кои беа во притвор од започнувањето на процесот во септември. 
Во понеделникот, министерот за правда Зоран Стојковиќ рече дека одлуката нема да го доведе во опасност судскиот процес. 
(Данас - 26/12/06; РТС, Бета, Б92, Танјуг - 25/12/06)
