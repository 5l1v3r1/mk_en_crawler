22/09/2006
СОФИЈА, Бугарија -- Министерот за одбрана, Веселин Близнаков, во средата (20-ти септември) објави дека Бугарија и САД ќе потпишат околу 13 дополнителни договори кои ќе го регулираат заедничкото користење на неколкуте воени бази во Бугарија.
Близнаков рече дека официјални претставници од Европската команда на САД (ЕУКОМ) ќе ја посетат Бугарија следната недела за да ја подготват потребната документација.
Новите договори ќе ги покриваат дополнителните прашања како што се:
заштитата на животната средина, заедничката обука и планирање, како и царинските контроли.
Во другите вести, судиите на бугарскиот Врховен суд го избраа Благовест Пунев за местото судија на Уставниот суд.
Тој беше заменик-претседател на Врховното обвинителство за казација.
Новата функција Пунев ќе ја преземе на 3-ти октомври, како дел од ротацијата на четирите судии.
(Сега - 22/09/06;
Новините, Медиапул, Дневник - 21/09/06)
