19/10/2010
АТИНА, Грција -- Парламентарната комисија во понеделникот (18-ти октомври) објави дека петмина поранешни министри од претходната влада предводена од Нова демократија треба да бидат обвинети за неколку размени на земјиште, вклучително и еден манастир.
Комисијата што го испитува скандалот препорача Теодорос Русопулос, Петрос Дукас, Евангелос Басиакос, Александрос Контос и Јоргос Вулгаракис, да бидат обвинети за неколку прекршоци, вклучително и злоупотреба на службената должност, измама и нарушување на јавниот интерес.
Парламентот ќе гласа за препораките следниот месец.
Истрагата откри дека договорите, во кои манастирот Ватопеди, стар 1.000 години, добил недвижен имот од прва категорија во замена за рурално земјиште со многу пониска вредност, ги чинеле даночните обврзници околу 100 милиони евра.
Петмината поранешни владини министри и манастирот негира какви било малверзации.
(AП, ББС, Нет ТВ, Мега ТВ, АФП, Ројтерс - 18/10/10)
