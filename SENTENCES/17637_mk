28/03/2007
БРИСЕЛ, Белгија -- Комитетот за надворешни работи на Европскиот парламент (ЕП) во вторникот (27-ми март) усвои резолуција за напредокот на Хрватска во процесот на интеграција во ЕУ, посочувајќи можен датум на влез уште во 2009 година. 
Одобрувањето на документот, подготвен од страна на известувачот на ЕП за Хрватска, Ханес Свобода од Австрија, претставува прва официјална изјава од страна на една институција на ЕУ во која се потврдува евентуален ран пристап. 
(Вечерњи лист, Вјесник - 28/03/07; ХИНA - 27/03/07)
