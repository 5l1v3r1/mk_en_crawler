02/04/2007
АТИНА, Грција -- Владата во петокот (30-ти март) одлучи да ги прекине до 13-ти април сите спортски настани во земјата, по хулиганските судири кои резултираа со една жртва во четвртокот.
Дваесетипетгодишниот Михалис Филопулос почина од повредите здобиени во насилството што избувна помеѓу околу 300 поддржувачи на локалните спортски клубови Олимпиакос и Панатинаикос, кои изминатиот викенд требаше да одиграат натпревар во одбојка за жени.
Уапсени беа околу 13 лица.
Полицијата изврши претрес во 11 клубови на обожаватели во Атина и заплени одредена количина оружје.
По инцидентот владата се состана на итна седница, при што донесе одлука да ги прекине сите професионални тимски спортови со цел да се спречи евентуално понатамошно насилство.
Олимпиакос и Панатинаикос, чии натпревари за изминатиот викенд беа одложени, во петокот објавија соопштенија во кои го осудуваат насилството.
(Елефтерос Типос, Апогевматини - 02/04/07;
Катимерини, АНА-МПА, ЕРT - 31/03/07)
