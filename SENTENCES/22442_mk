14/11/2008
AНКАРА, Турција -- Шест тинејџери се соочуваат со можна затворска казна во траење до 23 години заради тероризмот, откако наводно учествувале во курдските сепаратистички протести минатиот месец, според судските документи објавени во четвртокот (13-ти ноември). 
Тинејџерите, сите на возраст од 13 или 14 години, се соочуваат со обвиненија за вршење кривични дела во име на терористичка организација, пренесување терористичка пропаганда и уништување јавен имот во врска со насилничките протести за време на посетата на Дијарбакир во октомври на премиерот Реџеп Тајип Ердоган. 
Нивното судење се одржува во суд за малолетници, но тие се соочуваат со исти казни како за возрасни.
Во другите вести, седум лица загинаа во централниот регион Ербаа кога нивниот минибус падна во клисура од 15-метри висок мост. 
Две други лица преживеаја со повреди. 
Инспекторите велат дека возачот изгубил контрола над возилото. 
(Ројтерс, новинска агенција Анадолу, НТВ - 13/11/08)
