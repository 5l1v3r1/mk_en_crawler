10/10/2003
СКОПЈЕ, Македонија -- Претседателот Борис Трајковски во четвртокот (9-ти октомври) уште еднаш потврди дека Македонија очекува да добие јасен сигнал следната година дека ќе биде поканета да пристапи во НАТО во 2006 година.
Во интервјуто за јапонскиот дневен весник <I>Keizai Shimbun</I>, тој рече дека Скопје ја реорганизира својата војска, со цел на време да го исполни критериумот за членство во НАТО.
Тој додаде дека пристапот на Македонија ќе ја зајакне сигурноста во Југоисточна Европа.
Запрашан во врска со инцидентите што повторно почнаа да се случуваат во поранешните кризни региони, Трајковски рече дека нив ги предизвикуваат мали групи, кои немаат поддршка од страна на локалното население.
(MИА - 09/10/03)
