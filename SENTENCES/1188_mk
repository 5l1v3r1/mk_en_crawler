09/09/2008
Американскиот дипломат и архитект на Дејтонскиот договор Ричард Холбрук во неделата (7-ми септември) допатува во Косовo. 
„Сум бил тука 15 пати, но за првпат доаѓам во [независно Косовo]“, рече Холбрук во Приштина. 
Во вторникот, по состанокот со премиерот Хашим Тачи, Холбрук ги отфрли споредбите на Косово со отцепените грузиски провинции. 
Тој, исто така, рече дека Србија треба да добие членство во ЕУ „само откако ќе ја признае независноста на Косово“.
***
Романијa постигна значителен напредок кон остварувањето на безвизен патен режим со Канада, објави во неделата (7-ми септември) романската амбасадорка во Отава, Елена Стефои. 
Оценката на канадските власти во април покажа дека Романија ги подобрила своите резултати во три основни области -- бројот на одбиените апликации за добивање виза, бројот на патувањата за Канада подолги од законското временско ограничување и бројот на апликации за бегалски статус. 
„Канадските власти ги признаваат остварувањата на Романија“, рече Стефои.
***
Tурскиот претседател Абдула Ѓул и неговиот ерменски колега, Серж Сархсјан, ветија напори за надминување на неколкудецениското непријателство помеѓу двете земји. 
Во саботата (6-ти септември) двајцата водачи се состанаа на историски разговори во Јереван. 
Посетата на Ѓул на Ерменија беше прва на еден турски шеф на држава на соседната земја.
***
Кипарскиот претседател Деметрис Христофиас во петокот (5-ти септември) рече дека на Кипар му треба да се одвои од Грција и Tурција. 
„Кипарците не можат повеќе да прифатат туторство. 
Време е да се прекинат врските со татковините“, рече Христофиас во Стокхолм, каде што се состана со шведскиот премиер Фредрик Реинфелд. 
Христофиас додаде дека според едно кипарско решение, тој е подготвен да им дозволи на 50.000 турски доселеници да станат државјани, но остатокот ќе мора да одат дома. 
„Имаме свои граници“, рече тој.
***
Tурскиот премиер Реџеп Тајип Ердоган учествуваше на петстраниот самит во Сирија во четвртокот (4-ти септември) на разговори околу настаните на Блискиот Исток. 
Сирискиот претседател Башар ал-Асад беше домаќин на состанокот како актуелен претседател на Арапската лига. 
Францускиот претседател Николас Саркози, чија земја претседава со ЕУ и Емир Шеик Хамад бин Калифа ал-Тани од Катар, кој претседава со Советот за соработка на Заливот, беа другите двајца учесници. 
Ердоган рече дека се надева оти израелско-сириските разговори наскоро ќе дадат позитивни резултати.
***
Водачот на Сојузот за иднината на Косовo (AАК) и поранешен косовски премиер Рамуш Харадинај минатата недела ја посети Aлбанијa. 
Тој се состана со премиерот Сали Бериша во Тирана, каде што му честиташе на Бериша за поканата што Албанија ја доби за влез во НАТО и широките реформи на владата. 
„Признавањето на независноста на Косово ... 
покажува дека напредок може да се постигне ако се дејствува зрело“, рече Бериша по состанокот.
(Разни извори -- 02/09/08-09/09/08)
