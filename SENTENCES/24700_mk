06/07/2009
AТИНА, Грција -- Полицијата разби голема криминална група вклучена во платени убиства, бомбашки напади, изнудување пари и киднапирања, објавија локалните медиуми во неделата (5-ти јули). 
Два дена претходно, полицијата уапси десет од 16 членови на групата, во врска со јануарското киднапирање на бродскиот магнат Перикле Панајопулос. 
Тој беше ослободен откако неговото семејство плати рекорден откуп од 30,3 милиони евра. 
Меѓу уапсените има двајца осуденици кои одлежуваат доживотна затворска казна, за кои властите велат дека го овластиле киднапирањето од нивните затворски ќелии, и нивните сопруги, кои се осомничени дека го држеле Перикле во заложништво. 
Полицискиот началник Јанис Дикопулос вели дека членовите на групата, исто така, вршеле платени убиства за кои добивале наредба од своите затворени водачи. 
(Етнос, Та Неа, Елефтеротипија, Врадини - 06/07/09; AНА-МПА, Катимерини, Зугла, АП, Ројтерс - 05/07/09)
