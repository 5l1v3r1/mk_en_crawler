15/02/2011
АНКАРА, Турција -- Полицијата во понеделникот (14-ти февруари) спроведе рација во онлајн весник во врска со сомневањата за негови врски со терористичка мрежа обвинета во т.н. 
заговор Ергенекон, за предизвикување хаос и соборување на владата. 
Домовите на сопственикот на медиумот, Сонер Јалцин, и тројца негови колеги, беа исто така претресени, при што сите четворица беа приведени на сослушување. 
Локалните медиуми објавија дека апсењата уследија неколку часа откако Ода ТВ на својата веб-страница објави снимка со која наводно се дискредитира полицијата. 
Пристапот до интернет страницата на каналот беше блокиран.
Во другите вести од понеделникот, пензионираниот армиски генерал Цетин Доган, осомничен организатор на наводниот заговор за соборување на владата, ѝ се предаде на полицијата откако судот издаде потерница по него и 162 други луѓе во петокот. 
Доган, поранешен командант на турската Прва армија, ќе се соочи со судење заедно со 195 други осомничени во судскиот процес за т.н. 
заговорот за државен удар „Чекан“. 
(Радикал - 15/02/11; новинска агенција Анадолу, Хуријет, Бианет, НТВ - 14/02/11)
