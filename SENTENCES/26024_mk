18/08/2009
СКОПЈЕ, Македонија -- Полицијата во понеделникот (17-ти август) подигна обвиненија против осум навивачи на фудбалскиот тим од националната лига Вардар, кои во неделата се судрија со локални Албанци во Скопје.
Седум лица беа повредени, а неколку автомобили беа оштетени во насилството кое го започнаа навивачите на Вардар откако нивниот тим претрпе пораз од 5:0 од Македонија Ѓорче Петров.
Насилството наиде на реакции кај целиот политички ешалон.
Министерот за внатрешни работи Гордана Јанкуловска истакна дека тоа нема да се толерира.
Премиерот Никола Груевски, го осуди инцидентот како неприфатлив.
Опозицискиот Социјалдемократски сојуз на Македонија побара итно апсење и казнување на одговорните.
Демократската партија на Албанците објави дека инцидентот докажува оти на владата не й е многу грижа за етничките Албанци во Македонија и не прави ништо за да ги заштити.
(Maкфакс, А1, МРТ, Сител, Алсат - 17/08/09)
