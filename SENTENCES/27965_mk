19/05/2010
БЕЛГРАД, Србија -- Обвинителството за воени злосторства во вторникот (18-ти мај) објави дека сака да отвори истрага за можната масовна гробница во близина на Рашка, јужна Србија.
Истражен судија ќе го посети местото и ако прелиминарните информации го дозволат тоа, ќе овласти други да извршат ексхумација на остатоците, да направат аутопсија и да ги идентификуваат жртвите.
Истрагата ќе биде спроведена во присуство на претставници од ЕУЛЕКС, српската владина комисија за исчезнати лица и приштинска работна група за исчезнати лица.
Масовната гробница во близина на Рашка ги содржи остатоците на луѓето убиени на крајот од мај или почетоко на јуни 1999 година, за време на косовскиот конфликт.
Властите сметаат дека телата најпрво биле закопани во близина на Дреница, Косово, а подоцна биле префрлени во Србија.
(Коха Диторе, Експрес, РТК - 19/05/10;
РТС, Бета, АП - 18/05/10)
