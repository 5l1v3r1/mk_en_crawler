24/10/2007
ВИЕНА, Австрија -- Со одлуката на судот од вторникот (23-ти октомври) се расчистува патот за Австрија да го екстрадира поранешниот хрватски заменик-министер за одбрана, Владимир Загорец, во Загреб.
Виенскиот висок провинциски суд ја потврди пресудата на понискиот суд и нареди негова депортација во Хрватска каде што Загорец ќе добие можност да ја докаже својата невиност.
Близок помошник на поранешниот хрватски претседател Фрањо Туѓман, Загорец е обвинет за крадење 5 милиони евра од владините фондови и злоупотреба на должноста.
Тој, исто така, е осомничен за крадење дијаманти кои требало да бидат искористени како гаранција за договорот за нелегално оружје за време на конфликтот во периодот 1992-1995 година.
(Јутарњи лист - 24/10/07;
Javno.com, ХРТ, Ројтерс, АПА, ХИНА, ДПA - 23/10/07)
