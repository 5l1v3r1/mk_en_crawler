17/12/2007
ТИРАНА, Албанија -- Албанската владејачка Демократска партија и опозициската Социјалистичка партија се согласија да го продолжат мандатот на парламентарната комисија за изборните реформи, кој истекува во понеделник (17-ти декември).
Според еден од копретседателите на комисијата, социјалистичкиот пратеник Кастриот Ислами, комисијата ќе ја заврши својата работа во текот на следните три месеци.
Владејачката партија и опозицијата се обидуваат да го избегнат ќор-сокакот во изборните реформи, клучен услов за пристапот во НАТО и ЕУ.
(Балканвеб, Топ-ченал -- 16/12/07)
