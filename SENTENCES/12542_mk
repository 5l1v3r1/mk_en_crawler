09/05/2005
СОФИЈА, Бугарија -- Крајниот рок за пријавување на партиите и коалициите кои имаат намера да земат учество на парламентарните избори на 25-ти јуни истече во понеделникот (9-ти мај), како што објави Централната изборна комисија.
Досега се поднесени 15 апликации, или скоро четирипати помалку од последните избори во 2001 година.
Претходно оваа недела Парламентот одобри построги услови за влез во изборната трка.
Во меѓувреме, во неделата, министерката за прашања на ЕУ Меглена Кунева вети дека владата ќе го заврши својот мандат со усвојување на нов кривичен закон.
Ова претставува услов за планираниот влез на Бугарија во ЕУ во 2007 година.
(Сега, бТВ - 09/05/05;
Медиапул, БНР - 08/05/05)
