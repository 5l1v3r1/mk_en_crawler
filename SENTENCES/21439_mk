30/07/2008
САРАЕВО, Босна и Херцеговина (БиХ) -- Седум босански Срби во вторникот (29-ти јули) добија затворски казни за нивната вмешаност во убиствата на околу 8.000 муслимани во Сребреница помеѓу 10-ти и 19-ти јули 1995 година. 
Седуммина се одговорни за убиствата на 1.000 луѓе во еден ден. 
Милош Ступар, Слободан Јаковљевиќ и Бранислав Медан добија затворски казни во траење од 40 години. 
Петар Митровиќ доби 38 години затвор, додека Миленко Трифуновиќ, Брано Џиниќ и Александар Радовановиќ добија по 42 години. 
Ова е за првпат да се суди за Сребреница во босански суд. 
„Обвинетите намерно убиле стотици босански муслимани за трајно отстранување на босанските муслимани од Сребреница“, рече судијата Хилмо Вучиниќ за време на изрекувањето на пресудата. 
Судењето, кое траеше две години, најпрво имаше 11 обвинети од полицијата и војската. 
Судот на крајот ги отфрли обвиненијата против четворица од нив. 
(AФП, ББС, ХРТ, РТРС, АП, Дневни аваз - 29/07/08)
