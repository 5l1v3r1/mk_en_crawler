26/11/2008
ЊУЈОРК, САД -- Генералниот секретар на ОН, Бан Ки-Мун, во вторникот (25-ти ноември) објави извештај за реструктуирањето на меѓународното присуство во Косово, тврдејќи дека поради значителните промени во политичката ситуација, напорите за реструктуирање на УНМИК треба да продолжат. 
Документот укажува на тоа дека новиот устав на Косово ги проширува надлежностите на локалните власти и се формираат нови институции, со што се создаваат значителни предизвици за УНМИК. 
Како одговор на тоа, според него, на мисијата й треба преправка во согласност со резолуцијата 1244 на Советот за безбедност на ОН. 
Бан додаде дека реструктуираната мисија ќе го задржи неутралниот статус на ОН за косовското прашање. 
Советот за безбедност на ОН ќе расправа за извештајот в среда.
Во другите вести, мисијата ОБСЕ во Косово во вторникот започна двонеделна кампања против трговијата со луѓе, повикувајќи ги сите да им помогнат на институциите во борбата против овој феномен. 
Последниве години се зголеми бројот на младите косовски жени кои се жртва на трговијата со луѓе. 
(Б92, РТС - 26/11/08; AП, Ксихуа, веб-страница на ОН, АФП, ДПА, Бета, Танјуг, Б92, ВОА, Кохавижн, ТВ 21, Телеграфи - 25/11/08)
