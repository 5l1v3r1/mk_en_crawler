04/06/2007
ТРИПОЛИ, Либија -- Либиското Министерство за надворешни работи, потврди дека се во тек разговори за решавање на случајот со шесте медицински лица -- пет бугарски медицински сестри и еден палестински лекар -- кои беа осудени на смрт во контроверзниот случај на инфицирање со ХИВ. 
„Во тек се контакти и преговори за изнаоѓање решение што ќе биде задоволително за сите страни“, се вели во соопштението на министерството објавено изминатиот викенд. 
Во него се предупредуваат западните влади да не вршат притисок за ослободување на медицинските лица и се вели дека независноста на либискиот правен систем мора да се почитува. 
(БНР, Новинар - 04/06/07; Вашингтон Пост, Ројтерс - 03/06/07)
