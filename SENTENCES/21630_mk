25/09/2008
БУКУРЕШТ, Романија -- Претседателот Трајан Башеску во средата (24-ти септември) ја критикуваше владата за слабото апсорбирање средства на ЕУ наменети за модернизација на транспортната инфраструктура на земјата. 
Во своето обраќање пред парламентот, Башеску рече дека од почетокот на годинава, Романија можеше да апсорбира преку една милијарда евра од структурните и кохезионите фондови, но земјата не успеа да обезбеди доволно проекти за модернизација на патната и железничката мрежа за добро искористување на средствата. 
Тој предупреди дека недостатокот на инвестиции во инфраструктурата го попречува економскиот и социјалниот развој на земјата. 
Тој, исто така, ги обвини пратениците за непреземање ефикасни мерки против корупцијата. 
(Евениментул зилеи, Адеварул - 25/09/08; Meдиафакс, Агерпрес, Зиаре - 24/09/08)
