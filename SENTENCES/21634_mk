25/09/2008
БРИСЕЛ, Белгија -- Комесарот за проширување на ЕУ, Оли Рен, во средата (24-ти септември) рече дека се надева оти Србија ќе може да добие кандидатски статус во ЕУ во 2009 година, што е заедничка цел и на Унијата и на српската влада.
По состанокот со српскиот министер за внатрешни работи, Ивица Дачиќ, Рен истакна дека Европската комисија (ЕК) „целосно ќе ги поддржи напорите на Србија“ за добивање ваков статус следната година.
Тој додаде дека опцијата да й се даде на Србија кандидатски статус претставува „најдоброто сценарио“.
Тој, исто така, ја советуваше Србија еднострано да спроведе некои одредби од привремениот трговски договор со ЕУ што Брисел одби да ги одобри претходно овој месец.
Дачиќ рече дека владата ќе ги забрза законските активности поврзани во ЕУ во текот на следните два месеци.
(Taнјуг, Б92, Бета - 24/09/08)
