28/07/2009
Министерот за надворешни работи на Кипар Maркос Кипријану во понеделникот (27-ми јули) и вторникот беше во Брисел, каде што учествуваше на Советот за општи прашања и надворешни односи на ЕУ. 
Разговорите се очекуваше, меѓу другото, да ги покријат поморските и воздухопловните суверени права. 
Кипријану ќе ги информира властите за Ексклузивната економска зона на неговата земја и неодамнешната одлука на Турција да й дозволи на Турската нафтена корпорација да спроведе истражување за нафтата и природниот гас во дел од регионот.
***
Грчкиот претседател Каролос Папуљас ја доби наградата Венизелос на Паккритското здружение на Америка, највисоката награда на организацијата, за време на 41-вата конвенција на здружението во Ираклео, Крит, во саботата (25-ти јули). 
Претседателот на здружението Манолис Веливасакис рече дека наградата му се доделува на Папуљас во знак на благодарност за неговиот придонес за Вселенскиот елинизам.
***
Aлбанијa ги зајакнува контактите со дипломати во Брисел, во обид за забрзување на кандидатурата за интеграција на земјата во ЕУ, објави во саботата (25-ти јули) Министерството за надворешни работи. 
Министерот за надворешни работи, Лулзим Баша, комуницираше со шведскиот министер за надворешни работи, Карл Билд, чија земја моментно претседава со ЕУ, како и со својот италијански колега Франко Фратини, се додава во соопштението.
***
Дипломатот од кариера Игор Јововиќ ќе биде нов амбасадор на Црна Гора вo Србијa, потврди владата во саботата (25-ти јули). 
Неговата номинација е претставена и наскоро ќе отпочне регуларна процедура за негово назначување. 
Јововиќ бил министер за надворешни работи на Црна Гора помеѓу 1990 и 1998 година и работел како амбасадор на поранешна Југославија во Етиопија. 
Тој бил, исто така, и амбасадор на Србија и Црна Гора во Финска и Естонија.
***
Српскиот премиер Мирко Цветковиќ и неговиот македонски колега Никола Груевски во средата (22-ри јули) се согласија дека европската интеграција е крајна цел на земјите од Западен Балкан и дека треба заеднички да работат на остварување на таа цел. 
Тие, исто така, потпишаа договор за економска соработка.
(Разни извори – 21/07/09-28/07/09)
