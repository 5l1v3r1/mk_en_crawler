28/07/2004
(Разни извори - 21/07/04 - 28/07/04)
Преглед на спортски, забавни и други вести од културата од Балканот од 21-ви јули досега:
Градот Атина ја откри амбициозната програма на културни настани за престојната Олимпијада.
Градоначалникот Дора Бакојани изјави дека општината планира да организира 500 концерти и музички настани, танчерски настапи, уметнички изложби и улични театарски претстави.
Балканскиот младински атлетски шампионат се одржа во Баoа Лука, Босна и Херцеговина (БиХ) на 24-ти и 25-ти јули.
На настанот присуствуваа атлетичари од Албанија, Бугарија, БиХ, Грција, Македонија, Србија и Црна Гора и од Турција.
Грчкиот тим се најде на првото место на натпреварот, освојувајќи 13 златни, 14 сребрени и 5 бронзени медали.
Бугарката Румјана Маринова ја освои титулата Мис Глоуб за омажени жени.
28-годишната заболекарка и мајка на тригодишно дете доби награда од 1 милион американски долари, од кои дел ќе биде дониран за хуманитарни организации.
На 20-ти јули во Загреб концерт одржа гитаристот и автор, Карлос Сантана.
Заедно со својот бенд Салвадор Сантана, тој ги изведе своите најпознати песни, како и некои нови, с&#233;
уште неснимени.
Филмот на хрватскиот режисер Зринко Огреста "Овде" ја освои наградата за најдобар филм за време на програмата Паралели и судири на Меfународниот филмски фестивал Палиќ 2004 во Суботица, Србија и Црна Гора.
Овој филм веќе освои награди на филмските фестивали во Карлови Вари и во Пула.
21-годишната пејачка од Малта, Елеонор Касар, ја освои наградата Златен елен на меfународниот фестивал во Романија.
На овој настан се натпреваруваа пејачи од 27 земји.
Секој настапи со една песна од својот репертоар и една романска песна.
Камерниот оркестар на московскиот Боsшој театар имаше концерт во црквата Св. Софија во Охрид, Македонија.
Овој настан, на кој беа изведени дела од Моцарт, Хендел, Перел и Бортниански, беше дел од фестивалот Охридско лето.
Изложбата "Заедно со уметноста" беше отворена во скопскиот Културно-информативен центар.
На изложбата се прикажани дела на повеќе од 40 уметници од различни етнички заедници во Македонија.
Културната организација ИКОН и градоначалниците на Тетово, Кичево, Битола, Штип и Скопје, се спонзори на настанот.
