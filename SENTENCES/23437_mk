26/06/2009
СОФИЈА, Бугарија -- Поранешниот косовски премиер Агим Чеку беше ослободен од притвор во четвртокот (25-ти јуни), но не му беше дозволено да ја напушти Бугарија. 
Водачот на Социјалдемократската партија беше приведен во вторникот од страна на бугарската полиција на пограничен премин со Македонија, врз основа на меѓународната потерница што ја издаде Србија. 
Белград го обвинува за вмешаност во злосторства врз српските цивили за време на косовскиот конфликт во периодот 1998-1999 година. 
По ослободувањето Чеку за медиумите изјави дека неговата екстрадиција, која ја бара Србија, нема да биде во ничиј интерес и „ќе им наштети на меѓународните односи“.
Србија, пак, го критикуваше ослободувањето на Чеку. 
Во изјавата од Москва, каде што присуствуваше на руско-српскиот бизнис форум, министерот за внатрешни работи Ивица Дачиќ рече дека одлуката на Бугарија „не придонесува за добри односи меѓу Бугарија и Србија“. 
(Зери, Косова Сот, Експрес, Коха Диторе - 26/06/09; Клан Косова, Кохавижн, ВоА, БНР - 25/06/09)
