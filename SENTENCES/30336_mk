15/05/2011
САРАЕВО, Босна и Херцеговина (БиХ) -- Претседателот на Република Српска (РС) Милорад Додик во петокот (13-ти мај) го откажа референдумот чија цел требаше да биде оспорување на легитимитетот на државното судство.
Додик рече дека одлуката уследи по неговиот состанок со шефицата за надворешни работи, Кетрин Ештон, која му даде доволно гаранции дека работата на судството на БиХ ќе биде проверувана и дека ќе можат да се донесат соодветни реформи.
Босанските Срби обвинуваат дека државното судство е пристрасно.
Ештон рече дека Европската комисија ќе отпочне „структуриран дијалог“ на работата на судството на БиХ, како дел од напорите на земјата за пристапување во ЕУ.
(РТРС, Срна, Дневни аваз, Независне новине - 13/05/11)
