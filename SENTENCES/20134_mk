17/03/2008
ЗАГРЕБ, Хрватска -- Заменик-претседателот на најголемата опозициска партија, Социјалдемократската партија (СДП), во саботата (15-ти март) поднесе оставка поради несогласувањата со водачот на партијата, Зоран Милановиќ. 
Заменик-претседателот Жељка Антуновиќ рече дека нејзината одлука е поттикната од недостатокот на единство во редовите на партијата, губењето на коалицискиот потенцијал и немањето јасна стратегија. 
Милановиќ рече дека нејзиниот потег е неочекуван. 
Антуновиќ стана вршител на претседателската функција во партијата кога претседателот Ивица Рачан почина од рак во април 2007 година. 
Но, на конвенцијата на СДП во јуни, местото го зазеде Милановиќ. 
Запрашана дали е можно да се кандидира за функцијата на конвенцијата во мај, Антуновиќ не сакаше да коментира. 
(Вечерњи лист, Javno.com, ХРT - 15/03/08)
