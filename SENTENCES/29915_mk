20/04/2011
БРИСЕЛ, Белгија -- Комесарот за проширување на ЕУ, Штефан Фуле, во вторникот (19-ти април) рече дека разговорите за пристапување со Турција може повторно да продолжат во јуни, по едногодишен прекин. 
Неговата изјава уследи по состанокот со Асоцијативниот совет на ЕУ и Турција во Брисел. 
„Ако Турција ги преземе преостанатите неколку чекори навремено, поглавјето за конкурентноста се надеваме дека ќе може да се отвори“, рече Фуле, додавајќи дека новиот интензитет на преговорите ќе биде во интерес на сите. 
Турскиот министер за надворешни работи, Ахмет Давутоглу, рече „никој не може да ја обвини Турција“ за ќор-сокакот и повика на „стратешка политичка волја од сите земји-членки на ЕУ“. 
Турција ги отвори разговорите за 13 од 35 поглавја од преговорите, но досега затвори само едно.
Во другите вести од вторникот, Новинари без граници изрази загриженост во врска со слободата на печатот во Турција. 
„Немаме дури ни точен број на новинарите кои се држат во притвор“, рече Жан Франсоа Жулијар, генерален секретар на организацијата, откако неговите претставници поминаа шест дена во Истанбул испитувајќи го прашањето. 
„Насилството врз новинарите се зголеми. 
Новинарите се убиваат“, додаде тој. 
(Хуријет, Чумхуријет, Бианет, НТВ, Сабах, Заман - 19/04/11)
