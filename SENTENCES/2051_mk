21/04/2005
(Еурактив - 21/04/05;
ЕУ, АФП, АП, Ројтерс, ЕУобсервер, Еуро-репортери, Дифенс њус, Косоварепорт, Радио Б92 - 20/04/05)
Европската комисија (ЕК) вети дека ќе продолжи со помошта за Косово во исполнувањето на неговата цел за интеграција во ЕУ, ако неговото раководство покаже јасна посветеност на реформите и остарувањето на демократските стандарди.
„Комисијата ќе продолжи ја му помага на Косово да оди напред кон Европа, под услов политичките водачи на Косово јасно да ја покажат својата силна посветеност на владеењето на правото, човековите права, демократските принципи, правата на малцинствата и економските реформи“, изјави во средата (20-ти април) комесарот за проширување на ЕУ Оли Рен, објавувајќи го документот за новата политика на Косово.
„Конечно, иднината на Косово се наоѓа во рацете на неговиот народ.“
Со оглед на претстојниот извештај за напредокот што го постигнало Косово во остварувањето на стандардите одобрени од ОН, сигурно е дека провинцијата ќе остане на високо место на агендата во претстојните месеци, се вели во извештајот на ЕК.
Позитивната оценка би можела да го отвори патот за разговорите за одредување на конечниот статус на провинцијата со која управуваат ОН, кои се очекува да започнат оваа есен.
ЕУ обезбеди 1,6 милијарди евра за иницијативите за хуманитарна помош, реконструкција и економска поддршка од крајот на конфликтот 1998-1999 година во Косово.
Помеѓу главните области што ги покрива овој документ спаѓаат економскиот развој, градењето на институционалниот капацитет, финансиската помош и косовските врски со остатокот од регионот.
„Ние сакаме да ја направиме европската иднина на Косово реална и видлива во секојдневниот живот на неговиот народ“, рече Рен на прес-конференцијата во средата, додавајќи дека целта на ЕУ е да помогне во „градењето на вистинско мултиетничко Косово, во кое сите граѓани ќе се чувствуваат сигурни и подеднакво третирани“.
Комесарот, исто така, побара од косовскиот претседател Ибрахим Ругова да ја прифати понудата на српскиот претседател Борис Тадиќ од минатата недела за состанок.
„Од голема важност е да започне конструктивен дијалот помеѓу Белград и Приштина“, рече Рен.
„Во овој поглед јас забележав позитивни настани -- подготвеноста на претседателот Тадиќ да подаде рака -- и го охрабрувам претседателот Ругова сериозно да го сфати ова и да воспостави конструктивен дијалог.“
Ругова, кој претходно ја отфрли поканата на Тадиќ, во средата навести дека ќе се согласи на состанок под услов на него да присуствуваат претставници на меѓународната заедница.
„Не сакам да направам ништо без меѓународната заедница која е присутна овде и директните политички разговори со Белград се многу тешки и невозможно да се остварат“, се цитира изјавата на Ругова по разговорите со делегацијата на Парламентарното собрание на НАТО во посета на Приштина.
