20/04/2010
БРИСЕЛ, Белгија -- Хрватска го затвори поглавјето за слободното движење на стоката во своите преговори за пристапување во ЕУ, на меѓувладината конференција во Брисел во понеделникот (19-ти април). 
Единаесет од 33 поглавја од преговорите се сега затворени. 
Три поглавја треба допрва да се отворат, но се очекуваат до крајот на јуни.
Во другите вести од понеделникот, словенечкиот парламент го ратификуваше пограничниот поморски договор на земјата со соседна Хрватска. 
Пратениците од владејачката коалиција го поддржаа, додека опозицијата го бојкотираше гласањето, тврдејќи дека немало доволно време за расправа и дека договорот е штетен за Словенија. 
Премиерот Борут Пахор рече дека ратификацијата претставува историски чекор. 
Договорот сега ќе биде поднесен на јавен референдум, кој се очекува во јуни. 
Според овој договор, пограничниот поморски спор ќе биде предмет на меѓународна арбитража. 
Хрватска веќе го ратификуваше документот. 
(ХРТ, ХИНА, Пословни, Јуропиан војс, Банкамагазин, СТА, Ројтерс - 19/04/10)
