28/01/2005
ЗАГРЕБ, Хрватска -- Премиерот Иво Санадер во четвртокот (27-ми јануари) предупреди за опасноста од евентуалното повторно избувнување на антисемитизмот, ксенофобијата и екстремизмот. 
Во знак на сеќавање на жртвите од „Аушвиц“, тој рече дека геноцидот за време на Втората светска војна не смее да се заборави. 
Хрватската демократска заедница на Санадер во минатото беше обвинувана дека не ги осудува соодветно масовните убиства извршени од страна на усташкиот режим во Хрватска.
Во другите вести, Здружението на жени од Сребреница објави изјава по повод 60-годишнината од ослободувањето на „Аушвиц“. 
Тие велат дека убиствата на цивилите во Сребреница во 1995 година покажаа дека „фашизмот и геноцидот“ не се искоренети во Европа. 
(AФП - 27/01/05)
