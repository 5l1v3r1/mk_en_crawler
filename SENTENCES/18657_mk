09/07/2007
БЕЛГРАД, Србијa -- Министерот за одбрана, Драган Шутановац, одлучи да им забрани пристап во воените објекти на бегалците обвинети за воени злосторства.
Според изјавата од неделата (8-ми јули) овој потег претставува дел од иницијативата на новата влада за лоцирање и изведување на преостанатите бегалци пред лицето на правдата.
Воената полиција доби наредба за претрес на сите објекти, од најмалите стражарници до најголемите касарни.
Во другите вести, во интервјуто за РТС во неделата, данскиот министер за надворешни работи, Пер Стиг Мулер, рече дека Србија би можела да го парафира Договорот за стабилизација и асоцијација со ЕУ во октомври или ноември, но поради процедуралните прашања, нема да може официјално да го потпише договорот до крајот на оваа година.
Тој рече дека политичкиот дел од договорот би можел да биде завршен за време на следниот круг од разговорите овој месец.
(Блиц - 09/07/07;
Taнјуг, Бета, РТС - 08/07/07)
