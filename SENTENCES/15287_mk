30/07/2006
ТИРАНА, Албанија -- Парламентарната седница во петокот (28-ми јули) беше прекината откако дебатата за изборот на нов член на Централната изборна комисија (ЦИК) ескалираше во тепачка помеѓу пратениците на владејачката партија и опозицијата. 
Инцидентот се случи откако парламентарната комисија за правни прашања го одобри кандидатот за ЦИК предложен од владејачкото мнозинство, наместо кандидатот на опозициското Социјалистичко движење за интеграција. 
Опозицијата вели дека со ова е прекршен претходно направениот договор.
Вербалните напади, наводно, се претвориле во жестока турканица и пратениците од опозицијата се обиделе да го спречат гласањето за номинацијата со блокирање на парламентарната сала. 
Тие останале таму до доцна вечерта, и покрај тоа што претседателката на парламентот Јозефина Топали наредила да биде прекината струјата во зградата. 
(Албански вести, Шекули - 29/07/06)
