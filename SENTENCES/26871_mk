06/12/2009
БЕЛГРАД, Србија -- Холандија ќе се согласи со предлогот на Европската комисија (ЕК) за деблокирање на привремениот трговски договор со Србија, се цитираше изјавата од петокот (4-ти декември) на Хенк Јан Ормел, претседател на комитетот за надворешни работи на холандскиот долен дом. 
Парламентот, рече тој, го смета последниот извештај на главниот обвинител на Трибуналот на ОН за воени злосторства Серж Брамерц за позитивен и претходно го овласти министерот за надворешни работи, Максим Верхоген, да гласа за спроведување на привремениот договор во тој случај.
Ормел, исто така, рече дека е оптимист оти уште еден позитивен извештај на Брамерц во јуни ќе ја убеди Холандија да дозволи ратификувањето на српскиот Договор за стабилизација и асоцијација (ДСА) да отпочне. 
Тој, сепак, додаде дека верува оти Србија нема да брза да поднесе апликација за членство во ЕУ пред да биде деблокиран целиот ДСА. 
(Дневник, Б92, УПИ - 04/12/09)
