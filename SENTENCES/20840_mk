07/03/2008
СТРАЗБУР, Франција -- Комисијата за борба против тортурата на Советот на Европа (СоЕ) не најде докази дека Абдула Оџалан, затворениот водач на терористичката Курдистанска работничка партија (ПКК) бил систематски труен од страна на турските власти. 
Мониторинг групата во својот извештај од четвртокот (6-ти март) објаснува дека заклучоците се базираат на независна медицинска истрага на примероци од косата земени од Оџалан. 
Во нив не е најдено присуство на токсини. 
Сепак, СоЕ препорача крвта на Оџалан да се тестира на секои три месеци заради сигурност. 
Тој е единствениот затвореник во затворот во Имрали.
Во другите вести, ирачкиот претседател Јалал Талабани во петок доаѓа во прва официјална посета на Турција. 
Властите се очекува да побараат повеќе напори од неговата влада во борбата против присуството на ПКК во северен Ирак. 
(Заман, Хуријет - 07/03/08; НТВ, АП, АФП, Ксинхуа - 06/03/08)
