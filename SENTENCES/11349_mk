27/05/2005
ЗАГРЕБ, Хрватска -- Етничката дискриминација и понатаму влијае врз судските процеси за воените злосторства што се спроведуваат во Хрватска, според годишниот извештај на „Амнести интернешнал“, презентиран во Загреб во средата (25-ти мај).
Според оваа група за човекови права, сите лица судени за воени злосторства во Хрватска во 2004 година биле хрватски Срби.
Покрај тоа, според групата, некои судења не ги исполниле меѓународно признаените стандарди на фер судски процеси и хрватската армија и полиција и понатаму добиваат имунитет за прекршување на човековите права за време на војна.
Во другите вести, хрватскиот премиер Иво Санадер се наоѓа во четиридневна посета на Кина.
Во четвртокот во Пекинг тој се состана со својот колега Вен Јиабо, при што потпишаа заедничка изјава за соработка.
Тие се согласија да се фокусираат на економските врски, кои во голема мерка заостанаа во последните десет години.
(Вјесник - 27/05/05;
ХИНА - 26/05/05;
ХИНА - 25/05/05)
