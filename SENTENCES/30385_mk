12/04/2011
AНКАРА, Турција -- Политичките партии во понеделникот (11-ти април) ги поднесоа своите конечни кандидатски листи за општите избори на 12-ти јуни.
Владејачката Партија на правдата и развојот (АКП) задржа помалку од половина од своите сегашни пратеници на новата листа, бидејќи се обидува да го подобри својот имиџ.
Иако премиерот и водач на АКП, Реџеп Тајип Ердоган, навести дека ќе смени неколку клучни партиски фигури, кои веќе отслужија два мандати во парламентот, само министерката за жени и семејни прашања, Селма Алије Каваф, беше изоставена од кандидатските листи.
Ердоган ги промени изборните области на некои важни фигури, префрлајќи одреден број министри во крајбрежните области, каде што поддршката на АКП е мала.
Листите на главната опозициска Републиканска народна партија (ЦХП) покажуваат дека водачот Кемал Киличдароглу се обидел со нов почеток, изоставајќи 78 од 101 актуелен партиски пратеник.
Поранешниот партиски водач Дениз Бајкал беше номиниран, заедно со некои од неговиот круг, но екстремниот и влијателен генерален секретар Ондер Сав и неговиот тим, беа изоставени.
ЦХП, исто така, предложи тројца осомничени во тековниот случај за државен удар Ергенекон.
Водачот на партијата Националистичко движење, Девлет Бахчели, предложи некои клучни фигури од десниот центар, за привлекување нови гласачи.
(Заман, Ватан - 12/04/11;
НТВ, Хуријет - 11/04/11)
