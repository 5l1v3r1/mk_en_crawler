10/06/2010
БРИСЕЛ, Белгија -- Известувачот на Европскиот парламент (ЕП) за Хрватска, Ханес Свобода, во средата (9-ти јуни) ги повика претставниците на ЕУ да ги олеснат условите за преговорите на Хрватска за пристапување, во судското поглавје и поглавјето на конкуректноста. 
Отворањето на разговорите за двете поглавја се чека допрва. 
Свобода даде изјава за новинарите во Брисел, по состанокот со хрватскиот државен секретар за европска интеграција, Андреј Пленковиќ. 
Во врска со судството, Свобода мисли дека на земјата треба да й се дозволи да продолжи со преговорите и покрај фактот дека целосна соработка со Трибуналот на ОН за воени злосторства не е постигната. 
Ова ќе й дозволи на владата да покаже целосен степен на судски реформи, рече Свобода. 
Што се однесува до поглавјето за конкурентноста, тој говореше за чувствителноста на прашањето за бродоградилиштата. 
Тој истакна дека во врска со економската рецесија, владата ќе добие повеќе време за реструктуирање на индустријата. 
(ХИНА, Пословни дневник, Вечерњи лист - 09/06/10)
