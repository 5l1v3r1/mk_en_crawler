01/05/2009
Грчиот министер за финансии, Јанис Папатанасиу, во понеделникот (27-ми април) објави пакет мерки за поддршка на градежниот сектор во неговата земја.
Планот вклучува обезбедување нова кредитна гаранција, еднакна на 25 отсто од хипотеката, за да се олесни позајмувањето за домашните купувачи, рече Папатанасиу.
Меѓу другите мерки се и намалувањето на нотарските трошоци, поголеми намалувања на каматните плаќања за лицата кои првпат се стекнуваат со станбена сопственост, и владин програм за поттикнување на инвестициите во енергетски-ефикасносно домување.
Косовската Централна банка објави 10 отсто пад на девизните дознаки за имигрантите, објавија локалните медиуми во средата (29-ти април).
Податоците се однесуваат на првите два месеци од 2009 година, во споредба со истиот период во 2008 година.
Парите што ги испраќаат Косоварите што работат во странство сочинуваат 14 отсто од БДП на земјата.
Девизните дознаки достигнаа висина од 512 милиони евра во 2007 година, 523 милиони евра во 2008 година.
Скоро половина задолжени хрватски претпријатија се борат со враќањата на долговите, покажа истражувањето на списанието Банка и Хендал рисрч објавено во средата (29-ти април).
Повеќето претпријатија доцнат со исплатите, додека неколку се свртија кон шеми на презакажување на долговите.
Поголем дел од 402 претпријатија што беа испитани рекле дек не се задолжени.
Владата на Република Српскa во вторникот (28-ми април) му додели концесија за експлоатација на варовник на шпанското претпријатие Арикам.
Концесијата важи за 30 години и шпанската фирма сака да инвестира околу 192 милиони евра во нова цементарница.
Фабриката може да започне со работа во 2014 година со годишен производствен капацитет од 1,2 милиони тони.
Истата ќе вработи околу 600 луѓе.
Бугарската eкономија е во тешка состојба, според последниот Извештај на завршната мисија на ММФ, објавен во средата (29-ти април).
Според експертите на ММФ, економијата ќе се намали за 3,5 отсто оваа година, додека странските инвестиции ќе се намалат за 58 отсто од 2008 година.
Меѓународен економски саем се одржува во Tирана од средата (29-ти април) до 2-ри мај.
Меѓународни претпријатија вклучени во различни проекти и инвестиции во Албанија учествуваат на саемот заедно со домашни претпријатија.
Албанската индустриска конфедерација го организираше настанот.
(Разни извори – 24/04/09 – 01/05/09)
