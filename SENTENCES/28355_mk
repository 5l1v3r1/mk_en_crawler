18/06/2010
AНКАРА, Турција -- Меморандум за разбирање во врска со гасоводот Турција-Грција-Италија, беше потпишан во Анкара во четвртокот (17-ти јуни).
Според овој договор, турската Нафтоводна корпорација (БОТАС), италијанската ЕДИСОН и грчката ДЕПА ќе го изградат капацитетот долг 804 километри кој ќе пренесува природен гас од Каспискиот регион за Европа.
Гасоводот почнува во Азербејџан, а завршува во Италија.
Исто така во четвртокот, Турција потпиша прелиминарен документ со кој се обновува договорот за извоз на нафта со Ирак за 12 години.
Извозот на сурова нафта преку југоисточното турско пристаниште Чејхан сочинува скоро една третина до вкупниот извоз на сурова нафта на Ирак.
Нафтата од полињата околу Киркук, во северен Ирак, е еден од најзначајните извори за снабдување со енергија на Турција.
Портпаролот на ирачкото Министерство за нафтас, Асен Џихад, вели дека финалниот договор ќе биде потпишан за време на престојната посета на Багдад на турскиот министер за енергија, Танер Јилдиз.
(Заман - 18/06/10;
Блумберг, новинска агенција Анадолу, Ворлд булетин, ДПА - 17/06/10)
