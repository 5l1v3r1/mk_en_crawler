15/08/2006
ЊУЈОРК, САД -- Генералниот секретар на ОН, Кофи Анан, го назначи германскиот дипломат-ветеран Јоаким Рикер (55) за следен шеф на УНМИК, според соопштението од понеделникот (14-ти август).
Тој доаѓа на местото на Сорен Јесен-Петерсен од Данска, кој поднесе оставка во јуни.
Рикер досега беше вршител на функцијата шеф на УНМИК и беше шеф на одделот на УНМИК за економска реконструкција.
Во другите вести од понеделникот, косовската полиција ја презеде контролата на границите на покраината со Македонија, Албанија и Црна Гора - заменувајќи ги меѓународните сили кои беа задолжени за пограничната контрола од 1999 година.
Локалната полиција, исто така, ја презеде и контролата на аеродромот во Приштина.
Одлуката на ОН за пренесување на овластувањата се смета дека претставува признание за покажаниот професионализам од страна на новите полициски сили на Косово.
(Ројтерс, Данас - 15/08/06;
УПИ, ДПА;
Бета, РТС - 14/08/06)
