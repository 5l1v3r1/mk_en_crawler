27/10/2005
БЕЛГРАД, Србија и Црна Гора -- Полицијата во средата (26-ти октомври) уапси деветмина колеги полицајци поврзани со убиствата на цивили во Косово во 1999 година. 
Осомничените се изведени пред истражниот судија, кој ќе одлучи дали да ги притвори 30 дена пред да биде и официјално покренато обвиние против нив. 
Деветмината се обвинети за учество во убиствата на 48 мажи, жени и деца во Сува Река на 26-ти март 1999 година. 
Телата на жртвите, сите членови на едно семејство, беа пронајдени во масовна гробница во еден полициски комплекс во близина на Белград во 2001 година. 
Властите велат дека тие биле пренесени таму од страна на српските безбедносни сили. 
(Политика, Данас - 27/10/05; Ројтерс, АП, АФП, Бета, Б92, Танјуг - 26/10/05)
