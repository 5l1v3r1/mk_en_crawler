03/02/2011
ПРИШТИНА, Косово -- Меѓународната цивилна канцеларија (МЦК) во средата (2-ри февруари) ја поздрави владината одлука за одложување на планираното зголемувања на платите во јавниот сектор.
Портпаролот на МЦК, Енди Мекгафи, рече дека ова го отвора патот за понатамошни разговори со ММФ за изнаоѓање можности за подоцнежно спроведување на зголемувањата.
„Интересот на МЦК отсекогаш бил почитување на правото и соодветните постапки.
И се разбира, почитување на принципите на доброто управување со буџетот“, рече Мекгафи.
Владата во заминување даде предизборно ветување на почетокот од декември дека ќе ги зголеми платите во јавниот сектор за 30 до 50 отсто, потег кој ќе има влијание врз околу 70.000 работници.
(Клан Косова, Кохавижн, Телеграфи, РТК - 02/02/11)
