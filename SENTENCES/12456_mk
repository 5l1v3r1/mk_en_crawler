09/02/2005
БУКУРЕШТ, Романија -- Шефот на делегацијата на Европската комисија во Букурешт, Џонатан Шиле, рече дека смета оти распоредот за пристапот на Романија во ЕУ ќе биде запазен.
За време на состанокот со претседателот Трајан Басеску во вторникот (8-ми февруари) Шиле рече дека е убеден оти спогодбата за пристап со ЕУ ќе биде потпишана на 25-ти април, по што ќе следи членството во јануари 2007 година.
Во другите вести, министерот за одбрана, Теодор Атанасиу, во средата рече дека Романија ова лето ќе обучи 27 ирачки офицери во Националниот универзитет за одбрана во Букурешт.
Тој отпатува за Ница, каде што ќе присуствува на неформален состанок со колегите од земјите-членки на НАТО.
(Ромпрес, Медиафакс - 08/02/05)
