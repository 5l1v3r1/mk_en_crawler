18/09/2006
БЕЛГРАД, Србија -- Според новата анкета на Центарот за слободни избори и демократија, за првпат по неколку месеци, прозападната Демократска партија (ДС) е популарна исто колку и Српската радикална партија (СДС). 
Според резултатите објавени во петокот (15-ти септември) ДС на српскиот претседател Борис Тадиќ и СРС ќе привлечеа 30 отсто од поддршката на гласачите, ако парламентарните избори се одржуваа сега. 
Владејачката Демократска партија на Србија и Социјалистичката партија би добиле 14, односно 6 отсто од гласовите .
Сепак, во понеделникот, весникот „Данас“ ги објави резултатите на одделната анкета на агенцијата „Медиум Галуп“, според која СРС останува во водство со 35 отсто. 
ДС е на второто место, со 23 отсто поддршка. 
(Данас - 18/09/06; Данас, Блиц - 16/09/06)
