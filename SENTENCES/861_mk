23/05/2007
Американската тениска ѕвезда Пит Сампрас го порази Тод Мартин на Атинскиот шампионат што се одржа во саботата (20-ти мај). 
Сампрас победи на турнирот со 6:3, 1:6, 10:6. 
Ова беше прва посета на Сампрас на Грција, земјата на неговите предци.
***
Тридневен дебатен турнир, Maкедонија опен 2007, започна во неделата (20-ти мај) во Скопје. 
Настанот привлече 80 учесници од седум земји во Југоисточна Европа, кои дебатираат за либерализацијата на визниот режим, интеграцијата во ЕУ и вклученоста на младите во политиката.
***
Изложба на косовски сликари моментно е во тек во албанскиот Национален историски музеј во Тирана. 
Изложбата вклучува избрани дела на деветмина уметници.
***
Третиот Светски состанок на бугарските медиуми се одржа во Рим, од понеделникот (21-ви мај) до средата, под мотото „Кирилицата во Европа“. 
Истиот привлече повеќе од 120 учесници од 80 земји. 
Дискусиите се фокусираа на културните и социјалните аспекти на бугарската кирилична азбука по влезот на Бугарија во ЕУ во јануари.
***
Изложбата „Портрет: Мирослав Шутеј 1936-2005“, во сеќавање на делото на овој хрватски сликар, беше отворена во галеријата Форум во Загреб минатата недела. 
Истата се состои од цртежи, графики и колажи на починатиот уметник од периодот 1958-1992 година. 
Изложбата ќе трае до 12-ти јуни.
***
Изложбата на црногорската уметничка Милена Јовичевиќ-Поповиќ, насловена „Подземје“, беше отворена во уметничката галерија „Некст“ во Арецо, Италија, минатата недела. 
Изложбата вклучува 30 дела на Јовичевиќ-Поповиќ.
***
Десеттото издание на Меѓународниот женски филмски фестивал во Aнкара „Летечката метла“ заврши во неделата (20-ти мај). 
На десетдневниот настан беа прикажани околу 149 продукции на жени филмски работници од целиот свет. 
Филмот на јапонската режисерка-актерка Каори Момои „Лица од смоквиното дрво“ ја доби главната награда на Меѓународната федерација на филмски критичари.
(Разни извори -- 16/05/07-23/05/07)
