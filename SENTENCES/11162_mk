28/03/2005
САРАЕВО, Босна и Херцеговина (БиХ) -- Заменик-министерот за безбедност на БиХ, Драган Мектиќ, во неделата (27-ми март) објави дека министерствата за безбедност и правда на БиХ подготвуваат трилатерален договор за екстрадиција на осомничените за воени злосторства помеѓу БиХ, Хрватска и Србија и Црна Гора. 
Документот ќе биде усвоен на една од следните седници на Министерскиот совет на БиХ, а ќе биде испратен до Загреб и до Белград. 
Иницијативата беше покрената на барање на високиот претставник Педи Ешдаун.
Во другите вести, министерот за внатрешни работи на Република Српска (РС), Дарко Матијашевиќ, во неделата повтори дека Владата не знае каде се наоѓа главниот обвинет од РС, Радован Караџиќ. 
Матијашевиќ потврди дека Министерството нема контакт со семејството на Караџиќ, ниту пак со пријателите и роднините на поранешниот воен командант на босанските Срби, Ратко Младиќ.
Во понеделникот американскиот дипломат Лоренс Батлер официјално ја презеде должноста на главен заменик на високиот претставник во БиХ. 
Батлер досега беше амбасадор на САД во Македонија, додека претходните функции му биле во Софија и во Белград. 
(Независне новине -28/03/05; РТРС, НТВ Хајат, Фена, ПБС БиХ, Pincom.info - 27/03/05)
