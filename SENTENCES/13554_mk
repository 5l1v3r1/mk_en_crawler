22/12/2005
САРАЕВО, Босна и Херцеговина (БиХ) -- И покрај знаците на иницијален напредок, учесниците во преговорите за уставните реформи во БиХ и понатаму се поделени во однос на прашањето за реструктуирање на претседателството.
По состанокот на осумте главни политички партии во средата (21-ви декември) во Сараево, членот на Претседателството на БиХ, Сулејман Тихиќ, за новинарите изјави дека претставниците не можеле да се согласат за тоа дали да има еден претседател или да остане сегашното трипартитно претседателство.
Тој вели дека партиите од Република Српска се противат на идејата за еден претседател.
Исто така во средата, главниот заменик висок претставник Лоренс Батлер ја посети Бања Лука и рече дека е задоволен од она што го слушнал во разговорите со водачите таму.
Батлер изјави дека очекува конкретен напредок за голем број законски прашања на почетокот на следната година, вклучувајќи ги и амандманите на законите за заштита на потрошувачите и банкарските контроли.
Во другите вести, високиот претставник Педи Ешдаун во средата објави дека италијанскиот бригаден генерал Винченцо Копола, кој ќе ја предводи полициската мисија на ЕУ во БиХ од 1-ви јануари, ќе биде и меѓународен член на Управниот одбор на Директоратот за полициските реформи на БиХ.
Ешдаун ги повика властите во БиХ да ги назначат членовите на одборот од БиХ што е можно побргу.
(Независне новине, Дневни аваз - 22/12/05;
веб-страница на владата на РС, Фена, ПБС БиХ - 21/12/05)
