22/11/2005
ТИРАНА, Албанија -- Владата и ММФ постигнаа генерален договор за понатамошната помош на ММФ за земјата преку новата тригодишна програма, рече шефот на мисијата на ММФ Истван Шекели на прес-конференцијата во Тирана во понеделникот (21-ви ноември). 
Заедничка основа беше пронајдена во главните макроекономски цели за 2006-2008 година, како и во реформите и политиката што ќе се спроведува во тој период, за да се гарантира макроекономската стабилност, економскиот раст и развој. 
Шекели, исто така, објави дека поради тековната енергетска криза во Албанија планираниот раст на БДП за годинава ќе биде ревидиран и намален од првичната проекција од 5,5 отсто на 5 отсто. 
(Албански вести - 22/11/05)
