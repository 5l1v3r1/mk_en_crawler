09/05/2011
ЗАГРЕБ, Хрватскa -- Премиерката Јадранка Косор во недела (8-ми мај) ќе се состане со министерот за правда, Дражен Бошњаковиќ, на разговори околу последните детали на извештајот за судските реформи. 
Владата ќе го усвои документот в четврток. 
Косор рече дека очекува извештајот да добие позитивна оценка од Европската комисија (ЕК). 
Поглавјето за судството е меѓу најпроблематичните во хрватските разговори за пристапување; властите мора да докажаат дека презеле сериозни реформи во секторот за исполнување на условите за затворање на поглавјето. 
Хрватска сé уште се надева дека ќе ги заврши преговорите со ЕУ до крајот на јуни. 
(ХРТ, Вечерњи лист, tportal.hr - 09/05/11)
