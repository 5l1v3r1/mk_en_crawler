05/10/2010
ТИРАНА, Албанија -- Обвинителите во јужниот град Валона го запленија имотот на Албино Прудентино, еден од главните мафијашки „босови“ во јужна Италија, во понеделникот (4-ти октомври). 
Дејствувајќи по добиената информација од другата страна на Јадранското Море, властите го запленија имотот Артур, надвор од Тирана, и еден ресторан во Валона. 
Прудентино беше уапсен таму минатата година во заедничката акција против организираниот криминал, со италијанските власти. 
Минатиот месец, судот во јужниот италијански град Лече издаде потерница врз основа на обвиненијата за криминална соработка во мафијашки стил, шверц на дрога и киднапирање. 
Албанската полиција објави дека седум други членови на мафијашката организација Сакра Корона Унита се, исто така, уапсени. 
Прудентино, наводно, воспоставил база во Валона, изнајмувајќи две продавници и казино како маска. 
Неговиот имот беше запленет врз основа на албанскиот антимафијашки закон. 
Инспекторите ги проверуваат претпријатијата во кои акционери се и роднините на албанските владини претставници. 
(Toп ченал, Шекули, НОА, Алсат, Клан - 04/10/10)
