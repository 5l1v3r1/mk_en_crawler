29/04/2010
СОФИЈА, Бугарија -- Парламентот во средата (28-ми април) гласаше против предлог-законот за целосна забрана за пушење во кафулиња, ресторани и барови, почнувајќи од 1-ви јуни. 
Според пратениците, предложената забрана ќе му наштети на секторот кој и онака се тетерави од финансиската криза. 
Сепак, владејачката партија, Граѓаните за европски развој на Бугарија (ГЕРБ), предложи амандман на актуелната легислатива кој ќе им овозможи на сопствениците на помалите барови, кафулиња или ресторани да одлучат одделно дали ќе ја наметнат забраната. 
Во сите други случаи, ќе има одделни маси за непушачи. 
(AФП, БНТ, Медиапул - 28/04/10)
