29/08/2007
Четириесетишестите Струшки вечери на поезијата завршија во саботата (25-ти август). 
Махмуд Дарвиш, современ палестински поет и писател, ја доби наградата Златен венец, и беше прогласен за почесен член на мaкедонското Друштво на писатели.
***
Косовскиот aктер и драмски професор Фарук Беголи (63) почина во Приштина во четвртокот (23-ти август). 
Еден од најпопуларните актери во поранешна Југославија, Беголи глумеше во повеќе од 70 филмови и телевизиски серии. 
Тој беше основач на Факултетот за драмски уметности на Универзитетот во Приштина.
***
Шестиот камп за спелеологија Вјетерница 2007 заврши во Равно, Босна и Херцеговина (БиХ), во неделата (26-ти август), а на истиот имаше 55 учесници од БиХ, <b>Хрватскa</b>, Полска, Словачка, Словенија, <b>Романијa</b>, <b>Србија</b> и Франција. 
Резултатите од кампот посочуваат на 201 животински видови во пештерата Вјетерница.
***
Меѓународната комисија за заштита на реката Дунав, бугарското Mинистерство за животна средина, Директоратот за базени на градот Плевен и фондацијата Еко заедница, организираа меѓународна еколошка кампања посветена на Дунав. 
Кампањата почна на 15-ти август и ќе заврши на 1-ви септември.
***
Хрватскиот министер за економија, работа и претприемништво, Бранко Вукелиќ, во саботата (25-ти август) го отвори седмиот Саем на уметностите и занаетите. 
Настанот е дел од фестивалот Карловачко пиво.
***
Грчката фудбалска сезона, која требаше да започне во понеделникот (27-ми август) беше одложена поради смртоносните пожари во земјата. 
Во изјавата објавена во саботата, грчката Супер лига објави дека „националната трагедија“ ја принуди да ја одложи првата рунда игри.
***
Tурскиот режисер Озер Кизилтан ја освои наградата Срцето на Сараево, на овогодинешниот Сараевски филмски фестивал за својот филм „Човековиот страв од Бог“. 
Кизилтан ја доби наградата на церемонијата на затворање во саботата (25-ти август).
(Разни извори – 22/08/07-29/08/07)
