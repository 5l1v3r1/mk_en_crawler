09/02/2007
БУКУРЕШТ, Романија -- Околу 64 сенатори од опозиционите партии во четвртокот (8-ми февруари) покренаа иницијатива за гласање недоверба на министерката за правда, Моника Маковеи. 
За иницијативата, поднесена до постојаното биро на Сенатот, ќе се расправа следниот вторник. 
Опозицијата вели дека таа „не успеа да изнесе дури ни една основна идеја“ за реформирањето на правниот систем. 
Маковеи имаше неколку јавни расправии со судии од Врховниот судски совет, од кои повеќето се членови на опозицијата.
Исто така во четвртокот, сенатот и домот на делегатите усвоија заедничка декларација во која од претседателот Трајан Башеску се бара јавно да ја повлече изјавата во која тој го критикуваше парламентот. 
Во еден особено контроверзен случај тој рече дека „политичарите прават само закони кои им служат на криминалците, а не на јавните интереси“. 
(Зиуа, Курентул - 09/02/07; Meдиафакс - 08/02/07)
