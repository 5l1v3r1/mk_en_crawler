25/10/2005
БАЊА ЛУКА, Босна и Херцеговина (БиХ) -- Претседателот на Република Српска (РС) Драган Чавиќ во понеделникот (24-ти октомври) рече дека најголемата опозициска партија, Унијата на независни социјалдемократи, треба да го наименува идниот главен преговарач на БиХ во разговорите за Спогодбата за стабилизација и асоцијација со ЕУ.
Премиерот на БиХ Аднан Терзиќ посочи дека на тоа место би требало да биде назначен Србин.
Во меѓувреме, владејачката Српска демократска партија (СДС) на РС во понеделникот објави дека спроведува внатрешна реконструкција и го менува својот финансиски менаџмент, во обид да ги отстрани евентуалните сомневања дека парите на партијата се користат за поддршка на обвинетите за воени злосторства.
СДС се надева дека ќе ја убеди Канцеларијата на високиот претставник да ги укине санкциите што й беа наметнати на партијата претходно оваа година.
(Независне новине - 25/10/05;
Фена, НТВ Хајат, ПБС БиХ, РТРС - 24/10/05)
