15/05/2005
ТИРАНА, Албанија -- Завршувајќи ја дводневната посета на Тирана во петокот (13-ти мај) италијанскиот заменик-министер Роберто Антонионе ја потврди континуираната поддршка за реформскиот процес во Албанија, додавајќи дека Италија наскоро ќе одобри неколку важни проекти за својот сосед.
Во разговорите со албанскиот претседател Алфред Мојсиу и премиерот Фатос Нано, Антонионе го потврди неодамнешниот напредок што го постигна Албанија и повика на понатамошни напори за реформите поврзани со евроатланската интеграција.
Тој и Нано, исто така, разговараа за евентуалните начини за зајакнување на билатералната економска соработка и зголемување на инвестициите.
(веб-страница на албанската влада - 13/05/05)
