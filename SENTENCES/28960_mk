09/04/2010
ПРИШТИНА, Косово -- Братислава сé уште има планови да ја признае независноста на Косово, рече словачкиот министер за надворешни работи, Мирослав Лајчак, во четвртокот (8-ми април), за време на посетата на Приштина.
„Не, ние нема да ја признаеме независноста, тоа не е нашата позиција“, рече Лајчак по состанокот со косовскиот колега Скендер Хисени, кој работеше на минимизирање на ова клучно несогласување.
„Овие разлики не се проблем за исполнувањето и дискутирањето за сите прашања“, рече Хисени.
Во другите вести од четвртокот, Бехџет Пацоли, водач на партијата Нова косовска алијанса, објави дека Кралството Свазиленд ја призна независноста на Косово.
Косовскиот магнат го покажа писмото на признавање кое рече дека го добил, иако претставници на Министерството за надворешни работи велат дека не добиле официјална потврда.
Пацоли, исто така, рече дека Папуа Нова Гвинеја го призна Косово на средината од декември, но претставници на Министерството за надворешни работи сé уште не го обелодениле тоа.
(Зери, Експрес, Коха Диторе, Косова Сот - 09/04/10)
