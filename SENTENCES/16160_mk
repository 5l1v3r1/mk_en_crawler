17/09/2006
БРИСЕЛ, Белгија -- Комесарот за проширување на ЕУ, Оли Рен, во петокот (15-ти септември) ја повика Србија да покаже конкретни резултати за својата соработка со Трибуналот на ОН за воени злосторства до крајот на овој месец.
Во своето обраќање на состанокот на министрите за надворешни работи на ЕУ во Брисел, Рен рече дека нема доволно докази досега за напредок во спроведувањето на акциониот план на Белград за апсење на осомничените за воени злосторства во бегство, што е клучно за Договорот за стабилизација и асоцијација со ЕУ.
Во официјалната изјава што беше објавена од страна на Советот на ЕУ, исто така, се повикува на дејствување од страна на српската влада, и се вели дека Унијата придава голема важност на интеграцијата на Србија во семејството на европските нации.
Весникот „Данас“ објави дека Рен и главната обвинителка на ОН, Карла дел Понте, ќе се состанат подоцна овој месец за да го проценат напредокот на Белград.
(Данас - 16/09/06;
Бета, веб-страница на ЕУ - 15/09/06)
