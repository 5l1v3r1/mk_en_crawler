28/12/2007
ВИЕНА, Австрија -- Комесарот на ЕУ за надворешни односи, Бенита Фереро-Валднер, рече дека не се очекува промена на статусот на Косово пред пролет. 
Таа за виенскиот весник „Ди пресе“ изјави дека не очекува промени пред март или април и рече дека ЕУ ќе продолжи со својот план за испраќање полициска и судска мисија во Косово за да го обезбеди мирот и стабилноста. 
Комесарот додаде дека ОН, најверојатно, ќе ја одобри резолуцијата наскоро, давајќи зелено светло за распоредувањето. 
Србија жестоко се противи на потегот, осудувајќи го планот во резолуција одобрена од страна на парламентот во средата. 
Словенија, која ќе го преземе ротирачкото претседателство на ЕУ следната недела, ја отфрли резолуцијата како кампањска тактика за домашна употреба. 
(Б92, Maкфакс, АФП, Ројтерс - 27/12/07)
