11/02/2010
(Пипл нет, Web-inco.net)
Програмата „ЕУ пипл“ -- заедно со Седмата рамковна програма и „Марија Кири екшнс“ -- финансира бројни можности за ангажираните научници да се вратат и останат во Европа. 
Проектите нудат финансиска помош во обуката, мобилноста и развојот на кариерата.
„Марија Кири екшнс“ има за цел да ја зголеми способноста на истражувачите да се движат слободно меѓу државите, обезбедувајќи обука и развој на кариерата за оние кои работат во странство. 
Истражувачките области се избрани од апликантите.
Веб-страницата посветена на истражувачките политики во Западен Балкан -- wbc-inco.net -- вели дека целите на Меѓународните грантови за реинтеграција „Марија Кири“ е да ја направи Европа попривлечна и поатрактивно место за напредните студии за научниците кои работеле во странство најмалку три години.
Страницата дава детали за тоа како да се аплицира за грант. 
„Истражувачите од земјите-членки на ЕУ или асоцијативните земји кои имаат најмалку четири години целосно постдипломско истражувачко искуство или докторски степен, и кои ја користеле обуката и акцијата за мобилност „Марија Кири“ најмалку 18 месеци, ги исполнуваат условите за учество во програмата.“
Целта е да се преземе знаењето што овие луѓе го стекнале од институциите во другите делови на светот и да „се пренесе“ назад во Европа, според страницата.
Апликациите се поднесуваат во соработка со потенцијалната институција-домаќин во Европа. 
Приоритет ќе имаат оние истражувачи кои работеле во Европа во нивното избрано поле.
Предлозите за грантови се избираат на отворен конкурс. 
Изборот се прави преку независен рецензиски преглед, транспарентен процес кој користи предодредени критериуми.
Грантот за реинтегрирање е изедначен придонес кон трошоците на проектот. 
Тие може да продонесат за трошоците за платите на истражувачите или другиот персонал вклучен во проектот, патните трошоци, хранарината, патентните трошоци и јавните трошоци.
Ако апликацијата биде успешна, ЕК ќе воспостави договор со институцијата домаќин на истражувачот. 
Следи договор за вработување, при што институцијата -- од универзитетите и научните центри во ЕУ или асоцијативна држава -- ќе ја исплаќа платата на истражувачот.
Моментно 12 држави учествуваат во програмата: Исланд, Лихтенштајн, Норвешка, Израел, Швајцарија, Хрватска, Македонија, Србија, Турција, Црна Гора, Албанија и Босна и Херцеговина.
