28/02/2008
БРИСЕЛ, Белгија -- Комитетот за надворешни односи на Европскиот парламент во средата (27-ми февруари) ги одобри извештаите на ЕУ за напредокот на Хрватска и Македонија.
Документите сега ќе бидат ставени на гласање пред целиот Европски парламент во Стразбур во април.
Извештајот за Хрватска, на известувачот на ЕП, Ханес Свобода од Австрија, ја подвлекува потребата од брзо решавање на преостанатите проблеми со границата и еколошката зона, поради која Загреб влезе во конфликт со членките на ЕУ, Словенија и Италија.
Од Хрватска, исто така, е побарано да го забрза развојот на својот административен капацитет и да го зајакне своето судство.
Извештајот за Македонија, подготвен од страна на холандскиот европарламентарец и известувач на ЕП, Ерик Маер, позитивно ги оценува напорите на земјата за подобрување на односите помеѓу различните етнички групи, но ја посочува „континуираната дискриминација на ромската заедница“.
(ХРТ, Вечер - 28/02/08;
БTA, A1, Ксинхуа - 27/02/08)
