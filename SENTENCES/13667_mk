20/09/2005
ТИРАНА, Албанија -- Министерот за правда, Алдо Бумчи, побара од операторите на мобилната телефонија - АМЦ и Водафон - да обезбедат дополнителни безбедносни мерки за поддршка на борбата на владата против организираниот криминал и тероризмот.
Бумчи, кој во понеделникот (19-ти септември) присуствуваше на церемонијата на отворање на Судот за сериозни кривични дела во Тирана, побара од двата оператори да ги регистрираат сите претплатници и корисници на двете служби, да ги снимаат разговорите и да воспостават бази на податоци.
Во другите вести од понеделникот, Инспекторатот за контрола на имотот објави дека сите членови на новата влада и парламентот треба да ги достават извештаите за својата имотна состојба и годишен приход до 3-ти октомври.
Шефот на инспекторатот, Фатмира Ласкај, рече дека ова барање има за цел да го спречи конфликтот на интересите, особено во врска со министрите.
(Албански вести - 20/09/05)
