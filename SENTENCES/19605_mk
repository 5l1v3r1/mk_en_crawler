26/12/2007
ИСТАНБУЛ, Турција -- Шест лица се повредени, а едно загина по експлозијата во Истанбул во вторникот (25-ти декември). 
Експлозијата, наводно, била предизвикана од бомба скриена во канта за отпадоци на еден од булеварите во округот Сефакој во европскиот дел од градот. 
Полицијата уапси еден осомничен.
Во меѓувреме, планиран терористички напад во округот Сисли во Истанбул беше спречен во понеделникот. 
Полицијата уапси припадник на Курдистанската работничка партија (ПКК) во преполната подземна железница во градот. 
Тој имал вреќа со 3,5 килограми А-4 експлозиви. 
Две други лица беа, исто така, уапсени под сомнение за вмешаност. 
(СНН Турк, НТВ, новинска агенција Анадолу, Ројтерс, Хуријет - 25/12/07; Сабах, Ксинхуа, НТВ, новинска агенција Анадолу, СНН, АП, Гласот на Америка - 24/12/07)
