30/07/2008
СКОПЈЕ, Македонија -- Амбасадорот на ЕУ во Скопје, Ерван Фуере, во вторникот (29-ти јули) ја повика опозицијата да се врати во парламентот што е можно поскоро.
Социјалдемократскиот сојуз на Македонија (СДСМ), Либерал-демократската партија, Новата социјалдемократска партија и партијата Нова алтернатива, сите членки на коалицијата Сонце, одлучија да ги бојкотираат седниците на парламентот по апсењето на заменик-претседателот на СДСМ и градоначалник на Струмица, Зоран Заев.
Обвинителите велат дека тој ја злоупотребил службената должност во тендерот за локалниот трговски центар.
Фуере рече дека бојкотот ја поткопува работата на институциите и дека ќе ги одврати странските инвеститори.
„Ова е болест која треба да се искорени во Македонија“, рече Фуере по состанокот со Ивица Боцевски, вицепремиерот задолжен за европските прашања.
(Вечер - 30/07/08;
A1, Макфакс - 29/07/08)
