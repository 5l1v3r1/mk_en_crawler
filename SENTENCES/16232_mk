15/09/2006
БЕЛГРАД, Србија -- Грчкиот министер за надворешни работи, Дора Бакојани, во четвртокот (14-ти септември) беше во Белград, на разговори со претседателот Борис Тадиќ и премиерот Воислав Коштуница.
Таа им рече дека само компромис за Косово може да загарантира безбедност во регионот.
Тадиќ повтори дека независно Косово е неприфатливо за Србија.
Бакојани потоа отпатува за Приштина, каде што се состана со косовската влада и водачите на политичките партии, како и со шефот на УНМИК, Јоаким Рикер.
Во другите вести, за време на посетата на Пеќ во четвртокот, главниот заменик специјален претставник на ОН, Стивен Шук, го осуди насилството во покраината, наведувајќи ја експлозијата во понеделникот вечер, која ја уништи куќата на еден српски повратник во селото Штупле.
Во инцидентот немаше повредени.
Куќата беше изградена со средства на УНДП, како дел од кампањата за помош на Србите да се вратат во Косово.
УНДП, наводно, вети дека повторно ќе ја изгради.
(Нафтемпорики, Катимерини, Данас, Албански вести, АНА-МПА, Танјуг, Макфакс, УПИ, АП - 15/09/06;
AП, прес-центар на ОН - 14/09/06;
Kosovo.net - 12/09/06)
