03/09/2007
АТИНА, Грција -- Поројните дождови ги затворија патиштата и ги преплавија куќите на полуостровот Касандра, во Халкидики, во неделата (2-ри септември). 
На околу 85 километри од Солун автомобилите пловеа во надојдените води и некои завршија во морето. 
Исто така, има извештаи за силен град. 
Големи делови од Александрополис беа зафатени од поплавите, што предизвикаа прекини на електричната енергија.
Во меѓувреме, пожарникарите се надеваат дека придвижувањето на предната линија кон полуостровот Пелопонез ќе им помогне да ги угаснат опустушувачките пожари таму. 
Бројот на жртвите од овие пожари се искачи на 65, со човекот кој почина од изгореници во болница. 
Последните големи пожари се ставени под контрола. 
Авиони и хеликоптери ја натопија планината Парнон со вода во неделата, за да го изгаснат пожарот кој беше разгорен од силните ветришта, поради што дојде до евакуација на две села. 
(Елефтеротипија, Сити прес, Елефтеротипија типос, Етнос, Та Неа, АП, Ројтерс, Риа Новости - 03/09/07; ИТАР-ТАСС, АП, Ројтерс - 02/09/07)
