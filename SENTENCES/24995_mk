30/12/2009
AТИНА, Грција -- Втора екстремистичка група, наречена „Терористичка герилска група“, ја презеде одговорноста во вторникот (29-ти декември) за бомбашкиот напад во неделата во близина на Националната банка на Грција и едно големо осигурително претпријатие во Атина.
Првата група што ја презеде одговорноста, „Конспиративно јадро на огнот“ во изјавата објавена на интернет во понеделникот рече дека нападот бил спроведен во знак на протест поради „божиќното потрошувачко расположение“ и покажувањето богатство.
Според истата, експлозивната направа што била искористена во нападот имала „подобрена конструкција“ со цел да предизвика сериозна штета.
Групата се закани дека ќе употреби уште посилни бомби во иднина и изрази солидарност со анархистите кои отслужуваат затворска казна во Грција, Чиле и Германија.
(Катимерини, БТА - 29/12/09)
