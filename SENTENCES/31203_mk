03/03/2011
ПРИШТИНА, Косово -- Парламентот ќе одлучи за идните разговори со Србија, рече премиерот Хашим Тачи во среда (2-ри март). 
„Имам целосна доверба дека ќе имаме кооперативен пристап, како што имавме и порано, за сите значајни фази за нашата земја од страна на целиот политички спектар, вклучувајќи ја и опозицијата во Косово“, рече Тачи. 
Тој ги опиша овие преговори како затворање на непријателското поглавје и отворање на ново поглавје за соработка. 
На седница на владата, Тачи додаде дека разговорите ќе се фокусираат на практични прашања како што се превозот на стоки, трговијата и економскиот развој. 
Претставници на владата рекоа дека нема одреден датум за почеток на разговорите. 
Косовската делегација на разговорите ќе ја предводи вицепремиерката Едита Тахири. 
(Клан Косова, РТК, Кохавижн - 02/03/11)
