04/05/2006
БАЊА ЛУКА, Босна и Херцеговина (БиХ) -- Претседателот на Република Српска (РС) Драган Чавиќ предупреди во средата (3-ти мај) дека РС мора сериозно да ја сфати пораката од замрзнувањето од страна на Брисел на разговорите за Спогодбата за стабилизација и асоцијација со Белград поради несоработката со Трибуналот на ОН за воени злосторства. 
Чавиќ ја повика владата на РС да ги забрза активностите за исполнување на обврските поврзани со Хаг, за да избегне сличен исход за БиХ.
Во другите вести од средата, одборот на босанскиот директорат за полициски реформи се состана во Сараево и повторно не успеа да донесе одлука за идната структура на полициските сили. 
Според претседателот на одборот, Винко Думанчиќ, и покрај десетици часови расправа, членовите не можеа да постигнат консензус. 
За време на посетата на Бања Лука во средата, заменикот висок претставник Питер Бас-Бекер, предупреди дека недонесувањето на клучните полициски реформи би можело да има значајни последици, со оглед на тоа што ова е главниот услов за интеграцијата во ЕУ. 
(Дневни аваз, Независне новине - 04/05/06; Фена, РТРС - 03/05/06)
