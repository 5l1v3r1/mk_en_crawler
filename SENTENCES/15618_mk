22/08/2006
СОФИЈА, Бугарија -- Тројца високи претставници на институциите за спроведување на законот во Софија беа отпуштени поради наводите за корупција и проневера на пари.
Во понеделникот (21-ви август) генерал Кирил Војнов, шеф на Националната пожарникарска бригада, поднесе оставка од функцијата, откако воените обвинители покренаа обвинение за злоупотреба на службената должност, во врска со нелегалното издавање на дозволи.
Исто така во понеделникот, министерот за внатрешни работи, Румен Петков, го отпушти шефот на Софиската патна полиција, генерал Илија Илиев, како и шефот на административната служба на патната полиција, Томи Томов.
Тие беа обвинети минатата недела за злоупотреба на функцијата и корупција, во врска со нелегалната шема на регистрирање возила.
Веста за отпуштањата се совпадна со почетокот на посетата на тимот на Европската комисија на Софија во понеделникот, кој треба да направи проценка на реформите во спроведувањето на законите и борбата против корупцијата.
(Сегa - 22/08/06;
Дарик, БНР - 21/08/06)
