21/01/2011
ИСТАНБУЛ, Турција -- Големите светски сили – Соединетите Држави, Велика Британија, Франција, Русија, Кина и Германија -- во петокот (21-ви јануари) во Истанбул се состанаа со Иран, на нов круг разговори во врска со контроверзната нуклеарна програма на Техеран. 
Пред дводневниот состанок, американската државна секретарка Хилари Клинтон рече дека Вашингтон е можно да предложи нови еднострани санкции за Иран. 
Русија вели дека едностраните санкции може да бидат контрапродуктивни. 
„Ќе биде важен прв чекор ако договорот за размена на нуклеарно гориво биде спроведен“, рече рускиот министер за надворешни работи, Сергеј Лавров, по состанокот со својот турски колега, Ахмет Давутоглу, во Истанбул.
Според таквиот договор, Техеран би се откажал од одредена количина од својот осиромашен ураниум во замена за гориво за истражувачки реактор. 
Последниот договор за размена на ураниум за гориво, беше предложен од Бразил и Турција минатиот мај, но не доби поддршка од Запад. 
(Ројтерс, Хуријет, новинска агенција Анадолу, ББС, СНН - 21/01/11)
