27/03/2007
БРИСЕЛ, Белгија -- ЕУ, НАТО и САД во понеделникот (26-ти март) издадоа одделни изјави, во кои го поддржуваат планот на Марти Ахтисари за решавање на прашањето на статусот на Косово.
Американскиот државен потсекретар Николас Барнс рече дека Вашингтон се надева оти Советот за безбедност ќе може да усвои резолуција за Косово во април или мај.
Германското претседателство на ЕУ издаде соопштение во кое се вели дека Унијата „силно го поддржува“ предложеното решение на Ахтисари.
По состанокот на Комитетот за безбедност на ЕУ и Северноатланскиот совет во понеделникот во Брисел, шефот за безбедност на ЕУ, Хавиер Солана, и генералниот секретар на ОН, Јап де Хоп Шефер, исто така, ја поддржаа картата со насоки на ОН.
Тие потврдија дека статусот на Косово е посебен случај и нема да доведе до последици во другите делови на светот.
(веб-страница на ЕУ, веб-страница на НАТО, РТС, Танјуг, Бета, Б92, Косова лајв, 24-ore - 26/03/07)
