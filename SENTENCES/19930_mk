23/10/2007
САРАЕВО, Босна и Херцеговина (БиХ) -- Високиот претставник Мирослав Лајчак во понеделникот (22-ри октомври) се состана со премиерот на Република Српска (РС), Милорад Додик, на разговори околу збирот мерки што неодамна ги наметна Лајчак во обид за зајакнување на државните институции.
Во неделата Додик се закани дека членовите на неговата владејачка партија Сојуз на независните социјалдемократи ќе ги бојкотираат државните институции, попречувајќи со работата на владата, бидејќи сметаат дека мерките се неуставни.
На прес-конференцијата по состанокот, Додик и Лајчак рекоа дека нашле заеднички јазик во врска со мерките.
Лајчак рече дека ќе обезбеди правно толкување за секоја од нив, за да ја смири загриженоста на РС дека тие го кршат Дејтонскиот мировен договор.
(Дневни аваз, Независне новинe - 23/10/07;
РТРС, НТВ Хајат, Фена - 22/10/07)
