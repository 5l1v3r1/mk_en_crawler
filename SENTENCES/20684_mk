09/01/2008
БЕЛГРАД, Србија -- Земјата нема да влегува во војна за Косово, изјави претседателот на српската националистичка Радикална партија и главен кандидат на претседателските избори на 20-ти јануари во вторникот (8-ми јануари).
Томислав Николиќ, сепак, предупреди дека Белград целосно ќе ги прекине врските со Косово ако Косово прогласи независност и ќе ги деградира односите со земјите што ќе ја признаат за независна држава.
Таквото дејство би го блокирало напредокот на земјата кон членството во ЕУ.
Во другите вести, судскиот процес против претседателот на Српската радикална партија (СРС) Воислав Шешељ, кој е обвинет за воени злосторства против Хрватите и босанските муслимани во 1990-тите, продолжи во вторникот во Хаг.
За време на рочиштето, обвинителот Кристина Дал побара еден од судиите, Фредерик Харноф од Данска, да биде отстранет од постапката поради информацијата дека во мај 1993 година, како член на Данскиот хелсиншки комитет, тој имал контакт со планиран сведок на обвинителството.
Шешељ го отфрли барањето, велејќи дека понатамошните одложувања се непотребни.
Претседателот на Трибуналот, Фаусто Покар, ќе донесе одлука.
(Политика, Глас јавности - 09/01/08;
AФП, Вечерње новости, Бета, Б92, РТРС - 08/01/08)
