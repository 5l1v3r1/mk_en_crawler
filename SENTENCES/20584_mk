11/12/2007
САРАЕВО, Босна и Херцеговина (БиХ) -- Премиерот на Република Српска (РС) Милорад Додик во понеделникот (10-ти декември) официјално предложи вршителот на премиерската функција Никола Шпириќ да добие нов мандат за претседател на Советот на министри (СоМ).
Шпириќ поднесе оставка пред повеќе од еден месец во знак на протест поради напорите на високиот претставник Мирослав Лајчак за промена на гласачките правила на седниците на СоМ и неговото одбивање да му даде повеќе овластувања на државниот премиер.
Босанските Срби оттогаш ги променија своите позиции во врска со ова прашање.
Додик истакна дека кандидатурата на Шпириќ има широка поддршка помеѓу партиите во владејачката коалиција.
Исто така во понеделникот, Шпириќ и Лајчак се состанаа со седиштето на Канцеларијата на високиот претставник.
Тие се фокусираа делумно на институционалните и законските услови одредени со Мостарската декларација и Акциониот план за полициските реформи.
(Независне новине, Дневни аваз - 11/12/07;
РТРС, ПБС, Фена, веб-страница на ОХР, Ројтерс, АФП - 10/12/07)
