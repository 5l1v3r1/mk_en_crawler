05/08/2010
TИРАНА, Албанија -- Премиерот Сали Бериша ги повика локалните институции да го комплетираат прашалникот што го испратија експертите на Европската комисија (ЕК) за прашањето на визната либерализација. 
Извештајот мора да биде подготвен до крајот на месецов, изјави Бериша на состанокот на владата во средата (4-ти август). 
Во мај ЕК предложи Албанија да може да ужива безвизен режим со ЕУ ако се фокусира на три области -- репратријација на имигрантите, запленување на имотот што им припаѓа на членовите на организираниот криминал и зајакнувањето на капацитетите во борбата против овој вид криминал. 
ЕК ќе поднесе извештај во септември пред да биде испратен конечниот предлог до Европскиот парламент. 
(ВоА, Шкип, Газета шкиптаре, Топ ченал, Клан - 05/08/10)
