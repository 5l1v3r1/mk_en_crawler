14/09/2007
АНКАРА, Турција -- Безбедносните власти потврдија дека експертите на одделот за отстранување бомби спречија уште еден обид за бомбашки напад доцна во четвртокот (13-ти септември), деактивирајќи огромна експлозивна направа скриена во минибус.
Возилото, кое превезувало околу 500 килограми од моќната супстанција ПТН, било пресретнато на пат кон Анкара.
Полицијата била информирана за сомнителното возило од страна на бугарските царински службеници, кои откриле некои несогласувања во декларациите на двајцата шведски државјани кои патувале во него.
Претходно оваа недела полицијата во Анкара спречи уште еден можен терористички напад, деактивирајќи бомба од 300 килограми, пронајдена во комбе паркирано на паркинг во центарот на градот.
Инспекторите, наводно, трагаат по маж во раните 20-ти години, во врска со тоа.
Според непотврдени извештаи, тој говорел турски со арапски акцент, што може да додаде нов пресврт во истрагата што се фокусираше на терористите од забранетата Курдистанска работничка партија (ПКК).
Во другите вести, судот му одреди доживотен затвор на бунтовник на ПКК без можност за помилување, за бомбашките напади во еден истанбулски пар, во кој загина едно лица, а повеќе од 30 неа повредени.
Месил Демиралп, исто така, беше осуден за поставување бомба во кафуле во исто време.
Бомбата не експлодира.
(Хуријет, Фокус - 14/09/07;
НТВ, АФП - 13/09/07)
