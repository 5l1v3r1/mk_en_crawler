31/08/2010
Од Линда Карадаку за Southeast European Times во Приштина -- 31/08/10
Властите во манастирот Грачаница на Косово за време на викендот соопштија дека мислат дека косовската полиција не е опремена за ги обезбедува неговите простории и дека најмиле приватно обезбедување.
Друго српско православно место, Рашко-Призренската епархија точно пред Приштина, исто така најмила чувари поради слични причини, според локалните медиуми.
Косовската полиција ги презеде безбедносните должности од КФОР минатата недела и сега имаат задача да ги чуваат бројните српски верски и културни локалитети. 
Во едно соопштение, меѓународни мировни сили го отпоздравија она што го опишаа како "уште еден голем чекор во процесот на пренесување на безбедносната одговорност на институциите на Косово".
Но, официјални претставници на Српската православна црква, како и на српската влада, остро го критикуваа овој трансфер.
Косовската полиција вели дека не знае за иницијативата на црковните власти да најмат приватно обезбедување, но додаде дека манастирот има право да воспостави правила внатре во сопствените ѕидови. 
Во интервјуто за SETimes, портпаролот на косовската полиција Арбер Бека зборуваше за транзицијата и нејзиното влијание.
SETimes: Кои православни цркви и манастири всушност се чуваат од страна на полицијата на Косово?
Арбер Бека: Косовската полиција понуди целокупно обезбедување на сите верски и културни локалитети во земјата, без етничка или верска дискриминација. 
Засега, косовската полиција нуди физичко обезбедување 24 часа на ден за 17 српски верски и културни локалитети.
Освен севкупното обезбедување понудено во различни верски и културни локалитети во земјата, обезбедувањето се нуди во смени во рок од 24 часа, за назначените места.
SETimes: Како беше спроведен процесот на трансфер од КФОР на косовската полиција?
Бека: Трансферот беше направен врз основа на планови на КФОР.
SETimes: Имаше ли приговори од [Српската] Православна Црква за трансферот?
Бека: Немаше приговор за преземањето.
SETimes: Дали косовската полиција која ги чува историските споменици е мултиетничка?
Бека: Полицијата на Република Косово, како организација, има намера да понуди сигурност и да обезбеди јавен ред. 
Таа има мултиетнички карактер, така што нејзиното функционирање на терен е без сомнение мултиетничко.
SETimes: Каква е соработката со [српските] православни свештеници?
Бека: Косовската полиција смета дека соработката со православните свештеници е генерално добра. 
Двете страни имаат посебни одговорности.
