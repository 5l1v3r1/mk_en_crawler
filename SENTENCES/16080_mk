18/09/2006
ДИЈАРБАКИР, Турција -- Прокурдистанската Демократска социјалистичка партија (ДТП) ја осуди експлозијата во која загинаа десет луѓе, а 17 беа повредени минатата недела.
Во петокот (15-ти септември) локалните медиуми го цитираа водачот на огранокот на ДТП во Дијарбакир, Салих Карааслан, кој го осуди инцидентот.
ДТП претходно овој месец ја повика забранетата Курдистанска работничка партија (ПКК) да ја прекине својата вооружена кампања и да го почитува унилатералниот прекин на огнот.
Во меѓувреме, истанбулската полиција вели дека пресекла мала група која ги уценувала локалните бизнисмени во име на ПКК.
Полицијата верува дека групата барала по 50.000 евра од секој од нив, упатувајќи смртни закани за оние кои ќе одбијат да платат.
(Заман - 18/09/06;
НТВ - 15/09/06)
