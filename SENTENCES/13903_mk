18/09/2005
ЊУЈОРК, САД -- Амбасадорот задолжен за прашањата на воените злосторства, Пјер-Ришар Проспер, во петокот (16-ти септември) повторно побара од Белград да го уапси и екстрадира главниот обвинет Ратко Младиќ во Хашкиот трибунал до крајот на оваа есен.
Коментарот на Проспер успеди по состаникот со министерот за надворешни работи на Србија и Црна Гора, Вук Драшковиќ, во Њујорк.
Според американскиот дипломат апсењето на Младиќ би можело да биде од клучно значење за започнувањето на разговорите околу Договорот за стабилизација и асоцијација со ЕУ и за континуираната американска финансиска помош за Србија и Црна Гора.
Исто така во петокот, војниците на НАТО упаднаа во домот на босанскиот Србин, Млаѓен Кењиќ, поранешен телохранител на Младиќ, осомничен дека му помага нему и на други обвинети да избегнат апсење.
Полицијата на Република Српска беше однапред известена за рацијата во селото Војковиќи, но не учествуваше директно.
(Независне новине - 17/09/05;
Танјуг, Б92, AП - 16/09/05;
Фена, РТРС - 15/09/05)
