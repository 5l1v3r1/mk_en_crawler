27/03/2009
ПОДГОРИЦА, Црна Гора -- Политичките партии в петок (27-ми март) ја завршуваат предизборната кампања пред предвремените парламентарни избори в недела.
Изборите ги иницираше владејачката коалиција Европска Црна Гора, предводена од Демократската партија на социјалистите (ДПС) на премиерот Мило Ѓукановиќ, тврдејќи дека й треба повеќе време за да ги забрза реформите што ќе водат до пристапување во ЕУ.
Последните анкети на јавното мислење покажуваат дека коалицијата на Ѓукановиќ, најверојатно, ќе има убедлива победа со 51 отсто од гласовите.
Главната опозициска Социјалистичка народна партија се очекува да освои 16,8 отсто од гласовите, а потоа следи Нова српска демократија со 12 отсто и неолибералното Движење за промени со 6 отсто.
(РТЦГ, Макфакс - 27/03/09;
AФП - 25/03/09)
