25/10/2005
ТИРАНА, Албанија -- Премиерот Сали Бериша во понеделникот (24-ти октомври) се состана со својот косовски колега, Бајрам Косуми. 
На заедничката прес-конференција по состанокот Бериша го потврди својот став дека Косово мора да добие независност, но и истовремено да ги загарантира правата на српското малцинство и другите малцинства. 
Тој, исто така, ја истакна важноста на сериозниот и континуиран дијалог помеѓу Приштина и Белград. 
Косуми, од своја страна, рече дека водачите на косовските Албанци гледаат на независноста како на единствено остварливо решение за проблемите во покраината. 
(Албански вести - 25/10/05; Косова лајв - 24/10/05)
