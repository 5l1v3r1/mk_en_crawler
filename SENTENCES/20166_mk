16/08/2007
САРАЕВО, Босна и Херцеговина (БиХ) -- НАТО одлучи да почне со размена на доверливи информации со властите на БиХ откако ќе бидат воспоставени неопходните процедури за соработка со земја што не е членка на НАТО, рече во средата (15-ти август) секретарот на Министерството за безбедност на БиХ, Бекир Даутбашиќ. 
Тој за „Дневни аваз“ изјави дека висока делегација на НАТО, предводена од Томас Меккивер, директор на Канцеларијата за безбедност на НАТО, ќе им даде на босанските претставници сертификат следната недела, со што ќе биде одбележан почетокот на размената на довеливи информации.
Властите во БиХ ќе имаат пристап до информациите на НАТО обележани како „доверливи“, „внатрешнодоверливи“ и „тајни“. 
Според Даутбашиќ, ниту една друга земја во регионот не добила ваков пристап. 
(Дневни аваз, МИА, А1 - 15/08/07)
