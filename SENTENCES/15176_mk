29/08/2006
АНКАРА, Турција -- Владата во понеделникот (28-ми август) одлучи да испрати мировници во Либан, како дел од силите на ОН.
Владиниот портпарол Чемил Чичек рече дека парламентот вонредно ќе се состане во следните две недели за да расправа за овој потег.
Претседателот Ахмет Неждет Сезер се спротивстави на испраќањето војници, но Чичек рече дека владата смета оти Турција не може да остане само набљудувач на настаните на Блискиот Исток.
Сé уште не е решено колку војници ќе бидат испратени.
Исто така во понеделникот, романскиот Врховен одбранбен совет донесе одлука да не се испраќаат војници во Либан.
Истиот, сепак, даде зелено светло за евентуалното учество во хуманитарни или реконструктивни мисии.
Бугарија, пак, објави дека е подготвена да испрати 100 мировници во Либан.
(НТВ, Turkishpress.com, Ромпрес, Медиафакс, News.bg - 28/08/06)
