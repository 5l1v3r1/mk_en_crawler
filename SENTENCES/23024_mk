04/07/2008
СОФИЈА, Бугарија -- Опозицијата планира ново гласање за недоверба на владата поради проблемите со апсорбирањето на средствата на ЕУ и корупцијата, соопшти во четвртокот (3-ти јули) копретседателот на Бугарскиот народен сојуз, Стефан Софијански. 
Опозициските партии планираат околу една недела да разговараат во врска со иницијативата и за тоа како да го рационализираат својот случај. 
Според извештаите на медиумите, тие ќе ја поднесат иницијативата пред редовниот извештај на Европската комисија (ЕК) -- кој се очекува на крајот од јули -- за да го избегнат летниот одмор на парламентот пред да се одржи гласањето. 
Извештајот на ЕК се очекува да ја критикува Бугарија за корупцијата и злоупотребата во користењето на средствата на ЕУ во последните месеци, како и за неодамнешните скандали кои го потресоа Министерството за внатрешни работи. 
(24 Часа - 04/07/08; Фокус, бТВ, Дневник - 03/07/08)
