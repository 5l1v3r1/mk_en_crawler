19/07/2006
СОФИЈА, Бугарија -- Резултатите од истражувањето објавено во вторникот (18-ти јули) покажаа дека бугарските граѓани ги поддржуваат судските реформи помогнати од УСАИД.
Истражувањето кое го спроведе „Алфа рисрч“ на барање на УСАИД, се базира на интервјуата со 3.200 испитаници во 30 градови.
Резултатите покажуваат дека квалитетот на судските услуги е подобрен за 15 отсто, а извршноста на судовите за 5 отсто, додека брзината на судските процедури е зголемена за 18 отсто.
Сепак, јавноста останува критична во врска со работата на судовите во четирите најголеми градови - Софија, Пловдив, Варна и Бургас.
Авторите на истражувањето велат дека реформските напори мора да се концентрираат на големите градови, додека државата мора да го зголеми бројот на судиите и да ја надгради судската материјална база.
(Дневник, Сега - 19/07/06)
