28/06/2009
БЕЛГРАД, Србија -- Обвинителството за воени злосторства во петокот (26-ти јуни) подигна обвинение против 17 поранешни припадници на Ослободителната војска на Косово (ОВК) за воени злосторства врз цивили во источно Косово во 1999 година. 
Обвинетите се дел од т.н. 
Гњиланска група која, наводно, убила најмалку 52 Роми, Срби и етнички Албанци во градот Гњилане помеѓу јуни и октомври 1999 година. 
Обвиненијата вклучуваат нелегално затворање, нечовечки третман, тортура, силување и сакатење.
Девет членови на групата беа уапсени минатиот декември, и се во притвор во Белград. 
Други осум остануваат на слобода и ќе бидат судени во отсуство, се вели во соопштението на обвинителството. 
Сите се соочуваат со затворска казна од 20 години. 
(EМпортал - 27/06/09, Фонет, Б92, Глас Србије, Макфакс, АКИ, АП - 26/06/09)
