08/05/2007
БУКУРЕШТ, Романија -- Вршителот на претседателската функција, Николае Вакариу, во понеделникот (7-ми мај) инсистираше на тоа дека Романија нема унилатерално да ги повлече своите војници од Ирак без да се консултира со САД и со другите коалициски партнери.
Вакариу во понеделникот се состана со американскиот амбасадор во Букурешт, Николас Таубман, на разговори околу ова прашање, како и за актуелната политичка ситуација во Романија.
Според соопштението за печатот од претседателскиот кабинет, двајцата се согласиле со важноста на континуираното билатерално стратешко партнерство.
Во другите вести од понеделникот, Демократската партија (ПД) на суспендираниот претседател Трајан Башеску соопшти дека ако гласачите го поддржат на референдумот на 19-ти мај за негово отповикување, ПД ќе работи на распуштање на сегашниот парламент и ќе изврши притисок за предвремени општи избори.
Со цел да успее во тоа ПД мора да собере најмалку 500.000 потписи, по добивањето двотретинско мнозинство во парламентот.
(Адеварул, Романија Либера, Nine o'clock - 08/05/07;
Ромпрес, Медиафакс - 07/05/07)
