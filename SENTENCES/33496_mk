26/09/2003
САРАЕВО, Босна и Херцеговина (БиХ) -- Џејмс Локер, претседател на Комисијата за одбрана во БиХ, изјави дека доцна во четвртокот (25-ти септември) сите членови на експертската група го подржале нацрт-законот за реформи во одбраната. 
Локер и високиот претставник Педи Ешдаун го поздравија, според нивните зборови, пробивот во реформскиот процес. 
Комисијата побара од другите локални власти да го одобрат нацрт-законот, со кој ќе се воспостави централна команда за армиите на двата ентитета. 
И покрај тоа што ќе останат одвоени, армиите ќе имаат заедничка команда, униформи и знаме. 
Одобрението од страна на Парламентот се очекува да ја направи Босна и Херцеговина полноправен член на програмата Партнерство за мир, што претставува прв чекор кон интеграција во НАТО и во ЕУ.
Во другите вести од четвртокот, Комисијата на босанските Муслимани за исчезнати лица соопшти дека експертите досега откриле остатоци од 565 лица, во масовната гробница во близина на Зворник. 
Работата на местото се очекува да продолжи с&#233; до крајот на следната недела. 
(СРНА, ББС - 26/09/03; AФП - 25/09/03)
