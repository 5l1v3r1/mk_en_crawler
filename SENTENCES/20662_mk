09/08/2007
БУКУРЕШТ, Романија -- Тројца поранешни генерали против кои се води истрага за нивната наводна вмешаност во крвавата „Рударска акција“ од јуни 1990-та година ќе бидат изведени на судење, објавија во четвртокот (9-ти август) локалните медиуми. 
Воените обвинители велат дека поранешниот претседател Јон Илиеску лично издал наредби за растерување на толпата што се собра на мирните антикомунистички демонстрации во Букурешт. 
Невладините организации велат дека повеќе од 100 луѓе загинаа за време на тридневното насилство. 
Преку 1.000 беа повредени.
Пензионираните генерали Михаи Читак, Георге Андрита и Димитру Костеа, обвинети за убиство и учество во убиство пред 17 години, рекоа дека само ги следеле наредбите на Илиеску. 
Тие имаа високи функции во министерствата за одбрана и внатрешни работи, и тврдат дека Илиеску им наредил да употребат воена муниција и тенкови за растерување на толпата. 
Имаше околу 260 уапсени, повеќето од нив минувачи и студенти кои полагале испити на универзитетот. 
Илиеску ги негираше наводите од четвртокот како „апсурдни“. 
(Романија либера, Nine o'clock, Hotnews.ro, Медиафакс - 09/08/07)
