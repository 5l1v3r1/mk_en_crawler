17/04/2006
САРАЕВО, Босна и Херцеговина (БиХ) -- Претседателот на Претседателството, Сулејман Тихиќ, во интервјуто за еден весник изминатиов викенд рече дека главната обвинителка на ОН, Карла Дел Понте, се сомнева дека босанските власти знаат каде се наоѓа бегалецот Радован Караџиќ. 
Тихиќ говореше за сараевскиот весник „Дневни аваз“ по враќањето од тридневната посета на Холандија, каде што се состана со Дел Понте. 
Тој рече дека таа не им верува на уверувањата оти Караџиќ не се наоѓа на босанска територија и дека босанските власти и властите во Република Српска не знаат каде отприлика се наоѓа тој.
Во истото интервју Тихиќ вели дека холандските власти ветиле дека ќе го поддржат процесот на враќање во Сребреница со нова помош од околу 5 милиони евра. 
Тој додаде дека ќе инсистира парите да бидат доделени за проектите за одржливо враќање и отворање на нови работни места. 
(Дневни аваз, РТРС - 16/04/06)
