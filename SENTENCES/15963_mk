19/11/2006
САРАЕВО, Босна и Херцеговина (БиХ) -- Уставниот суд на БиХ во саботата (18-ти ноември) донесе одлука дека законот на Република Српска (РС) за прослави и национални празници се крши со уставните принципи за еднаквост на сите конститутивни народи во БиХ.
Според судот, законот предвидува само почитување на српската историја, традиции, обичаи и национален идентитет, а истовремено ги загрозува интересите на несрпското население во РС.
И додека босанските Срби имаат легитимно право да ја бранат својата традиција и идентитет, истото право мора да им се додели и на другите, пресудија судиите.
Истовремено, судот пресуди дека законите за грбот на ентитетот и знамето не се неуставни.
(Дневни аваз, Независне новине - 19/11/06;
ПБС БиХ, РТРС - 18/11/06)
