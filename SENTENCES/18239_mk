12/04/2007
САРАЕВО, Босна и Херцеговина (БиХ) -- Босанските Срби не треба да го сметаат Косово за пример, кога носат одлука за својата иднина, рече премиерот на БиХ Никола Спириќ во интервјуто објавено во средата (11-ти април).
„Според Дејтонскиот договор, Српската Република претставува интегрален дел од Босна и тие [босанските Срби] не ја доведуваат во прашање нејзината сувереност“, додаде тој.
Спириќ, етнички Србин, понатаму додаде дека Република Српска (РС) не планира да се одвои од БиХ или да се приклучи на Србија.
Истиот ден, премиерот на босанските Срби, Милорад Додик, објави дека РС планира да го смени својот национален симбол.
Двоглавиот бел орел честопати се поврзува со злосторствата извршени за време на конфликтот во периодот 1992-1995 година.
(Фајненшал тајмс, Независне новине, Дневни аваз - 12/04/07;
Ројтерс, РТРС - 11/04/07)
