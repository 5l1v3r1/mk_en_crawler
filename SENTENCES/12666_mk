06/12/2004
АТИНА, Грција -- Властите започнаа истрага во врска со наводниот канал „за трговија со бебиња“, во кој, наводно, биле вклучени тројца бугарски државјани, кои беа уапсени во Грција на крајот од изминатата недела.
Според извештаите од печатот во Атина, полицијата ги уапсила тројцата на островот Крит, додека се обидувале да направат зделка вредна 12.000 евра.
Полицијата објави дека планот се состоел во внесување на бремени бугарски жени, кои ги раѓале децата во Грција, каде што потоа биле продавани.
Во другите вести, двајца млади Турци загинаа во минско поле, при обид за нелегален влез во Грција доцна во саботата.
Инцидентот се случил на грчката страна од границата, во близина на селото Кастаниес.
Властите велат дека минското поле било јасно одбележано со знаци и било оградено со бодликава жица.
(Дневник - 06/12/04;
AФП - 05/12/04;
AНA - 04/12/04)
