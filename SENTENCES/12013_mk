17/01/2005
БУДИМПЕШТА, Унгарија -- Романскиот премиер Калин Таричеану во понеделникот (17-ти јануари) отпатува за Будимпешта, што е негова прва посета надвор од земјата по преземањето на функцијата минатиот месец.
Таричеану ќе разговара со својот унгарски колега Ференц Ѓурчани, со претседателот Ференц Мадл и со претставници на Парламентот.
Во другите вести, романскиот министер за одбрана, Теодор Атанасиу во саботата изјави дека Букурешт ќе донесе одлука по изборите во Ирак на 30-ти јануари дали да го задржи военото присуство таму.
Атанасиу за новинарите изјави дека планира да ги посети романските војници во март.
(Ромпрес, Девет часот - 17/01/05;
Ромпрес, Медиафакс - 15/01/05;
Девет часот - 14/01/05)
