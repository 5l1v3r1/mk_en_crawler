30/05/2008
БРИСЕЛ, Белгија -- По неколкугодишни немири, Балканот стана еден од најбезбедните региони во светот и покрај раширената корупција и шверц, објави во четвртокот (29-ти мај) Канцеларијата на ОН за дрога и криминал (УНОДК), во извештајот што ги покрива Албанија, Босна и Херцеговина (БиХ), Хрватска, Македонија, Молдавија, Бугарија, Романија, Црна Гора и Србија.
„Колку и да изгледа изненадувачки, Балканот е еден од најбезбедните регионо во Европа и стереотипот за Балканот како рај за гангстерите, повеќе не важи -- иако остануваат сериозни проблеми“, рече извршниот директор на УНОДК, Антонио Мариа Коста, на прес-конференцијата во Брисел.
„Опасната врска помеѓу политичката нестабилност и криминалот, која го измачуваше Балканот во 1990-тите е разбиена“, рече тој.
Според студијата, стапката на убиства во регионот падна за половина во текот на изминатите девет години, а процентот на кражби и напади е понизок отколку во Западна Европа.
(Шекули - 30/05/08;
ВОА, Топ ченал, Балкан веб, АФП, Ројтерс, АП - 29/05/08)
