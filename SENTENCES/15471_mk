27/07/2006
ИСТАНБУЛ, Турција -- Високиот кривичен суд во Истанбул во вторникот (25-ти јули) го отфрли барањето на Абдула Оџалан за повторено судење, потврдувајќи ја доживотната затворска казна за поранешниот водач на забранетата Курдистанска работничка партија. 
Според извештаите на медиумите во средата, адвокатите на Оџалан му се обратиле на Високиот кривичен суд со барање за повторување на судскиот процес откако Европскиот суд за човекови права минатата година пресуди дека Оџалан не добил фер судење во првиот судски процес против него.
Во другите вести, Алпарслан Арслан, главниот осомничен за пукањето на судиите на Државниот совет на 17-ти мај, во средата беше хоспитализиран. 
Затворските власти велат дека тој се жалел на здравствени проблеми и одбивал да јаде, плашејќи се да не биде отруен. 
Неговото судење ќе започне на 11-ти август. 
(Сабах, Заман - 27/07/06; Заман - 26/07/06)
