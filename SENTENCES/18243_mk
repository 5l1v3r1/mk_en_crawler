12/04/2007
СИДНЕЈ, Австралија -- Судот во Сиднеј ја одобри екстрадицијата на поранешниот командант на српската милиција, Драган Васиљковиќ, во Хрватска, каде што е обвинет за вршење воени злосторства против воените затвореници и цивили во Хрватска и во БиХ помеѓу 1991 и 1995 година. 
Васиљковиќ, познат и како „капетан Драган“ може да биде пренесен во Хрватска, макар што има 15 дена рок за обжалување на пресудата пред повисок суд. 
Тој има двојно, австралиско и српско државјанство, и со години живее во Перт, работејќи како инструктор по голф.
Во другите вести од средата (11-ти април) Трибуналот на ОН објави дека поранешниот офицер на српската армија Момир Николиќ е пренесен во Финска за да ја отслужи 20-годишната затворска казна. 
Тој беше осуден минатата година за неговата улога во масакрот во Сребреница во 1995 година. 
(Сиднеј морнинг хералд - 12/04/07; AАП, НТВ Хајат, Фена - 11/04/07)
