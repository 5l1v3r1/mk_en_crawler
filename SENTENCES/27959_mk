23/09/2010
БУКУРЕШТ, Романија -- Парламентот во средата (22-ри септември) објави изјава во која ја критикува француската политика на репатријација и ја обвинува земјата за сериозни нарушувања на граѓанските права. 
Според документот, репатријацијата на Ромите го крши „правото за слободно движење на сите европски граѓани, без оглед на националноста или расата“. 
Пратениците го повикаа претседателот Трајан Башеску и владата „да ги преземат сите политички и дипломатски мерки потребни за заштита на правата на романските државјани како европски граѓани“. 
Башеску, пак, во средата рече дека побарал од својот француски колега Николас Саркози да прекине со протерувањата. 
Во изјавата за странските новинари во Букурешт, Башеску рече дека одговорот што го добил „не бил јасен“, но додаде дека прашањето ќе биде преиспитано. 
(AП, АФП, Блумберг, ДПА, ББС - 22/09/10)
