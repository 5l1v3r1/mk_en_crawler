27/11/2005
ПЈЕШТЈАНИ, Словачка -- Албанија го презеде ротирачкото претседателство на Централноевропската иницијатива (ЦЕИ) за 2006 година, на местото на Словачка.
Предавањето се случи во петокот (25-ти ноември) на церемонијата за време на дводневниот самит на ЦЕИ во Пјештјани.
Албанскиот премиер Сали Бериша рече дека приоритетите на албанското претседателство ќе ја зголемат соработката и комуникацијата, особено во областите на интеграцијата во ЕУ и економијата.
Исто така во петокот, членовите на делегацијата на Европскиот парламент (ЕП) ја завршија дводневната посета на Албанија со изјавата во која се повикува на реформи во изборниот процес на земјата, како и на решавање на имотните прашања.
Делегацијата беше во Тирана на 12-тиот интерпарламентарен состанок на Албанија и ЕП.
(Албански вести - 26/11/05;
Хина - 25/11/05)
