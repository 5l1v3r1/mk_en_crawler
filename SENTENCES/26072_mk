15/10/2009
ТИРАНА, Албанија -- Извештајот за напредокот на Европската комисија (ЕК) е објективен и го рефлектира напредокот на Тирана кон интеграцијата во ЕУ, рече министерот за интеграции Мајлинда Брегу во средата (14-ти октомври). 
Таа додаде дека Албанија повеќе не се смета за земја која не може да организира демократски избори. 
Премиерот Сали Бериша вети дека „објективните критики кон владата и другите институции ќе бидат сериозно земени предвид“. 
Опозицијата Социјалистичка партија (СП) вели дека извештајот е позитивен за Албанија, но не и за албанската политика. 
Претставникот на СП Дитмир Бушати рече дека сите страни треба да работат за да се постигнат потребните стандарди. 
(Зери, Коха Диторе - 15/10/09; Ора њус, Балкан веб, Шекули, ВоА - 14/10/09)
