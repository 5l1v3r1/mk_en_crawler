08/04/2008
ПРИШТИНА, Косово -- Политичките водачи, заедно со членовите на Косовската уставна комисија, во понеделникот (7-ми април) го потпишаа предлог-уставот, кој претседателот Фатмир Сејдиу го опиша како „уште еден чекор напред кон воспоставувањето основа за функционална независна, суверена и стабилна држава“. 
Специјалниот претставник на ЕУ во Косово, Питер Фејт, чие одобрение беше исто така неопходно, рече дека предлогот ги содржи сите одредби за „консолидирање на Косово како модерна, мултиетничка држава“. 
Документот, делумно, е моделиран според уставот на САД. 
Преамбулата има специјален член кој ги гарантира правата на косовските Срби и другите малцинства.
Предлог-уставот беше доставен до парламентот за официјално одобрување, а расправата се очекува да започне в среда. 
Новиот устав се очекува да стапи на сила на 15-ти јуни, скоро четири месеци по денот на прогласување независност. 
(Коха Диторе - 08/04/08; РТК, Косовалајв, Косовапрес, Ројтерс - 07/04/08)
