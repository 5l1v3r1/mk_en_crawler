10/02/2011
САРАЕВО, Босна и Херцеговина (БиХ) -- Три лица обвинети за тероризам во врска со бомбашкиот напад во јуни на полициската станица во Бугојно, се изјаснија за невини пред Судот на БиХ во средата (9-ти февруари). 
Харис Чаушевиќ, Аднан Харачиќ и Емин Османагиќ се појавија пред судот и негираа каква било вмешаност во инцидентот. 
Двајца други обвинети – Харис Спаго и Неџад Кеско -- одбија да се изјаснат, додека шестиот осомничен -- Насер Палисламовиќ -- не присуствуваше на рочиштето. 
Според обвинението, Чаушевиќ, Харачиќ и Палисламовиќ извршиле терористички чин, при кој загинал еден полицаец. 
Другите се осомничени соучесници. 
(Дневни аваз, Фена - 09/02/11)
