04/02/2007
ТИРАНА, Албанија -- Турскиот министер за надворешни работи, Абдула Ѓул, ја потврди поддршката за интеграцијата на Албанија во евроатланските структури, за време на посетата на Тирана во петокот (2-ри февруари).
Тој се состана со својот албански колега, Бесник Мустафај, со претседателот Алфред Мојсиу, со премиерот Сали Бериша и со претседателката на парламентот, Џозефина Топали.
Ѓул, исто така, учествуваше на состанокот на албанско-турскиот бизнис совет во петокот во Тирана.
Разговорите се фокусираа на билатералната трговска и економска соработка и турските инвестиции во Албанија.
Двете земји се очекува да го ратификуваат Договорот за слободна трговија, потпишан на крајот на минатиот декември.
(Албански вести, Заман, Нафтемпорики - 03/02/07;
веб-страница на албанскиот претседател - 02/02/07)
