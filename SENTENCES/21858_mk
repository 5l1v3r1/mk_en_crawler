22/09/2008
AТИНА, Грција -- Царинските службеници во понеделник (22-ри септември) започнаа протести поради укинувањето на специјалната сметка со која околу 3.500 од нив добиваа дополнителни месечни приходи помеѓу 600 и 1.250 евра. 
Сметката беше финансирана од приходите што се наплаќаа со воведувањето на царинските давачки од увозот и извозот на стока. 
За време на штрајкот, царинарниците од целата земја ќе работат само на увозот и извозот на стока со краток рок на траење или на стоката од национално значење. 
Ова значи дека увозот на гориво ќе биде процесоиран само во количества што ќе гарантираат нормално функционирање на болниците и јавниот транспорт.
Во понеделник штрајкуваат и брзата помош и затворскиот персонал. 
Вработените во болниците инсистираат на тоа дека владата треба да ја категоризира нивната професија како опасна по здравјето и во согласност со тоа да им ги зголеми и платите. 
Затворските чувари, исто така, сакаат повисока плата и повеќе вработени во затворите. 
(Нафтемборики, ЕРТ, НЕТ, Нетпрес - 22/09/08)
