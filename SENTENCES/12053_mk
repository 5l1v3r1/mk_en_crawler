16/12/2004
БУКУРЕШТ, Романија -- Новоизбраниот претседател Трајан Басеску во средата (15-ти декември) изјави дека ако Сојузот на правдата и вистината не успее да формира коалициска влада, тоа би можело да доведе до предвремени избори. 
Тој ја отфрли можноста за постигнување договор со социјалдемократите (ПСД), тврдејќи дека таквиот договор би предизвикал нестабилност во Романија. 
ПСД, во меѓувреме, продолжува со своите напори да ги убеди двете помали партии да им се приклучат во идната владина коалиција. 
Имаше планови за потпишување на договор во среда, но тие беа откажани кога Демократскиот сојуз на Унгарците во Романија објави дека тој, исто така, сака да ги продолжи консултациите со Сојузот на правдата и вистината. 
(Ромпрес, Адеварул - 16/12/04; AФП -15/12/04)
