24/07/2007
Грчкиот премиер Костас Караманлис во понеделникот (23-ти јули) пристигна во еднодневна официјална посета на <b>Босна и Херцеговина</b> (БиХ).
Караманлис, кој се состана со колегата од БиХ, Никола Шпириќ, рече дека Грција го поддржува напредокот на Грција кон ЕУ и НАТО, и дека грчките власти ќе продолжат да им помагаат на своите колеги од БиХ во остварувањето на целта за евроатланска интеграција.
Романскиот министер за одбрана, Теодор Мелескаку.
во понеделникот (23-ти јули) беше во Хрватскa, на покана на својот хрватски колега, Берислав Рончевиќ.
Мелескану рече дека Романија очекува Хрватска да добие покана за членство во НАТО на следниот самит на Алијансата, што ќе се одржи во Букурешт на почетокот од април.
Двајцата министри разговараа за билатералната воена соработка и регионалните напори за борба против тероризмот и организираниот криминал.
Српскиот премиер Воислав Коштуница и претседателот на руската дума, Борис Гризлов, се состанаа во средата (18-ти јули) во Вила Бокеља, Србија.
Тие се согласија за прашањето на статусот на Косово, велејќи дека „принципиелната, заедничка политика поврзана со процесот на наоѓање решение за идниот статус на Косово се заснова на почитувањето на меѓународното право, Повелбата на ОН и резолуцијата 1244“.
Гризлов се состана и со српскиот претседател Борис Тадиќ и претседателот на парламентот Оливер Дулиќ.
Maкедонскиот министер за надворешни работи, Антонио Милошоски, минатата недела беше во тридневна посета на Народна Република Кина.
Тој се состана со официјалните претставници на Советот за промовирање на меѓународната трговија и ЗТЕ, една од водечките кинески претпријатија за телекомуникациска опрема, на разговори околу билатералните односи и соработка.
Милошоски се состана својот кинески колега, Јанг Јиечи, во четвртокот (19-ти јули).
Разговорите се фокусираа на начините за зајакнување на економската соработка и потенцијалните кинески инвестиции, особено во областите на ИТ и телекомуникациите.
Делегација на хрватското Mинистерство за одбрана -- на чело со министерот Берислав Рончевиќ -- беше во Португалија во рамките на билатералната соработка во одбраната.
Односите беа оценети како добри и без какви било нерешени прашања, објави министерството.
Рончевиќ и неговата делегација се состана со португалскиот министер за одбрана, Нуно Севериано Теиксеира, на 17-ти јули.
Теиксеира изрази задоволство од постигнувањата на Хрватска во реформите на вооружените сили и рече дека се надева оти Хрватска наскоро ќе стане членка на НАТО и на ЕУ.
Maкедонијa ќе го усвои комплетниот пакет закони од нејзиниот акционен план на партнерство со ЕУ пред крајниот рок, рече премиерот Никола Груевски во Брисел на 17-ти јули, по состанокот со шефот за безбедност на ЕУ, Хавиер Солана, и комесарот за проширување на ЕУ, Оли Рен.
Тројцата, исто така, разговараа околу спроведувањето на економските и судските реформи.
Српскиот министер за одбрана Драган Шутановиќ и неговиот австриски колега Норберт Дарабос се состанаа на 17-ти јули во Белград на разговори околу Косово и билатералните воени врски.
Тие се согласија дека од суштинска важност е да се сочува безбедноста и стабилноста во регионот, со истовремено решавање на конечниот статус на Косово.
Дарабос ја истакна австриската поддршка за планот предложен од поранешниот претставник на ОН, Марти Ахтисари, но рече дека неговата влада смета оти активното учество на Србија во решавањето на прашањето е клучно.
(Разни извори 17/07/07-24/0707)
