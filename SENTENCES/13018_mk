29/09/2005
ПРИШТИНА, Косово, Србија и Црна Гора -- За време на посетата на Приштина во средата (28-ми септември) командантот на Командата на здружените сили на НАТО во Неапол, адмирал Хари Улрих, рече дека Пактот не очекува влошување на ситуацијата ниту во Косово ниту во регионот за време на идните разговори околу статусот. 
Неговата изјава уследи по разговорите со косовскиот претседател Ибрахим Ругова, кој ќе го предводи преговарачкиот тим на неговата страна.
Во другите вести од средата, високи претставници на УНМИК и на Белград го осудија нападот врз високиот српски полициски функционер во Косово, полковник Дејан Јанковиќ. 
Тој беше ранет во заседата на неговото возило во близина на Стари Качаник во средата вечер. 
(Б92, Косова лајв, Танјуг, Бета - 28/09/05)
