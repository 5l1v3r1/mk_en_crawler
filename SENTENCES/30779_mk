08/05/2011
БРИСЕЛ, Белгија -- Шефицата на ЕУ за надворешна политика, Кетрин Ештон, во петокот (6-ти мај) објави дека италијанскиот дипломат Фернандо Џентилини ќе биде специјален претставник на ЕУ во Косово во следните три месеци. 
ЕУ планира да ја зајакне својата позиција во Косово со тоа што ќе има еден претставник во земјата место сегашните двајца -- еден за владите на ЕУ и еден за Европската комисија. 
Постојаниот претставник се очекува да биде именуван подоцна оваа година. 
Мандатот на претставникот во заминување, Питер Фејт, истече на 1-ви април. 
(Веб-страница на ЕУ, Косова лајв, Алсат - 06/05/11)
