27/06/2010
AТИНА, Грција -- Владата во петокот (25-ти јуни) ги одобри радикалните реформи на пензискиот систен и ги поднесе до парламентот на расправа. 
Предлог-законот ја зголемува возрасната граница за пензионирање на 65 за сите. 
Досега жените можеа да се пензионираат на 60 години. 
Реформата, исто така, ќе бара Грците да работат 40 години за да добијат целосна пензија, наместо сегашните 35-37 години. 
Министерот за труд, Андреас Ловердос, истакна дека реформите се неопходни, со оглед на економската криза. 
„Нашиот систем падна, и ние мораме да го изградиме повторно“, рече тој. 
Синдикатите се противат на реформите и повикуваат на генерален штрајк во вторник. 
(Кетимерини - 26/06/10; AФП, АП, Ројтерс - 25/06/10)
