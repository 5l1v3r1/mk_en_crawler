27/05/2005
САРАЕВО, Босна и Херцеговина (БиХ) -- Обвинителите од БиХ и Црна Гора во четвртокот (26-ти мај) во Сараево потпишаа протокол за соработка.
Со него на обвинителите им се овозможува да соработуваат за време на истражните и судските постапки за најсериозните видови криминал, особено за обезбедувањето на докази и сведоци во таквите случаи.
Официјалните претставници велат дека соработката од овој вид ќе биде од голема помош за решавање на организираниот криминал, особено мрежите на трговија со дрога, поради тоа што еден од најчесто користените правци поминува низ Црна Гора и БиХ.
(ПБС БиХ, РТРС, ФЕНА - 26/05/05)
