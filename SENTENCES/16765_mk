08/05/2006
САРАЕВО, Босна и Херцеговина (БиХ) -- Во декларацијата објавена на крајот од дводневната конференција на Балканскиот политички клуб во Сараево во неделата (7-ми мај) се повикува на зајакнување на државните институции во БиХ како клучно прашање за евроатланската интеграција. 
Потписниците, исто така, ветија поддршка за целосната либерализација на трговијата во Западен Балкан и повикаа на олеснување на заедничкиот визен режим на реципрочна основа. 
Голем број поранешни и сегашни балкански политички водачи и истакнати интелектуалци говореа на форумот, во врска со улогата на меѓународната заедница во БиХ и во регионот.
Исто така во неделата, министерот за надворешни работи на БиХ, Младен Иваниќ, се состана со својот романски колега, Михаи Разван Унгуреану, во рамките на конференцијата. 
Тие го објавија идното отворање на амбасадата на БиХ во Букурешт. 
(Дневни аваз - 08/05/06; ПБС БиХ, РТРС - 07/05/06)
