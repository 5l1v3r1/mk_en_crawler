05/03/2010
Без соодветни мерки, Кипар ризикува да го зголеми и онака значителниот буџетски дефицит, рече министерот за финансии Чарилаос Ставракис на конференцијата на Федерацијата на работодавци и индустријалци (ОЕВ) во средата (3-ти март).
Пакетот што Ставракис во претстави пред членовите на ОЕВ има за цел зачувување на 500 милиони евра од трошоците, кои ќе му овозможат на Кипар да остане близу до горната граница од 3 отсто од БДП на буџетскиот дефицит, одреден од Еврозоната.
Истражувањето на истанбулскиот универзитет Окан ја става Tурција на второто место на листата по стапката на невработеност во Европа.
Студијата, објавена во средата (3-ти март) покажува дека турската невработеност скокнала од 3 на 14 отсто од 2008 година.
Повеќе од 300 локални и странски претпријатија учествуваат на четиридневниот саем на градежништво во Скопје, кој беше отворен во вторникот (2-ри март).
Градежништвото ќе биде клучен генератор на македонскиот БДП во 2010 година, рече министерот за транспорт Миле Јанакиевски.
Црногорскиот Совет за изградба на патишта посочи дека владата го прекинала договорот со хрватскиот конзорциум за изградба на патот Бар-Бољаре.
Советот истакна дека претпријатието исполни само дел од својата обврска за проектот од 2,8 милијарди евра, според министерот за транспорт, Андрија Ломпар.
Советот, исто така, препорача отпочнување преговори со грчко-израелското партнерство кое беше второ на тендерот за работата.
Maкедонскиот вицепремиер Васко Наумовски и Ерван Фуере -- претставникот на ЕУ во државата -- во вторникот (2-ри март) потпишаа финансиски договор за користење на средствата од делот за Руралниот развој на Инструментот за помош пред пристапување.
Ова й дава на Македонија пристап до 42 милиони евра од средствата наменети за одржлив земјоделски и рурален развој.
Aлбанијa обезбеди заем од 90 милиони евра за да овозможи нејзината електрична мрежа да се интегрира во регионалната дистрибуција на струја.
Германската банка за развој ќе го спроведе проектот, кој ќе ја поврзува мрежата со Косово, Црна Гора и Грција, објави парламентарната економска комисија во вторникот (2-ри март).
Работата се очекува да биде завршена до 2013 година.
Хрватското претпријатие за енергетски инженеринг Далековод во вторникот (2-ри март) објави дека ќе инвестира 16,2 милиони евра во изградбата на фарма на силата на ветарот во близина на централниот град Грачац со вкупен капацитет од 9,2 мегавати.
Проектот се очекува да стане функционален до крајот на оваа година.
Словенечкиот превозник Адрија ервејс ги продолжи директните летови меѓу Љубљана и Белград, по пауза од скоро 20 години.
Авио-компанијата ќе лета во овој правец секој ден освен во саботите.
Цената на билетот ќе биде меѓу 120 и 185 евра.
(Разни извори – 26/02/10-05/03/10)
