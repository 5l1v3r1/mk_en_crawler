12/05/2005
ХАГ, Холандија -- Холандските воени шефови се појавија пред судот во Холандија во четврток (12-ти мај) за случајот што го покренаа семејствата на некои од жртвите од масакрот во Сребреница во 1995 година. 
Повеќе од 7.000 мажи и момчиња беа убиени од страна на војниците на босанските Срби, кои ја презедоа муслиманската енклава за време на босанскиот конфликт. 
Роднините на жртвите бараат надоместок, обвинувајќи дека холанските мировници на ОН чија задача беше да ја заштитуваат оваа област не ја исполниле својата должност. 
Сведочењето на прелиминарното сослушување в четврток ќе му помогне на Хашкиот окружен суд да донесе одлука дали има доволно основа за граѓанската парница да премине во судење.
Во другите вести, поранешниот офицер на армијата на Република Српска Милорад Трбиќ се изјасни за невин по обвиненијата за геноцид во врска со масакрот во Сребреница за време на своето појавување пред Трибуналот на ОН во средата. 
Тој се предаде минатиот месец. 
(ББС, Независне новине - 12/05/05; НТВ Хајат, ПБС БиХ - 11/05/05)
