21/02/2005
СОФИЈА, Бугарија -- Премиерот Симеон Саксобурготски во понеделникот (21-ви февруари) ги објави персоналните измени во Владата. 
Според договорот постигнат со коалициските партнери, министерката за економија, Лидија Шулева, ќе го напушти министерското место, како и министерот за земјоделство, Мехмед Дикме, министерот за енергија, Милко Ковачев, и министерот за култура, Божидар Абрашев. 
Ковачев, сепак, ќе остане во Владата, на местото министер за економија. 
Реконстукцијата уследи по критиките во врска со неуспешната приватизација на тутунската индустрија и иницијативата за гласање недоверба покрената од страна на опозицијата.
Во другите вести, три мали бугарски партии во неделата потврдија дека ќе формираат коалиција за следните парламентарни избори. 
Бугарската национална унија-Народна унија, Унијата на слободните демократи и националистичката ВМРО се чини дека ја отфрлија можноста за поддршка на владејачката партија на Саксобурготски НДС-II. 
(Бугарско национални радио, БНТ, Сега, Монитор - 21/02/05; Медиапул - 20/02/05)
