07/03/2007
НИШ, Србија -- Планот што го подготви поранешниот претставник на ОН, Марти Ахтисари, претставува најдобра можна опција за Косово, рече американскиот помошник државен секретар Даниел Фрид на крајот од дводневната посета на Србија во вторникот (6-ти март). 
Прашањето на статусот ќе биде решено оваа година, истакна тој. 
„Каков и да биде исходот, цврст став на мојата влада е дека присуството на српската заедница во Косово, нејзините верски и културни институции ... 
треба да бидат зачувани“, додаде Фрид. 
Тој потврди дека српскиот претседател Борис Тадиќ и премиерот Воислав Коштуница не се подготвени да го прифатат планот, но рече дека тоа не би требало да ги спречи во тоа да дадат препораки за подобрување на условите за српското малцинство. 
Подоцна, за време на посетата на северно Косово и состанокот со градоначалниците од косовските Срби, Фрид рече дека ниту една од страните во преговорите за статусот нема да добие сé, ниту да загуби сé.
Во другите вести, британски полициски офицер е назначен за шеф на 1.500-те силни меѓународни полициски сили во Косово. 
Ричард Монк, кој во последниве 35 години работел во полицијата на Велика Британија, бил ангажиран, исто така, и во Босна и Херцеговина и во рамките на ОБСЕ. 
Тој доаѓа на местото на Стивен Кертис, кој се повлече по немирите во Приштина минатиот месец, при кои двајца демонстранти загинаа. 
(Блиц, Данас, Албански вести - 07/03/07; АФП, АП, РТС, Б92, Бета, веб-страница на ОН - 06/03/07)
