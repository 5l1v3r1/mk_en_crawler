02/06/2010
ATИНА, Грција -- Србија треба да пристапи во ЕУ што е можно поскоро, рече грчкиот претседател Каролос Папуљас во вторникот (1-ви јуни), по состанокот со својот српски колега, Борис Тадиќ, во Атина. 
Папуљас истакна дека Грција ќе продолжи со поддршката за Белград во неговата кандидатура за членство. 
Тој, исто така, потврди дека напорите со цел решавање на статусот на Косово мора да продолжат, во согласност со меѓународното право и со почитување на територијалниот интегритет на Србија. 
Тој и Тадиќ, исто така, разговараа за економската криза на Грција, при што Тадиќ ја изрази солидарноста на Србија. 
Тој додаде дека многу српски туристи планираат да ги поминат своите летни одмори во Грција, давајќи „мал придонес за заживувањето на нејзината економија“. 
(Катимерини, Танјуг, Б92, АНА-МПА - 01/06/10)
