22/03/2005
БРИСЕЛ, Белгија -- На состанокот со српскиот претседател Борис Тадиќ во понеделникот (21-ви март) во Брисел, комесарот за проширување на ЕУ, Оли Рен, рече дека двајцата генерали обвинети за воени злосторства - Небојша Павковиќ и Сретен Лукиќ - мора да бидат екстрадирани во Хашкиот трибунал до крајот на март.
Нивното предавање претставува последната пречка за позитивна физибилити студија на ЕУ за Србија и Црна Гора, рече Рен.
Во понеделникот сојузниот совет за соработка со Трибуналот за воени злосторства одлучи да ги замрзне финансиските средства на обвинетите кои нема да се предадат.
Претседателот на советот, Расим Љајиќ, рече дека до крајот на оваа недела до сојузната Влада ќе биде поднесен нацрт-закон во врска со ова.
(Данас - 22/03/05;
Бета, Танјуг, Веб-страница на ОБСЕ - 21/03/05)
