18/06/2009
ЉУБЉАНА, Словенија -- Министерот за надворешни работи, Самуел Збогар, во средата (17-ти јуни) ја информираше владата и парламентарниот Комитет за надворешни работи во врска со последниот предлог на комесарот за проширување на ЕУ, Оли Рен, за решавање на пограничниот спор со Хрватска.
Премиерот Борут Пахор за новинарите изјави дека Збогар, од друга страна, добил инструкции за неговиот состанок со хрватскиот колега Гордан Јандроковиќ во Брисел во четврток.
Пахор рече дека е мала веројатноста двете страни да постигнат договор за меѓународна арбитража до 26-ти јуни, кога ЕУ треба да одржи конференција за пристапувањето на Хрватска.
Хрватските медиуми во средата шпекулираа дека Пахор и неговиот хрватски колега Иво Санадер е можно да се состанат во Брисел во четврток.
(ХРТ, СТА, Пословни, ХИНА - 17/06/09)
