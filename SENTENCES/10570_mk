16/11/2004
ХАГ, Холандија -- Судскиот процес за воени злосторства против тројца поранешни припадници на ОВК започна во понеделникот (15-ти ноември) во Хаг. 
Триесетитригодишниот Фатмир Лимај, 57-годишниот Харадин Бала и 34-годишниот Исак Муслиу се обвинети за убиство, измачување и нечовечки дејства, наводно, извршени врз српски и албански цивили во 1998 година. 
„Никаква причина, колку и да е оправдана, не може да оправда убиство“, рече обвинителот Ендру Кејли во својето воведно излагање. 
Тој пред судот изјави дека ќе бидат повикани голем број сведоци за да се докаже постоењето на затворскиот камп на ОВК, каде што, наводно, се извршени злосторствата. 
Тројцата обвинети негираат дека постоело такво место на Лопушник. 
(АП, АФП - 15/11/04)
