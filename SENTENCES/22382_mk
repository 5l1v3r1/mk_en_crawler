13/05/2008
БЕЛГРАД, Србија -- Прелиминарните резултати објавени во понеделникот (12-ти мај) покажуваат дека коалиција „За европска Србија“ постигна убедлива победа на предвремените избори во Србија.
Коалицијата, предводена од претседателот Борис Тадиќ од Демократската партија, доби поддршка од 38,75 отсто од гласачите, што й дава 102 гласа од вкупно 250 во парламентот.
Српската радикална партија беше втора со 29,22 отсто или 77 места.
Коалицијата помеѓу Српската демократска партија и Нова Србија беше трета со 11,34 отсто или 30 места.
Коалицијата на Српската социјалистичка партија и Партијата на обединетите пензионери на Србија-Обединета Србија доби 7,57 отсто од гласовите, што значи 20 места, додека Либерал-демократската партија освои 5,30 отсто од гласовите или 14 места.
Меѓународните набљудувачи велат дека изборите беа претежно слободни и фер.
Помеѓу гласачите беа и Србите што живеат во Косово.
Косовскиот премиер Хашим Тачи, од своја страна, рече дека формирањето демократска влада во Србија значително ќе го олесни дијалогот и регионалната соработка.
(Бета, АФП, РИА Новисти, Танјуг - 12/05/08)
