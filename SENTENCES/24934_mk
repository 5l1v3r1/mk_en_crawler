02/01/2009
ПРИШТИНА, Косово -- Во вторникот (30-ти декември) во Митровица избија судири, откако во улична тепачка беше повреден еден српски тинејџер. 
Полицијата уапси двајца етнички Албанци осомничени дека го прободиле со нож тинејџерот, кого властите го хоспитализираа. 
Стотици косовски Срби запалија неколку албански продавници и уништија автомобили со косовски регистарски таблички како одмазда за нападот. 
За време на инцидентите еден етнички Албанец беше погоден од огнено оружје, но полицијата не можеше да потврди дали тој бил нападнат од демонстрантите. 
Оклопни возила на КФОР го блокираа сообраќајот на двата моста од реката Ибар, која ги дели српскиот и албанскиот дел од Митровица.
Исто така во четвртокот, командантот на германскиот контингент во КФОР, генерал Харалд Хугер, посочи дека КФОР е можно да го намали своето присуство во Косово, бидејќи ситуацијата е генерално мирна. 
Конечната одлука зависи политичките водачи на НАТО, истакна тој. 
(Радио Слободна Европа, ДПА, Телеграфи, КТВ - 01/01/09; Б92, Фонет, Бета, Танјуг - 31/12/08; Eкспрес, Телеграфи, ББС, АП, Ројтерс - 30/12/08)
