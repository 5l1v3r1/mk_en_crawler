25/11/2005
САРАЕВО, Босна и Херцеговина (БиХ) -- БиХ во петок (25-ти ноември) треба и формално да ги започне преговорите со Европската комисија за Спогодбата за стабилизација и асоцијација, првиот чекор кон членството во ЕУ. 
Комесарот за проширување на ЕУ, Оли Рен, и босанскиот премиер Аднан Терзиќ ќе присуствуваат на церемонијата на одбележување на почетокот на преговорите. 
Во отвореното писмо до граѓаните на БиХ во четвртокот британскиот амбасадор во БиХ, Метју Рајкрофт, ги истакна четирите приоритети кои мора да се решат во престојниот период - развојот на државните институции, спроведувањето на легислативата за системот на јавната радиодифузија, како и соработката со Трибуналот на ОН во Хаг за воени злосторства. 
Се очекува разговорите да траат околу 12 месеци.
Во другите вести, Европскиот совет во четвртокот одлучи да ја продолжи полициската мисија на ЕУ во БиХ до крајот на 2007 година. 
Мандатот и големината на мисијата ќе бидат изменети, рефокусирајќи се на „поддршката на борбата против организираниот криминал на поактивен начин и спроведувањето на полициските реформи“, се вели во соопштението на советот. 
(АФП, Независне новине, Дневни аваз - 25/11/05; ФЕНА, ПБС БиХ, РТРС, веб-страница на ЕУ - 24/11/05)
