19/04/2011
Од Алакбар Рауфоглу за Southeast European Times -- 19/0411
Организацијата за безбедност и соработка во Европа (ОБСЕ) од 56 членови, традиционално го избира својот генерален секретар од земјите-членки на ЕУ, но сега сака да се прошири на исток со кандидат од Турција.
Кандидат на Анкара е Ерсин Ерџин, специјален претставник на претседателот Абдула Оџалан за европска безбедност и актуелен амбасадор во Бразил.
Тој има силни противканидати:
поранешната австриска министерка за надворешни работи Урсула Пласник, поранешниот шеф на Парламентарното собрание на ОБСЕ, Јоао Соарес, и шефот на УНМИК, Ламберто Заниер.
„Ветувам проактивна и широка улога за ОБСЕ“, напиша Ерџин на „Твитер“ минатиот месец, ветувајќи дека ќе биде „доверлив, визионерски, динамичен и енергичен генерален секретар“.
„ОБСЕ треба да изостави една фаза во својата историја, одбележана со конфронтации и поделба, и да влезе во нова ера на доверба, надеж, компромис и единство.“
Портпаролот на комисијата за надворешни работи на турскиот парламент и пратеник на АКП, Метин Јилмаз, вели дека на Анкара й треба највисоката позиција во ОБСЕ.
„Безбедноста на Источна Европа е многу важна за нас“, рече тој за SETimes, додавајќи дека Анкара има историски врски и влијание во регионот, кои ќе ја зајакнат ефикасноста на ОБСЕ:
„Очигледно е дека Турција има суштинска важност а зачувувањето на силната безбедност и демократија во регионот“, додаде тој.
Аналитичарката за европска безбедност на Универзитетот во Делаваре, Жулиет Толај, смета дека ќе биде освежувачки за ОБСЕ да има западноевропски генерален секретар кој не е од членка на ЕУ.
„Тоа ќе ја потврди автономијата на ОБСЕ од другите европски организации и ќе потсети на широкиот фокус на организацијата“, рече таа за SETimes.
Аналитичарката на политиката од Центарот за европска политика, Аманда Пол, се согласува дека Анкара ќе одговара за оваа работа, тврдејќи дека Турција има проактивни врски со многу од клучните играчи во ОБСЕ, вклучително и Русија.
„Турција се обидува да го зголеми своето влијание во ОБСЕ, како и другите меѓународни организации, со оглед на тоа што претставува природно продолжување на новите динамични напори на надворешната политика што се во тек“ од страна на министерот за надворешни работи, Ахмет Давутоглу, рече таа за SETimes.
Членот на американскиот Маршалов фонд трансатлантик Емилиано Алесандри, сепак, не е оптимист во врска со шансите на Анкара.
„Турското раководство на организацијата може да се смета за проблем од страна на земјите што имаат билатерални спорови или ривалство со Анкара“, рече таа за SETimes.
„Покрај неодамнешните напори за водење политика на нулта проблеми со соседите, не ги решија сите соседи на Турција своите прашања со Турција.“
ОБСЕ е, исто така, организација која се фокусира на демократијата и човековите права, и критиките на човековите права и многу поларизираната дебата за демократизацијата во Турција може негативно да се одразат врз кандидатурата на Турција, додава тој.
„Дури и да успее Турција да дојде до највисоката позиција на ОБСЕ“, вели Алесандри „тоа нема да ја промени логиката на односите Турција-ЕУ, ниту имаат некакво директно влијание врз заглавениот процес на пристапување“.
Новиот генерален секретар ќе го замени Марк Перин де Бришамбо од Франција, кој ја вршеше функцијата од јуни 2005 година.
Новиот генерален секретар ќе почне во јули.
