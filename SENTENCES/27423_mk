29/10/2010
САРАЕВО, Босна и Херцеговина (БиХ) -- Тероризмот и организираниот криминал немаат граници, поради што земјите во Југоисточна Европа мора да се борат против истите заедно, се согласија во заедничката декларација од четвртокот (28-ми октомври) учесниците на дводневната конференција насловена како „Балканот против тероризмот.
Гурбуз Бахадир, директор на Иницијативата за соработка на Југоисточна Европа, ја истакна важноста на општеството во борбата против тероризмот и организираниот криминал, истакнувајќи дека ова не е единствена задача за властите.
Исто така, помошник-директорот на Еуропол, Лажло Салго, во четвртокот го објави формирањето специјална единица за справување со организираниот криминал на Западен Балкан.
Тој истакна дека регионот е чувствителен бидејќи е честопати извор и транзитна точка за криминалните активности.
Затоа, тој објави дека Еуропол формира нова единица за справување со криминалот во Југоисточна Европа.
Тој додаде дека во иднина е можно да се формира аналитичка единица за собирање информации од овој регион.
Салго говореше на маргините од конференцијата во Брисел за борбата против организираниот криминал и корупцијата на Балканот, организирана од српското Министерство за правда.
(Радио Слободна Европа, МИА, Б92, Танјуг - 28/10/10)
