24/09/2006
НИКОЗИЈА, Кипар -- Републиканската турска партија (ЦТП), владејачка партија во Турската Република Северен Кипар (ТРСК), во саботата (23-ти септември) потпиша договор со новоформираната Партија за слобода и реформи (ЦТБ), за формирање на новата коалициска влада во Лефкосија.
Претседателот на ТРСК, Мехмет Али Талат, го избра претседателот на ЦТП, Ферди Сабит Сојер, за мандатор.
Тој се очекува да ги предложи членовите на новата влада во следните неколку дена.
Сојер ја предводеше претходната влада на кипарските Турци, која се растури откако ЦТП раскина со својот поранешен коалициски партнер, Демократската партија.
(Фокус, Заман - 23/09/06)
