04/01/2007
ПРИШТИНА, Косово, Србија -- Во средата (3-ти јануари) УНМИК соопшти дека меѓународен обвинител на Косово го обвинил поранешниот директор на аеродромот во Приштина, Јан Вулет од Британија, за земање мито во замена за работни места. 
Според соопштението, обвинението против Вулет, кој беше најмен од УНМИК во 2003-та година, а отпуштен во септемвти 2005-та година, беше поднесено минатиот месец. 
Уште десет косовски жители се обвинети за корупција во истиот случај.
Во другите вести, во средата силите на Косовската полициска служба (КПС), придружувани од полицијата на УНМИК и припадници на КФОР, пребараа 11 куќи во селото Бабин Мост, во кое преовладува српско население. 
Како што се дознава, 4 жители биле приведени откако било пронајдено нелегално оружје во нивните домови. 
Медиумските извештаи наведуваат дека полициската акција е поврзана со убиството на еден припадник на КПС, кој беше застрелан во вторникот навечер. 
(Политика, Б92 - 04/01/07; КосоваЛајв, Танјуг, Бета, РТС - 03/01/07)
