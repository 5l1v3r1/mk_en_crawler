25/02/2010
САРАЕВО, Босна и Херцеговина (БиХ) -- Претставничкиот дом на парламентот на Федерацијата на БиХ (ФБиХ) во средата (24-ти февруари) ги усвои амандманите на законот за воените ветерани, клучен услов за ослободувањето на следната транша од стенд-бај аранжманот од 1,2 милијарди евра со ММФ и дополнителни финансирања на Светската банка и Европската комисија. 
Предлог-законот има за цел намалување на трошоците за воените ветерани и нивните семејства и воведување попис, кој ќе определи на колку луѓе навистина им е потребна државна помош. 
Пратениците, исто така, го одобрија законот за платите во јавниот сектор, кој предвидува намалување на примањата подоцна оваа година ако целните граници за приходите не бидат запазени. 
Горниот дом на парламентот ќе дебатира за мерките в четврток. 
(БХРТ, Дневни аваз, Dnevnik.ba, Ројтерс - 24/02/10)
