29/09/2010
ПРИШТИНА, Косовo -- Мисијата на ЕУ за владеење на правото во вторникот (28-ми септември) изврши рација во домот на градоначалникот на Скендерај/Србица, Сами Луштаку, под сомневање за злоупотреба на службената должност.
ЕУЛЕКС, исто така, ги претресе општинските административни канцеларии и приватните простории на осум други официјални претставници осомничени за злоупотреба на службената должност, измама и користење влијание.
Рациите го одбележаа почетокот на истрагите на српската обвинителска канцеларија за измамнично доделување станови, објасни ЕУЛЕКС во соопштението за печатот.
Луштаку ги негираше сите обвинувања и ја критикуваше мисијата на ЕУ за вознемирување на неговото семејство.
Тој беше во Приштина додека се спроведуваше истрагата.
Луштаку, поранешен командант на Ослободителната војска на Косово, е влијателен член на Демократската партија на Косово на премиерот Хашим Тачи и еден од неговите најблиски соработници.
Пред две години тој беше осуден на четири месеци затвор за закана на судија.
(РТК, Телеграфи, Клан Косова, Кохавижн, ДПА - 28/09/10)
