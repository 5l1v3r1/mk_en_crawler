28/03/2007
БУКУРЕШТ, Романија -- Земјата во среда (28-ми март) се чинеше како да се движи кон реконструкција на владата, со продлабочувањето на кризата во владејачката коалиција.
Министерката за правда, Моника Маковеи, во интервјуто од вторникот рече дека очекува да биде отпуштена.
Најголемата опозициска партија, Социјалдемократската партија, вели дека повеќе не е заинтересирана да учествува во каква било реконструкција на владата, и дека сé ќе му препушти на премиерот Калин Попеску Таричеану.
Тој, наводно, побарал од Конзервативната партија (ПК) да й се придружи на реконструираната влада, но ПК ја одби понудата.
Аналитичарите велат дека со ова во владата остануваат Национал-либералната партија на Таричеану и партијата на етничките Унгарци УДМР.
Во другите вести, комесарот за економски и монетарни прашања на ЕУ, Јоакин Алмуња, во вторникот рече дека Романија мора да ги заузда јавните трошоци.
Строга фискална политика е неопходна во ситуација на зовриена економија, предупреди тој во Брисел.
(Nine O'clock - 28/03/07;
AП, Медиафакс - 27/03/07)
