25/04/2005
САРАЕВО, Босна и Херцеговина (БиХ) -- Шефот за безбедност на ЕУ Хавиер Солана очекува политичките разговори што се во тек во врска со полициските реформи во БиХ да резултираат со напредок кон пристапувањето во ЕУ, како што изјави во неделата (24-ти април) портпаролката на Солана, Кристина Галах.
Таа истакна дека договорот за реструктуирањето на полицијата претставува главен услов за отворање на преговорите за Договорот за стабилизација и асоцијација помеѓу БиХ и ЕУ.
Разговорите помеѓу 11-те водечките босански партии започна во неделата во Власиќ.
Во другите вести, Министерскиот совет на БиХ во петокот не постигна договор за поставување на нов шеф на Државната агенција за истраги и заштита (ДАИЗ).
Поради тоа владата одлучи да побара од високиот претставник Педи Ешдаун да го продолжи мандатот на актуелниот претседател на ДАИЗ Средоје Новиќ до назначувањето на неговиот наследник.
(Дневни аваз, Независне новине - 25/04/05;
Дневни аваз - 23/04/05;
РТРС - 22/04/05)
