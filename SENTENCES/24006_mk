17/04/2009
AНКАРА, Турција -- Обвинителството во југоисточната провинција Дијарбакир во четвртокот (16-ти април) отпочна истрага за водачот на прокурдската Партија за демократско општество, Ахмет Турк, во врска со некои контроверзни коментари, објавија медиумите. 
Во говорот во Дијарбакир минатиот месец Турк го спореди затворениот водач на терористичката Курдистанска работничка партија (ПКК) Абдула Оџалан, со поранешниот африкански претседател Нелсон Мандела. 
Тој рече дека расниот конфликт во Јужна Африка заврши со ослободувањето на Мандела од затвор и дека курдското прашање во Турција може, исто така, да заврши со ослободување на Оџалан. 
Обвинителството побара запис од говорот на Турк од полицијата во Дијарбакир за да утврди дали неговиот коментар значи пропаганда за ПКК. 
Обвинителите можат, исто така, да побараат од парламентот да му го одземе пратеничкиот имунитет на Турк. 
(Милијет - 17/04/09; Новинска агенција Анадолу, Хуријет, ТРТ - 16/04/09)
