23/03/2010
БЕЛГРАД, Србија -- Шефот на делегацијата на ЕУ во Србија, Винсент Дегерт, и вицепремиерот Божидар Ѓелиќ во понеделникот (22-ри март) одобрија договор за нови 70,5 милиони евра, како финансиска помош за кризата.
Србија доби 100 милиони евра буџетска помош во декември 2009 година.
Парите се дел од Инструментот за претпристапна помош на ЕУ.
Во другите вести од понеделникот, претседателката на парламентот, Славица Ѓукиќ-Дејановиќ, рече дека во следните две недели, парламентот ќе ја добие финалната верзија на резолуцијата во која се осудуваат злосторствата извршени во Сребреница, Босна и Херцеговина, за време на конфликтот во периодот 1992-1995 година, при што расправата ќе започне веднаш.
Политичките партии се поделени во однос на резолуцијата, бидејќи повеќето опозициски партии сакаат паралелна резолуција во која ќе се осудат воените злосторства извршени врз Србите за време на истиот конфликт.
(Taнјуг, РТС, Бета, Б92 - 22/03/10)
