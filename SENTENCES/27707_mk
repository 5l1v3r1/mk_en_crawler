23/05/2010
ЊУЈОРК, САД -- Генералниот секретар на ОН, Бан Ки-Мун, вели дека разговорите спонзорирани од ОН за обединувањето на Кипар постигнале „значителен напредок“ во изминатите шест месеци. 
Во својот последен извештај, објавен во петокот (21-ви мај), тој рече дека решението на долготрајниот проблем е на дофат. 
„По изборите, водачот на кипарските Грци г-дин [Деметрис] Христофиас и новиот водач на кипарските Турци г-дин [Дервиш] Ероглу ми пишаа, потврдувајќи ја својата посветеност на продолжувањето со разговорите“, изјави Бан пред Советот за безбедност на ОН. 
Ероглу победи на претседателските избори во април, поразувајќи го својот претходник Мехмет Али Талат. 
(Прес-центар на ОН, новинска агенција Анадолу, Ворлд булетин, Сајпрус мејл - 21/05/10)
