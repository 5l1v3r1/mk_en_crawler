21/09/2010
СОФИЈА, Бугарија -- Вкупно 238 деца починале во државни домови во земјата во текот на изминатата деценија, објави во понеделникот (20-ти септември) бугарскиот Хелсиншки комитет. 
Според документот, три четвртини од овие смртни случаи можеле да бидат спречени: 31 дете починало од прегладнетост, 84 како резултат на преисцрпеност и две деца починале како резултат на насилство. 
Во некои случаи, децата биле врзувани за нивните кревети или инвалидски колички или им биле давани силни лекови за смирување за да бидат „хемиски имобилизирани“. 
Главниот обвинител Борис Велчев за новинарите во понеделникот изјави дека се во тек истраги во врска со 166 од пријавените случаи. 
„Во овие случаи има доволно докази за сомневање за криминална небрежност“, рече тој. 
(AП, Гардијан, Новините, бТВ - 20/09/10)
