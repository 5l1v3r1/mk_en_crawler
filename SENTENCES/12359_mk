10/03/2005
БЕЛГРАД, Србија и Црна Гора -- Дејан Миленковиќ - Багзи, еден од клучните осомничени за атентатот врз српскиот премиер Зоран Ѓинѓиќ во март 2003 година, ги негираше обвиненијата против него, за време на продолжението на судскиот процес во Белградскиот суд за организиран криминал во средата (9-ти март). 
Појавувањето на Миленковиќ, кој беше уапсен во Грција во јули 2004 година, пред судиите беше одложено поради долгиот процес на екстрадиција. 
Покрај атентатот врз Ѓинѓиќ, Миленковиќ е обвинет уште за шест други убиства и три киднапирања во заедничкото обвинение против земунскиот клан. 
(Б92, Бетa - 09/03/05)
