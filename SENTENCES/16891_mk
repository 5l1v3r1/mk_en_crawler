05/10/2006
ЗАГРЕБ, Хрватска -- Премиерот Иво Санадер во средата (4-ти октомври) рече дека неговата земја заслужува да влезе во ЕУ во текот на следните две до три години, додавајќи дека би било неприфатливо пристапот да се случи по 2010 година. 
На прес-конференцијата во Загреб за политиката и демократизацијата, Санадер потврди дека очекува Унијата да ги реши своите внатрешни спорови и инститиционални прашања додека Хрватска биде подготвена за членство.
Во меѓувреме, на затворањето на дводневниот состанок во Брисел во средата, заедничката меѓупарламентарна комисија на ЕУ и Хрватска усвои декларација, во која ги поддржува хрватските напори за влез во ЕУ до 2009 година. 
Претседателот на комисијата, Пал Шмит, ја пофали решеноста на земјата да продолжи со реформите. 
(Вјесник - 05/10/06; ХИНА, Index.hr, ХРT - 04/10/06)
