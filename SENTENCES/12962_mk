01/07/2005
БУКУРЕШТ, Романија -- Претседателот Трајан Башеску во четвртокот (30-ти јуни) ги повика сите политичари да вложат искрени напори за комплетирање на потребните судски реформи.
Тој, исто така, ги повика обвинителите, судиите и полицајците да дадат придонес во овој процес.
Башеску додаде дека тоа ќе биде долг пат и истакна дека вработените во сите релевантни институции мора да го променат начинот на размислување за реформите да бидат успешни.
Тој потврди дека воспоставувањето на ефикасен, транспарентен и независен судски систем претставува главен приоритет за романските власти, истовремено истакнувајќи дека ЕУ сака да види „вистински напредок, а не совршенство“.
(Ромпрес - 30/06/05)
