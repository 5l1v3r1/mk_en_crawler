09/11/2008
AНКАРА, Турција/НИКОЗИЈА, Кипар -- Tурција го одложи пакетот предлози на ЕУ за деблокирање на планираната соработка со НАТО, објавија медиумите во петокот (7-ми ноември).
ЕУ се обиде да најде решение за долготрајната расправија со Турција во врска со учеството на Кипар во операциите предводени од НАТО, но Анкара не прифати ниту еден предлог на Брисел, рече Жерар Аро, политичкиот директор на француското Министерство за надворешни работи, чија земја моментно претседава со ЕУ.
Турција се противи на учеството на Кипар во операциите на НАТО, бидејќи ова би значело признавање на Република Кипар.
Во другите вести, водачот на кипарските Турци, Мехмет Али Талат, изрази надеж дека изборот на Барак Обама за американски претседател ќе има позитивно влијание на кипарското прашање.
„Јас верувам дека САД, кои се надеваме дека ќе водат политика на решавање на светските проблеми со мирољубиви средства, ќе придонесат и за решавањето на кипарското прашање“, рече тој во четвртокот.
Во меѓувреме, турската полиција во саботата во Измир уапси маж, обвинувајќи го дека подготвувал бомбашки напад.
Полицијата уапси уште две лица за наводно помагање на осомничен член на терористичката Курдистанска работничка партија (ПКК).
Полицијата, исто така, заплени 10 килограми експлозив во близина на југоисточниот град Мардин.
Тие се сомневаат дека милитантите на ПКК го скриле експлозивот.
(Заман - 08/11/08, Хуријет, НТВ, Јуропњус - 07/11/08, AФП, НТВ - 08/11/08)
