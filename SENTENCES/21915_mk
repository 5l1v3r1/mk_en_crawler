21/09/2008
БЕЛГРАД, Србија -- Владејачката коалиција подготви предлог-закон со кој се уредува статусот на Војводина во согласност со најновиот устав на Србија, усвоен во 2006 година.
Предлог-законот, објавен од белградскиот весник „Политика“ во петокот (19-ти септември), во основа ја потврдува актуелната ситуација:
Војводина функционира како автономна покраина со голем степен на самоуправа уште откако беше соборен режимот на Слободан Милошевиќ.
Покраината ќе има свои сопствени симболи, како и одделен буџет и институции, како што беше случајот досега.
Расправата се очекува на крајот од септември, додека гласањето се очекува на 14-ти октомври.
Српската радикална партија и другите национални партии се противат на новата легислатива.
(Политика, Танјуг, Вечерње новости, Б92 - 19/09/08)
