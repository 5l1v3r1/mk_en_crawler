22/09/2008
ПРИШТИНА, Косово -- УНМИК ќе го продолжи своето присуство во областите на Косово со претежно српско население откако ќе го намали бројот на своите припадници, со цел да избегне вакуум во безбедноста, рече во неделата (21-ви септември) заменик-шефот на УНМИК, Дејвид Харланд. 
Тој потврди дека мисијата наскоро ќе биде намалена за 70 отсто од сегашните 4.000 вработени, како дел од тековниот процес на реструктуирање. 
Според Харланд, главен приоритет на УНМИК останува повторното воспоставување на владеењето на законот во северно Косово.
Во другите вести, според новиот извештај на американскиот Стејт департмент, религијата во Косово, генерално, се почитува од страна на владата. 
Во него, исто така, се заклучува дека иако насилството е намалено, нивото на меѓуетничките тензии останува високо, особено откако Приштина еднострано прогласи независност во февруари. 
Вицепремиерот Хајредин Куци во неделата рече дека владата ќе го сфати најсериозно извештајот и ќе работи на подобрување на односите меѓу локалните заедници. 
(Коха Диторе, Експрес, Зери - 22/09/08; Ртк, Б92, Контакт Плус, Глас Србије - 21/09/08)
