11/04/2008
AНКАРА, Турција -- За време на официјалната посета во четвртокот (10-ти април) претседателот на Европската комисија, Жозе Мануел Баросо, рече дека до јули ќе бидат отворени уште две поглавја на политиката во рамките преговорите за пристап помеѓу ЕУ и Турција. 
На заедничката прес-конференција со премиерот Реџеп Тајип Ердоган, Баросо рече дека дошол во Анкара да ја охрабри владата за реформи. 
Тој, исто така, го критикуваше обидот на обвинителството за затворање на владејачката Партија на правдата и развојот (АКП) на Ердоган, предупредувајќи дека таквиот потег би можел да й наштети на кандидатурата на Турција за пристап во ЕУ. 
Новата анкета спроведена за телевизијата Канал Д и објавена во четвртокот, покажува дека поддршката во јавноста за членството во ЕУ е зголемена помеѓу поддржувачите на АКП по покренувањето на судската постапка за нејзино затворање. 
(Заман, Хуријет - 11/04/08; НТВ, АП - 10/04/08)
