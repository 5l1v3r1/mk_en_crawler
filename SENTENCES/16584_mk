11/05/2006
БУКУРЕШТ, Романија -- Владата во средата (10-ти мај) ги отфрли наводите дека ментално болните или хендикепираните деца се злоупотребувани, дека се затвораат во ментални институции за возрасни во одвратни услови.
Обвинувањата беа објавени во последниот извештај на групата регистрирана во САД „Ментал дисабилити рајтс интернешнал“ по 18-месечна истрага.
Во извештајот на невладината организација се повикува ЕУ да изврши притисок врз Романија да ја поправи состојбата.
Следната недела Европската комисија ќе препорача дали Романија треба да влезе во ЕУ во 2007 година, според закажаното.
(АП, ББС Њус, Ројтерс - 10/05/06)
