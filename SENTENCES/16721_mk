07/04/2006
ХАГ, Холандија -- За време на посетата на Белград минатата недела, главната обвинителка на ОН, Карла дел Понте, доби уверување од српскиот премиер Воислав Коштуница дека Ратко Младиќ ќе биде предаден до крајот на овој месец, соопшти привремениот портпарол на обвинителката, Антон Никофоров, на прес-конференцијата во четвртокот (6-ти април). 
Тој не изнесе повеќе детали околу ова. 
Ветувањата од Белград ја убедија ЕУ да продолжи со следниот круг на преговорите за Договорот за стабилизација и асоцијација оваа недела.
Од другите вести во врска со ова, синот на Младиќ во четвртокот потврди дека полицијата уапсила четворица негови роднини. 
Тие се ослободени по шестчасовно сослушување. 
(Ројтерс, Б92, РТС, Бета, Танјуг - 06/04/06)
