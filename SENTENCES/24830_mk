04/06/2009
ХАГ, Холандија -- Трибуналот на ОН за воени злосторства во средата (3-ти јуни) изрази разочараност поради неподготвеноста на шведскиот министер за надворешни работи, Карл Билд, да сведочи во судскиот процес против поранешниот водач на босанските Срби Радован Караџиќ.
Наместо да присуствува на конференцијата за статусот на случајот на Караџиќ во средата, Билд испрати писмо -- преку неговото Министерство за надворешни работи -- објаснувајќи дека нема информации во врска со договорот за имунитет што Караџиќ вели дека го постигнал пред неколку години со поранешниот американски претставник Ричард Холбрук.
Караџиќ побара од трибуналот да изврши притисок врз Шведска и Соединетите Држави за докази во врска со наводниот договор, иако Холбрук негира дека истиот се случил.
(Бета, Б92, АП, ИТАР-ТАСС - 03/06/09)
