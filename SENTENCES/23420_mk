31/07/2009
TИРАНА, Албанијa -- Верските заедници во Албанија остро реагираа во четвртокот (30-ти јули) на предложената легализација на хомосексуалните бракови, прогласувајќи ја за неприфатлива и штетна за општеството.
Во средата премиерот Сали Бериша објави дека владата ја разгледува мерката.
„Бракот спојува две лица од различен пол, и не е прифатливо тоа да се случи помеѓу луѓе од ист пол“, рече монсињор Георге Френдо.
Тој предупреди дека ако биде усвоен еден ваков закон, семејството ќе биде загрозено, со оглед на тоа што во иднина, хомосексуалните парови ќе сакаат да посвојуваат деца.
Иницијативата беше, исто така, осудена од муслиманската заедница, која ја опишува како грев во кој парламентарните членови не треба да учествуваат.
Во другите вести од четвртокот, претставниците на јавното здравство објавија дека најмалку 13 лица се заразени со вирусот на свинскиот грип Х1Н1, а многу други е можно да го имаат, но не се лекуваат.
Институтот за јавно здравство вели дека вкупно 239 примероци се анализираат за да се утврди дали се случаи на свински грип.
(Шекули, Телеграфи, Ора њус, Балкан веб - 31/07/09;
Tоп ченал, Шекули, Њус 24, Топ њус - 30/07/09)
