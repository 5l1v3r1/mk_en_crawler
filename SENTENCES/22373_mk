10/08/2008
ХАГ, Холандија -- Главниот обвинител на Трибуналот на ОН за воени злосторства, Серж Брамерц, сака водачот на Српската радикална партија, Воислав Шешељ, да биде застапуван од адвокати. 
На Шешељ му се суди за поттикнување национализам и етничко чистење во поранешна Југославија на почетокот од 1990-тите, заедно со убиства, тортура, затворање и депортација. 
Според Брамерц, обвинетиот ја попречува процедурата со сопствената одбрана.
Во другите вести, одбранбениот тим на Јохан Тарчуловски поднесе жалба на пресудата што му ја изрече Хашкиот трибунал минатиот месец. 
Поранешниот македонски полициски командант доби 12 години затвор за неговата улога во насилството врз етничките Албанци за време на дводневната полициска рација во август 2001 година. 
(MИA - 08/08/08; MРT - 07/08/08)
