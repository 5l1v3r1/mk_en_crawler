15/03/2005
ЛУКСЕМБУРГ -- ЕУ нема да започне разговори за пристапување со Хрватска сé додека Анте Готовина, генералот во бегство, не биде уапсен и доведен во Хаг, изјави во понеделникот (14-ти март) премиерот на Луксембург Клод Јункер. 
Луксембург моментно претседава со ЕУ. 
Јункер рече дека министрите за надворешни работи на ЕУ во вторник и среда ќе разговараат за ова прашање и ќе ја објават својата конечна одлука пред четврток, за кога е закажан почетокот на разговорите. 
ЕУ ја пофали одлуката на Загреб за замрзнување на финансиските средства на Готовина, но рече дека тој чекор не е доволен за да ги задоволи барањата за соработка со Трибуналот. 
Хрватскиот премиер Иво Санадер сé уште инсистира на тоа дека разговорите за пристапување ќе започнат навреме. 
(Ројтерс, АФП, Вечерњи лист - 15/03/05; AФП, ХИНА - 14/03/05)
