08/11/2007
БАКУ, Азербејџан -- Турскиот претседател Абдула Ѓул, во средата (7-ми ноември) излезе пред парламентот на Азербејџан и рече дека односите помеѓу Анкара и Јереван нема да се подобрат додека Ерменија не престане да бара од меѓународната заедница да ги признае убиствата на Ерменците во Првата светска војна како геноцид. 
„Ерменија не треба да има надежи за односи со Турција додека ги продлабочува случувањата од 1915 година“, рече тој. 
Сепак, тој истакна дека односите помеѓу Турција и Азербејџан остануваат пријателски, и ја потврди турската поддршка за барањата на Азербејџан за спорниот регион Нагорно Карабах.
Претходно истиот ден, Ѓул се состана со својот азербејџански колега, Илхам Алијев, кој рече дека неговата земја ги поддржува акциите на турските специјални сили против терористичката Курдистанска работничка партија. 
(Заман - 08/11/07; новинска агенција Анадолу, БТА, НТВ, Тренд, АПА, Казахстан тудеј - 07/11/07)
