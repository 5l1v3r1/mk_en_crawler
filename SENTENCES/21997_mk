21/10/2008
БЕЛГРАД, Србија -- Армискиот началник, генерал Здравко Понос, вели дека воената соработка со Соединетите Држави ќе продолжи за да се загарантира регионалната стабилност.
Тој во понеделникот (20-ти октомври) се состана со адмирал Мајкл Г. Мулен, претседател на Здружените американски генералштабови.
Иако двете земји имаат сосема спротивни позиции во врска со Косово, соработката е неопходна, изјави Понос на прес-конференцијата по состанокот.
Тој истакна дека Србија и Соединетите Држави сторија многу за зајакнување на билатералните односи од 2003 година.
„Воениот однос [помеѓу двете земји] е многу поразличен од оној во 1990-тите.
Во 2003 година почнавме повторно да го градиме.
А тоа е голема инвестиција за лесно да се уништи“, рече тој.
Мулен рече дека имал искрен разговор со Понос „за тоа до каде сме“ во врска со Косоово.
Тој е првиот претседател на здружените генералштабови што го посети Белград од 1951 година.
(Бета, Танјуг, Б92, АФП, АП - 20/10/08)
