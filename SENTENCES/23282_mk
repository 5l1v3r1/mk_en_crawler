30/06/2009
БУКУРЕШТ, Романија -- Поранешната фудбалска ѕвезда Георге Попеску во понеделникот (29-ти јуни) ги негираше извештаите на медиумите дека соработувал со тајната полиција од времето на комунизмот Секуритате во 1980-тите.
Претходно, весникот Адеварул објави дека Попеску бил информатор помеѓу 1986 и 1989 година.
Тој го отфрли извештајот и објасни дека за време на комунистичкиот режим, сите фудбалски ѕвезди што учествувале на меѓународни натпревари биле должни да потпишат декларација дека „ќе ги бранат националните интереси“.
Тој, исто така, посочи дека Адеварул работи на тоа да ја спречи неговата кандидатура за претседател на Романската фудбалска федерација.
Капитен на репрезентацијата во 1990-тите, тој е еден од најпопуларните романски спортисти.
(Хотњус, Зиаре, АП - 29/06/09)
