20/09/2007
AНКАРА, Турција -- Судот подигна обвинение против наводен член на младинскиот огранок на Курдистанската работничка партија (ПКК) за соучество во обидот за кревање во воздух на катна гаража во центарот на Анкара минатата недела. 
Младичот, наводно средношколец, беше уапсен во Ескишехир во вторникот (18-ти септември). 
Според локалните медиуми, тој ја обезбедил едната од СМС картичките за трите мобилни телефони што требаше да се искористат за детонирање на бомба од 600 килограми. 
Тој, наводно, ја земал картичката од друг осомничен, кој е, исто така, обвинет. 
Полицијата сослушува неколку други лица во Анкара и провинцијата Ван, но обвинителите досега не подигнаа официјално обвинение против ниту еден друг осомничен.
Милитантите на ПКК, во меѓувреме, убија еден турски војник во нападот на стражарско место во близина на градот Битлиш доцна во вторникот. 
Друг војник беше повреден во престрелката. 
(AП, АФП, Анатолија - 19/09/07)
