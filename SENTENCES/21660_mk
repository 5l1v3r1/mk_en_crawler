22/06/2008
ВАШИНГТОН, САД -- Државниот секретар Кондолиза Рајс во саботата (21-ви јуни), рече дека иако секуларниот карактер на Турција е важен, религијата претставува, исто така, фактор.
Во говорот на семинарот за надворешни работи во Вашингтон, Рајс ги пофали напорите на владејачката Партија на правдата и развојот (АКП), истакнувајќи дека за разлика од другите партии, таа им пружила рака на турските Курди.
Уставниот суд го разгледува евентуалното затворање на партијата, поради наводна закана по секуларизмот во Турција.
Илјадници поддржувачи на АКП одржаа демонстрации во Истанбул во саботата.
Тие велат дека противниците се обидуваат „да спроведат државен удар преку судството“.
Во другите вести, турскиот воен суд во петокот им забрани на медиумите да емитуваат материјали поврзани со терористичката Курдистанска работничка партија, како и документи и дигитални записи со доверливи информации во врска со прекуграничните операции во северен Ирак.
Обвинителите спроведоа истрага по емитувањето во реално време на доверлив разузнавачки материјал од страна на еден локален телевизиски канал.
(Хуријет, Милијет, Ватан - 22/06/08;
Сабах, АФП - 21/06/08;
Хуријет, Заман, новинска агенција Анадолу - 20/06/08)
