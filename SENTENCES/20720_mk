08/08/2007
БЕЛГРАД, Србија -- Посредниците од САД, ЕУ и Русија, за новата рунда разговори за статусот на Косово -- Френк Виснер, Волфганг Ишингер и Александер Ботсан-Карченко -- планираат да го одржат првиот состанок со српските официјални претставници в петок (10-ти август). 
Т.н. 
косовска тројка в четврток во Лондон ќе се состане со Контакт-групата, за да ги добие финалните инструкции. 
В сабота тројката ќе се состане со официјалните претставници во Приштина. 
Контакт-групата има рок од 120 дена, или до 10-ти декември, за комплетирање на разговорите.
Во вторник српскиот амбасадор во Русија, Станимир Вукичевиќ, рече дека неговата земја нема да го даде Косово за членството во ЕУ. 
Тоа се две одделни прашања, истакна тој. 
Тој рече дека додека Белград преговара со Европската комисија за пристапот во ЕУ, косовското прашање мора да го реши Советот за безбедност на ОН. 
(Политика, Блиц - 08/08/07; Tанјуг, Бета, Б92, Телеграфи, Косовалајв, РТК, РФЕ/РЛ, РИА Новости, Budapest Business Journal - 07/08/07)
