10/04/2006
БРИСЕЛ, Белгија -- ЕУ се подготвува за отпочнување на полициска мисија во Косово, откако ќе биде одреден конечниот статус на покрината, според високи дипломатски извори од Унијата, кои ги цитираа медиумите во Брисел и Белград. 
Изворите велат дека министрите за надворешни работи на ЕУ се очекува да разговараат за акциониот план за идната мисија за време на состанокот во понеделник (10-ти април) во Луксембург.
Во другите вести, српскиот претседател Борис Тадиќ во интервјуто објавено во неделата рече дека е потребен компромис во тековните преговори за конечниот статус на Косово. 
Тој ја поддржа позицијата на владата, која повикува на широка автономија, а не независност. 
Тадиќ рече дека и покрај тоа што Србија повеќе не управува со Косово, како во минатото, Белград не сака ниту етничките Албанци да управуваат со Србите во покраината. 
(Данас - 10/04/06; Танјуг, Бета, АФП - 09/04/06; ЕУ Обсервер - 07/04/06)
