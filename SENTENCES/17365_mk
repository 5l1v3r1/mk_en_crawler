29/06/2007
ОХРИД, Македонијa -- Безбедносната ситуација на Балканот е позитивна и екстремизмот е маргинализиран скоро во сите земји од регионот, рече во четвртокот вечер (28-ми јуни) генералниот секретар на НАТО, Јап де Хоп Шефер, на отворањето на безбедносниот форум на Евроатланскиот партнерски совет во Охрид. 
Сепак, тој ги повика властите да останат во состојба на спремност, додавајќи дека напорите за евроатланска интеграција ќе бидат главната движечка сила за регионалниот напредок.
Де Хоп Шефер рече дека е задоволен од напредокот што го постигнаа трите земји од Јадранската повелба, Албанија, Хрватска и Македонија -- и посочи дека сите три ќе бидат поканети да му се приклучат на НАТО за време на самитот следната година во Букурешт. 
Тој, исто така, рече дека НАТО е подготвен да инвестира значително во односите со Босна и Херцеговина, Црна Гора и Србија. 
(Утрински весник - 29/06/07; MРТ, Макфакс, МИA- 28/06/07)
