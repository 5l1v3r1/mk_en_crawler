03/07/2005
СКОПЈЕ, Македонија -- Полицијата објави дека запленила „значителна количина“ нелегално оружје и муниција во текот на двете одделни акции спроведени во петокот (1-ви јули) во селата Брест и Долно Блаце. 
Според соопштението за печатот на Министерството за внатрешни работи, оружјето е пронајдено во домот во Брест на поранешниот припадник на албанската Ослободителна национална армија, Хамди Бајрамовски, како и во куќите на уште двајца други селани. 
Во Долно Блаце полицијата уапси вкупно 13 лица во врска со нелегалното оружје. 
Во тек е полициска истрага.
Во другите вести, македонските власти во петокот објавија дека генерал-мајор Мирослав Стојановски ќе биде новиот началник на Генералштабот на Армијата на Република Македонија. 
Тој ќе го замени бригадниот генерал Георги Бојаџиев, кој заминува во пензионира. 
(Вечер, Дневник - 02/07/05; Tелма ТВ, Макфакс, А1 ТВ - 01/07/05)
