27/04/2007
ЗАГРЕБ, Хрватска -- Известувачот на Европскиот парламент за Хрватска, Ханес Свобода, рече дека е мала веројатноста за пристап на земјата во ЕУ пред 2010 или 2011 година, и покрај неодамнешната резолуција на ЕП дека Хрватска е можно да ги заврши преговорите за членство до 2009 година.
Во интервјуто за виенскиот весник „Дер Стандард“ во четвртокот (26-ти април) Свобода посочи дека 2009 година би била нереална, со оглед на тоа што изборите за ЕП ќе се одржат таа година и актуелниот парламент ќе избегнува какви било одлуки во врска со евентуалното проширување на ЕУ.
(Вечерњи лист - 27/04/07;
ХИНА, ХРT - 26/04/07)
