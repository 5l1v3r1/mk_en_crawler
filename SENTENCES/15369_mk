27/04/2006
СКОПЈЕ, Македонија -- Политичките водачи во Македонија во средата (26-ти април) ја осудија неодамнешната изјава на косовскиот премиер Агим Чеку во врска со законитоста на границата помеѓу Македонија и покраината.
Претходно оваа недела Чеку рече дека Приштина не го признава договорот од 2001 година за демаркација на меѓудржавната граница потпишан помеѓу Македонија и Србија и Црна Гора, додавајќи дека решавањето на прашањето на границата со Македонија не претставува приоритет во моментов.
Македонскиот претседател Бранко Црвенковски рече дека изјавата претставува „удар“ на политиката на меѓународната заедница во регионот.
Тој додаде дека Скопје „ниту има намера ниту е заинтересирано повторно да преговара за ова прашање“.
Премиерот Владо Бучковски рече дека изјавата на Чеку е контрапродуктивна, додека претседателот на главната опозициска партија, ВМРО-ДПМНЕ, Никола Груевски, рече дека албанското мнозинство во Косово се обидува да го искористи граничното прашање како адут во актуелните преговори во врска со конечниот статус на покраината.
(Фокус - 27/04/06;
Телма ТВ - 26/04/06)
