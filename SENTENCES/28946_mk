09/06/2010
БРИСЕЛ, Белгија -- Како што и се очекуваше, Советот на ЕУ во вторникот (8-ми јуни) го продолжи мандатот на ЕУЛЕКС за две години, до јуни 2012 година.
Шефот на ЕУЛЕКС, Ив де Кермабон, и специјалниот претставник на ЕУ, Питер Фејт, беа во Брисел да ги информираат амбасадорите на земјите-членки на ЕУ во Политичкиот и безбедносен комитет за работата на мисијата на ЕУ и соработката со косовските власти.
Тие рекоа дека градењето на државата и борбата против корупцијата и организираниот криминал остануваат приоритети.
Двајцата го пофалија „конструктивниот пристап“ на премиерот Хашим Тачи на истрагите на ЕУЛЕКС во врска со владините претставници.
Де Кермабон потврди дека тој ќе остане шеф на мисијата до крајот на годинава, освен ако претходно не се најде замена.
Неговиот официјален мандат завршува на 14-ти јуни.
(Зери, Коха Диторе, Епока е Ре, Лајм - 09/06/10;
Кохавижн, РТК - 08/06/10)
