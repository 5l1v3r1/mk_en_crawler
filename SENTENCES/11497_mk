25/01/2005
САРАЕВО, Босна и Херцеговина (БиХ) -- Американскиот амбасадор во БиХ, Даглас Мек Елхани, во понеделникот (24-ти јануари) повторно повика на воспоставување на единствена, функционална и ефикасна полициска структура во земјата.
Говорејќи на една локална телевизиска станица тој рече дека преговорите ќе одредат каква треба да биде идната организација на полицискиот систем.
Мек Елхани, исто така, повтори дека БиХ ќе може да се приклучи на програмата на НАТО Партнерство за мир само ако целосно соработува со Трибуналот на ОН за воени злосторства.
Во другите вести, во понеделникот ЕУФОР потврди дека во Федерацијата на БиХ во тек е операцијата за борба против криминалот.
Во текот на изминатата недела, ЕУФОР постави вкупно четири контролни пунктови во кантоните Херцеговина-Неретва и Среднобосански.
Исто така во понеделникот, бошњачката опозициска Социјалдемократска партија (СДП) ја одби поканата на мандаторот на Република Српска, Перо Букејловиќ, за учество на разговорите за формирање на новата влада на ентитетот.
СДП вели дека нема да гласа за новиот кабинет во Парламентот.
Четири помали партии во Парламентот формираа блок и ветуваат условна поддршка за владата.
(Независне новине - 25/01/05;
Pincom.info, ПБС БиХ, Фена - 24/01/05)
