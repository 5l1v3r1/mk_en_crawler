10/04/2013
Хрватската влада го приватизираше бродоградилиштето „Бродотрогир“ во централниот приморски град Трогир.
Претпријатието со проблеми ѝ беше продадено на локалната компанија „Кермаз енергија“ која доби 95 отсто по симболична цена од 1 куна (0,30 евра).
Новиот сопственик мора да инвестира 270 милиони евра за реструктурирање на бродоградилиштето.
Кипарската централна банка рече дека во септември ќе ја донесе својата одлука за краен данок на индивидуалните локални банкарски заштеди во вредност над 100.000 евра.
Данокот ќе се наплаќа како дел од обврските на островот во врска со пакетот од 10 милијарди евра за извлекување од кризата добиен од ЕУ и ММФ.
Националната банка на Грцијаи „Евробанка“ рекоа дека нивните планови за спојување се „одложени“ бидејќи треба да најдат пари прво за националната програма наменета за поттикнување на локалниот финансиски систем.
Изјавата предизвика намалување од 30 отсто на акциите на двете банки во непосредното тргување, поради стравувањето дека можеби ќе бидат национализирани.
Погонот на „Фијат“ во Крагуевац, Србија, почна да го извезува својот модел „500Л“ во Обединетото Кралство, изјави компанијата.
Извозот почна во март.
Почнати се и подготовките за претставувањето на „500Л“ на американскиот пазар, планирано за крајот на јуни или за почетокот на јули.
Турција пушти во оптек нова банкнота од 5 турски лири.
Разликата меѓу новата и старата е основната боја, која е сменета од кафена во виолетова.
Грчкиот парламент ги одобри законите наменети за поттикнување на приватните инвестиции.
Законите предвидуваат намалување на непотребната бирократија и одобрување на повеќе проекти за брзо лиценцирање.
Ќе биде поставена агенција за инвеститори со т.н. „едношалтерски систем“’.
Шест странски компании ќе инвестираат во Македонија, рече премиерот Никола Груевски на конференција за печатот.
Три претпријатија се турски и се очекува да инвестираат вкупно 50 милиони евра, со што ќе се отворат 700 нови работни места.
Другите три се очекува да ги објават јавно своите одлуки на крајот на април или на почетокот на мај, рече Груевски.
Владата на Република Српска им нареди на локалните даночни власти да започнат постапка за банкротство на загубарската фабрика за алуминиум „Бирач“, единствена од таков вид во Босна и Херцеговина.
Одлуката следеше по полициската истрага на наводното избегнување плаќање данок и непрописно трошење во фабриката.
Компанијата „Ексон мобил“ и „ОМВ петрол“ потврдија дека откриле голема количина на гас вон брегот наРоманија во Црното Море, доволно да се задоволи половина од годишната потрошувачка на Романија.
Се проценува дека „Блокот Нептун“ има околу 6,5 милијарди кубни метри природен гас, а годишната потрошувачка на Романија е околу 14 милијарди кубни метри.
Двете компании најавија и дека планираат да инвестираат околу 1 милијарда во нивната програма за испитување.
Првпат во 45 години, Грција забележа намалување на цените на мало во март, јави Грчкиот статистички завод.
Индексот на цените на мало се намали за 0,2 отсто на годишна основа, откако се зголеми 0,1 отсто во февруари.
Последен пат кога имало негативен раст на индикаторот било во мај 1968 г.
(Разни извори 03.04.2013 - 10.04.2013)
