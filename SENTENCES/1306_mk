14/01/2009
Фудбалските асоцијации на Tурција и Ерменија ја добија наградата на ФИФА за 2008 година Фер игра, за охрабрување на дијалогот помеѓу двете земји, кои немаат дипломатски односи.
Тие ја добија меѓународната награда во понеделникот (12-ти јануари) во Цирих, Швајцарија.
Турскиот претседател Абдула Ѓул го посети Јереван за да го следи фудбалскиот натпревар помеѓу двете земји со својот ерменски колега, Серж Саргсјан, минатиот септември.
Ѓул го покани Сергсјан на реципрочниот натпревар во Турција, закажан за 14-ти ноември.
Хрватскa беше домаќин на трофејскиот слалом Снежна кралица, од 4-ти до 6-ти јануари.
Германската скијачка Марија Рајш победи во женска конкуренција, која се одржа во ски-областа Сљеме, во близина на Загреб.
Италијанската скијачка Николе Гиус беше втора, а по неа следеше Чехинката Сарка Захробска.
Во слалом за мажи, Жан-Баптиста Гранге од Франција го освои првото место, победувајќи го второпласираниот Ивица Костелиќ од Хрватска.
Џулијано Разоли беше трет.
Светскиот шамион во уметничко лизгање Максим Стависки од Бугаријa доби двеиполгодишна затворска казна на 5-ти јануари поради возење во пијана состојба и судир со автомобил во 2007 година, во кој загина едно 24-годишно момче, а 18-годишна девојка падна во кома.
Адвокатите на Стависки велат дека тој ќе поднесе жалба на пресудата.
Шампионот во уметничко лизгање беше помеѓу славните кои ја поддржуваа националната кампања против пиење и возење, во време на несреќата.
Косовскотo Министерство за култура, спорт и млади одвои еден милион евра за да започне изградбата на првата концертна сала за опера и балет во Косово, објавија медиумите во понеделникот (12-ти јануари).
Парите дојдоа од проектот кој предвидува изградба и одржување на театрите и обнова на замоците и историските области во земјата.
Вториот фестивал Кустендорф започна во четвртокот (8-ми јануари) во Дрвенград, Србијa.
Основач на настанот, кој завршува на 14-ти јануари, е српскиот филмски режисер Емир Кустурица, кој го води и ги избира неговите филмови.
Српското Министерство за култура го спонзорира фестивалот, на кој ќе бидат прикажани 46 филмови оваа година и ќе има и музичка програма.
Хрватскиот тенисер Мартин Чилиќ (20), победи на отворениот турнир АТП Ченај во Индија.
Чилиќ победи со 6:4, 7:6 против Индиецот Сомдев Деварман во неделата (11-ти јануари).
Ова е втора титула на Чилиќ на АТП Турнирот.
Tурција во неделата (11-ти јануари) постхумано му го обнови државјанството на поетот Назим Хикмет, кој беше судски гонет поради своите комунистички ставови и почина во егзил во Москва во 1963 година, откако беше прогласен за предавник.
Портпаролот на владата Чемил Чичек, кој ја објави мерката, рече дека семејството на Хикмет ќе одлучи дали неговите останки ќе се вратат во Турција.
Хикмет се смета за најголем турски поет на 20-тиот век
(Разни извори – 07/01/09-14/01/09)
