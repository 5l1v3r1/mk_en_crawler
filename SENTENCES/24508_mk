10/12/2008
НИКОЗИЈА, Кипар -- Водачот на кипарските Турци, Мехмет Али Талат, му испрати писмо на генералниот секретар на ОН, Бан Ки-Мун, во кое го критикува кипарскиот претседател Деметрис Христофиас. 
Талат вели дека Христофиас одбива да определи рокови за тековните разговори за повторно обединување помеѓу двете заедници, објавија медиумите во вторникот (9-ти декември). 
Талат, исто така, се изјаснува против предлогот на Христофиас за воспоставување бизонална федерација на две заедници на островот, велејќи дека таквите одредби не беа додадени на агендата. 
Тој, исто така, не се согласува со некои коментари во врска со турската воена интервенција од 1974 година во Кипар, што ги дадоа Христофиас и грчката министерка зан адворешни работи, Дора Бакојани, на седницата на Генералното собрание на ОН во септември.
„Талат инсистира на два народи, две држави, две различни религии, на неприфатливите барања за одржување на гаранторскиот статус на [Tурција], но истовремено го избегнува големото прашање на [турските] доселеници во Кипар“, рече портпаролот на кипарскиот парламент Мариос Каројан во одговорот. 
(новинска агенција Анадолу, Хуријет, Дунија, Фамагуста газете, КНА - 09/12/08)
