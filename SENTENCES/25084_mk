27/12/2009
ЗАГРЕБ, Хрватска -- Околу 4.000 луѓе се собраа во саботата (26-ти декември) во Загреб, да протестираат против апсењето на петмина поранешни припадници на специјалната полициска единица осомничени дека вршеле воени злосторства врз цивилите за време на војната во Хрватска во периодот 1991-1995 година. 
На протестите учествуваа поранешни полицајци кои служеле во единицата и воени ветерани, од кои многумина носеа униформи и вееја армиски знамиња. 
Митингот, кој траеше околу три часа, започна во предградие, продолжи во градот и заврши во централната катедрала. 
„Сакаме да им кажеме на сите да престанат со криминализацијата на ветераните и војната во Хрватска“, рече Јосип Клем, шеф на здружението на припадници на специјалната полиција, пред насобраните. 
Апсењата беа објавени на 19-ти декември, како дел од истрагата за воените злосторства извршени врз српските цивили во јужното село Грубори, на крајот од војната во Хрватска. 
Тројца од полицајците се осомничени дека убиле група од претежно постари срспки цивили; другите двајца се осомничени дека го прикриле злосторството. 
(AФП, ХИНА, ХРТ - 26/12/09)
