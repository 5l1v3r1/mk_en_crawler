16/09/2005
СОФИЈА, Бугарија -- Министерот за одбрана, Веселин Близнаков, во четвртокот (15-ти септември) рече дека бугарските војници би можеле да останат во Ирак и по крајот на оваа година, како дел од мисијата за обука на ирачките војници. 
Изјавата на Близнаков уследи по состанокот со неговиот полски колега, Јежи Шмајѓански, во рамките на неформалниот состанок на НАТО во Берлин. 
Близнаков рече дека одлуката за повлекување на бугарскиот мировен контингент е донесена и не може да се повлече, но не ја отфрли можноста за обука. 
Тој додаде дека Бугарија би можела да го зголеми своето учество во меѓународните безбедносни сили во Авганистан следната година. 
(Медиапул, news.bg, Новинитe - 15/09/05)
