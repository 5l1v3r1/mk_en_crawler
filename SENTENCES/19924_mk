19/09/2007
БЕЛГРАД, Србија -- Состанокот помеѓу српските преговарачи и претставниците на ЕУ, Русија и САД, се фокусирапе на организирањето директни разговори помеѓу српската страна и страната на косовските Албанци, рече српскиот министер за надворешни работи, Вук Јеремиќ. 
Тој додаде дека разговорите ќе се одржат на највисоко ниво, при што премиерот Воислав Коштуница и претседателот Борис Тадиќ ќе ја водат српската делегација. 
Тие, наводно, ќе предложат пет точки за дискусија.
Во другите вести, косовскиот премиер Агим Чеку ќе побара од претставникот на ЕУ, Волфганг Ишингер, да ја разјасни изјавата што неодамна ја даде за „Индипендант“. 
Беа цитирани зборовите на Ишигнер дека на Косово „повеќе не му се нуди меѓународно надгледувана независност од Србија“ поради противењето од Белград и Москва. 
Говорејќи за Ројтерс, Чеку рече дека британскиот весник можеби погрешно ја протолкувал изјавата на Ишингер.
Исто така во вторникот, новиот американски амбасадор во Белград, Камерон Мунтер, рече дека решавањето на прашањето на статусот на Косово и членството на Србија во НАТО ќе ги поттикне странските инвестиции во земјата. 
Тој говореше пред членовите на Американската стопанска комора во Белград. 
(Вечерње новости - 19/09/07; Бета, Танјуг, РТС, Б92, Ројтерс, Макфакс - 18/09/07)
