18/02/2008
БРИСЕЛ, Белгија -- ЕУ и НАТО ги повикаа сите партии во регионот да останат смирени во врска со косовското прогласување независност, според одделните изјави рано во понеделникот (18-ти февруари). 
Шведскиот министер за надворешни работи, Карл Билт, рече дека „ова не е трка“ за признавање. 
„Вклучени сме во обидот за обезбедување стабилност во еден многу нестабилен регион во клучен период“, рече тој. 
Министерот за надворешна политика на ЕУ, Хавиер Солана, рече дека контактирал со водачите во регионот во обид да загарантира стабилност. 
Генералниот секретар на НАТО, Јап де Хоп Шефер, исто така, повика на умереност и воздржаност.
Министрите за надворешни работи на ЕУ се состанаа во понеделникот во Брисел, на разговори за Косово. 
Според неофицијални извори, министрите ќе излезат со изјава која ќе посочува дека секоја земја-членка има право да одлучува за себе дали ќе го признае Косово. 
Се очекува 20 од вкупно 27 членки на ЕУ да го признаат Косово за независна држава. 
(AП, Бета, Ројтерс - 18/02/08)
