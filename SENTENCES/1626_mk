04/06/2010
Грција е главната туристичка дестинација за Србите, според анкетата што ја спроведе Српското национално здружение на туристички агенции. 
Истражувањето покажа дека 59 отсто од Србите претпочитаат да ги поминат своите летни одмори во Грција, по што следат 10 отсто кои ја претпочитаат Tурција.
***
Владата на Федерацијата на Босна и Херцеговинa (ФБиХ) во вторникот (1-ви јуни) одлучи да го поништи тендерот за 88 отсто од најголемиот извозник на БиХ, Алуминиј Мостар. 
Пред две години владата го избра -- како претпочитан понудувач -- конзорциумот кој го сочинуваа швајцарски Гленкор, Феал од БиХ и Далековод од Загреб. 
По разговорите што следеа завршија во ќор-сокак.
***
Претседателот Борис Тадиќ на 28-ми мај рече дека Србијa планира да инвестира 450 милиони евра во рудникот за бакар РТБ Бор. 
Тој рече дека областа се верува дека има околу 2,5 отсто од светските резерви на бакар. 
Планот предвидува изградба на топилница и геолошки истражувања со цел отворање рудник.
***
Српската фирма за нафта и гас НИС во средата (2-ри јуни) потврди дека започна со бушење во Каспиското Море во Туркменистан. 
Фирмата ќе бара резерви нафта и гас на најмалку седум локации. 
Во 2008 година НИС потпиша договор од 19,5 милиони американски долари со Драгон оил од Обединетите Арапски Емирати за да ја договори експлоатацијата на нафта и гас.
***
Проект за изградба на првата соларна фотонапонска електроцентрала во Maкедонијa беше претставена во средата (2-ри јуни). 
Иницијативата е дел од партнерството меѓу меѓународните претпријатија „Сан пауер“, „Фрониус и Вурт“ и локалното Петро М за производство опрема за ваквите централи.
***
Словенија и Косовo потпишаа договор на 28-ми мај за проширување на соработката во областа на енергијата и рудниците. 
Според овој договор, Словенија ќе му помага на Косово во зајакнувањето на неговите капацитети во енергијата и рудниците, како и во изготвувањето легислатива која е во согласност со стандардите на ЕУ.
***
Aлбанијa во понеделникот (31-ви мај) потпиша договор со владите на членките на ЕУ, кој предвидува заедничко управување со фондовите што доаѓаат во Албанија. 
Владата вели дека ова ќе й помогне на земјата подобро да управува со помошта што ја добива. 
Италијанскиот амбасадор во Тирана, Саба Делиа рече дека договорот ќе й помогне на Албанија на нејзиниот пат кон членството во ЕУ.
***
Грчката влада ја обелодени обновената верзија од својата национална програма за приватизација. 
Истата има за цел да подигне најмалку 3 милијарди евра меѓу 2011 и 2013 година, како дел од напорите за намалување на огромниот буџетски дефицит.
(Разни извори -- 28/05/10-04/06/10)
