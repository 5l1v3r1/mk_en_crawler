20/07/2005
БЕЛГРАД, Србија и Црна Гора -- Шефот за безбедност на ЕУ, Хавиер Солана, повика на интензивирање на напорите во Србија и Црна Гора за започнување на разговорите за Договорот за стабилизација и асоцијација со ЕУ. 
Солана, кој во вторникот (19-ти јули) пристигна во дводневна посета на државната заедница, се состана со српскиот претседател Борис Тадиќ и со премиерот Воислав Коштуница. 
Помошниците изјавија дека за време на состаникот било истакнато оти на процесот за стабилизација и асоцијација треба да му се даде приоритет пред сите други прашања, вклучувајќи го и евентуалниот референдум за независност на Црна Гора. 
В среда Солана ќе се состане со претседателот на Србија и Црна Гора, Светозар Маровиќ, и со министерот за надворешни работи, Вук Драшковиќ, како и со црногорскиот премиер Мило Ѓукановиќ. 
Потоа тој ќе отпатува за Приштина. 
(Политикa - 20/07/05; Бета, Б92, Taнјуг - 19/07/05)
