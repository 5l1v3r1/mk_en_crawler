17/06/2010
САРАЕВО, Босна и Херцеговина (БиХ) -- Домот на претставниците во средата (16-ти јуни) даде одобрување на првата расправа за предлог-законот за спроведување на пописот следната година. 
Според предлог-законот босанските државјани може -- но не се обврзани на тоа -- да се изјаснат за својата етничка и верска припадност, или својот јазик. 
Истиот предвидува и тоа дека дијаспората ќе биде покриена со одделен попис. 
Различните политички партии се согласија да се одржи попис во 2011 година, но се расправаат околу содржината на прашалникот. 
Бошњаците и Хрватите се спротивставија на одредни прашања, со оглед на бројот на луѓето кои ја напуштија земја за време на конфликтот во периодот 1992-1995 година.
Исто така во средата, членовите на Европскиот парламент (ЕП) го поддржаа безвизното патување за Бошњаците. 
Тие дебатираа за прашањето пред гласањето во четвртокот за извештајот на членката на ЕП Дорис Пак. 
Извештајот е претежно критичен за ситуацијата во БиХ, 15 години по потпишувањето на Дејтонскиот мировен договор. 
(РТРС, Срна, Дневни аваз, Фена - 16/06/10)
