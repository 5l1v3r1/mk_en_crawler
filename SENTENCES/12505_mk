08/12/2004
СОФИЈА, Бугарија -- Американскиот државен секретар во заминување Колин Пауел во вторникот (7-ми декември) објави дека неговата земја ќе продолжи да работи на решавањето на случајот со петте бугарски медицински сестри, осудени на смрт во Либија врз основа на обвиненијата дека инфицирале деца со вирусот ХИВ. 
По разговорите во Софија со својот бугарски колега Соломон Паси, Пауел вети дека Вашингтон ќе продолжи да врши притисок врз Триполи околу ова прашање. 
Подоцна истиот ден бугарскиот претседател Георги Парванов го отфрли предлогот на Либија за исплаќање на надоместок за семејствата на децата. 
Парванов рече дека надоместокот би значел признавање на вината. 
Бугарија ги отфрли обвиненијата против медицинските сестри. 
(бТВ, Медиапул, БНТ - 07/12/04)
