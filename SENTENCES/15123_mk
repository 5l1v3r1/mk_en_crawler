31/08/2006
ЛОНДОН, Велика Британија -- Велика Британија, најверојатно, ќе постави ограничувања за миграциите од Бугарија и Романија воведувајќи работни дозволи за државјаните на двете земји кои сакаат да работат во земјата, објавија во средата (30-ти август) локалните медиуми. 
Весниците цитираа неименувани извори од владата дека само работниците со вештини за кои има недостаток во Велика Британија ќе можат да добијат работа. 
Британските експерти очекуваат дека 80.000 Бугари и 200.000 Романци е можно да дојдат во Велика Британија откако двете земји ќе влезат во ЕУ на 1-ви јануари. 
Британските бизнис организации се поделени околу ова прашање. 
(Скај њус, Гардијан - 31/08/06)
