16/10/2008
ПРИШИНА, Косово -- Британскиот експерт по меѓународниот јавно право, Мајкл Вуд, ќе го предводи косовскиот правен тим во Меѓународниот суд на правдата (МСП), објави во средата (15-ти октомври) косовското претседателство.
Тимот ќе се појави пред судот за да расправа во врска со српската иницијатива за оспорување на законитоста на косовското прогласување независност во февруари.
Премиерот Хашим Тачи вели дека косовските аргументи се силни.
„Педесет и една земја од целиот свет веќе го признаа Косово како суверена држава со модерен устав кој обезбедува гаранции за правата на сите граѓани“, истакна Тачи.
Други меѓународни и локални експерти ќе му помагаат на Вуд.
(Коха Диторе, Експрес, Зери, Косова Сот - 16/10/08;
Teлеграфи, Косовалајв - 15/10/08)
