15/06/2003
АНКАРА, Турција -- Министерот за надворешни работи Абдула Ѓул во саботата (14-ти јуни) му испрати писмо на неговиот американски колега Колин Пауел во кое го уверува дека Турција е "подготвена да придонесе за нормализација на условите во Ирак".
Во писмото се додава дека Турција целосно ги поддржува условите и имплементацијата на картата на патот кон мирот за Блискиот Исток.
Во другите вести, генералниот директор за прошируваoе на Европската комисија Енеко Ландабуру одржа говор во петокот во Истанбул, на кој кажа дека Турција мора да направи повеќе, во однос на реформите поврзани со ЕУ, пред скептиците да се согласат да започнат преговори за пред-пристап.
Во одделни забелешки, амбасадорот на ЕУ во Турција Хансјорг Кречмер изјави дека таквите реформи мораат, исто така, да извршат контрола на военото влијание во политиката.
(Аганција Анадолу, НТВ - 14/06/03;
Агенција Анадолу, ТРТ 2, АФП - 13/06/03)
