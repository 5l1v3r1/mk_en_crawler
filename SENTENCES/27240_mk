03/02/2010
САРАЕВО, Босна и Херцеговина (БиХ) -- Српски државјанин по кого се трагаше во врска со убиството на познатиот хрватски издавач и новинар Иво Пуканиќ й се предаде на полицијата во Бања Лука доцна во понеделникот (1-ви февруари).
Бојан Гудуриќ пристигна во полициската станица со својот адвокат.
Тој се наоѓа во притвор, во очекување на екстрадицијата во Хрватска.
Хрватските власти понудија награда од 14.000 евра за информации што би воделе до негово апсење.
Пуканиќ, косопственик и главен уредник на неделникот Национал, беше убиен со автомобил-бомба во центарот на Загреб на 23-ти октомври 2008 година, заедно со маркетинг директорот на весникот, Нико Фрањиќ.
Инспекторите велат дека Гудуриќ ја активирал бомбата.
За четворица други осомничени во случајот, судскиот процес започнува во среда во Загреб.
(Бета, РТРС, БХРТ, ХРТ - 02/02/10)
