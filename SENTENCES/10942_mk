31/07/2005
AНКАРА, Турција -- Премиерот Реџеп Тајип Ердоган го опиша тероризмот како „најголема трагедија за човештвото“ во своето обраќање до нацијата во петокот (29-ти јули), кое го емитуваа сите домашни телевизиски станици. 
Тој повторно повика на взаемна војла и „искрен“ пристап во борбата против меѓународниот тероризам, велејќи дека терористите напаѓаат индискриминативно, а не врз основа на јазикот, нацијата, расата или земјата. 
Тој додаде дека владата работи на надминување на социјалните и економските проблеми кои би можеле да го „потхрануваат“ тероризмот. 
Исто така во петокот, заменик-шефот на истанбулската полиција, Самаз Демитрас, рече дека турските безбедносни служби очекуваат Ал каеда повторно да нападне во земјата. 
Тој додаде дека 1.000 Турци се под некој вид набљудување под сомнение за врски со терористичката организација.
Во другите вести од петокот, Турција потпиша договор за проширување на својата царинска унија со ЕУ за Кипар и другите нови членки на ЕУ -- клучен чекор кон отворање на разговорите за членство со блокот -- но истакна дека нејзиниот потпис не претставува признавање на кипарската влада. 
(TurkishPress.com - 30/07/05; НТВ, АП - 29/07/05)
