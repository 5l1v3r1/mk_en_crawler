23/01/2011
БЕЛГРАД, Србија -- Министерството за правда достави до босанските власти барање за продолжување на притворот пред екстрадиција на хрватскиот воен ветеран Тихомир Пурда, објави во петокот (21-ви јануари) министерката за правда, Снежана Маловиќ.
Потегот треба да му даде на Белград доволно време да ги подготви сите документи за екстрадицијата.
Хрватските власти одлучија да не бараат екстрадиција, велејќи дека немаат доволно докази за отворање кривична истрага против него.
Пурда, кој се борел во источниот град Вуковар, беше притворен претходно овој месец, на границата меѓу Хрватска и Босна и Херцеговина, врз основа на српската потерница за апсење.
Властите во Белград го сомничат за вмешаност во воени злосторства извршени врз Србите во Вуковар на почетокот од војната.
Во петокот БиХ го продолжи притворот пред екстрадиција на Пурда за 22 дена, на барање на Србија.
(Бета, Б92, Танјуг, РТС - 21/01/11)
