08/01/2009
ПРИШТИНА, Косово -- Албанските жители на северна Митровица, каде што доминира српското население, од 30-ти декември чуваат стража, објавија медиумите во четвртокот (8-ми јануари). 
Смените траат од 6 часот наутро до 6 часот попладне. 
Некои велат дека тие го презеле овој чекор како мерка на претпазливост, додека други го опишуваат како мирен одговор на повременото насилство. 
„Работата на ЕУЛЕКС се чини дека е ништо. 
Тие беа тука само еден ден, а КФОР доаѓа само откако ќе се случат проблеми“, рече жителот на оваа населба Бујар Шала.
Во меѓувреме, инцидентите во областа продолжуваат. 
Вандали оштетија два автомобила, еден во сопственост на Албанец и еден во сопственост на Србин, во вторникот вечер во селото Сухадол, северно од Митровица. 
Потоа, околу 50 српски и албански жители на селото го блокираа главниот пат.
Поранешниот специјален претставник на ЕУ во Косово, Волфганг Петрич, во средата рече дека тензиите во Митровица ќе продолжат додека закараните страни не ја решат ситуацијата во Косово. 
Тој додаде дека Митровица е безбедносно прашање кое бара безбедносни мерки од страна на ЕУ, со поддршка на НАТО. 
(Коха Диторе, Зери, Косова Сот, Лајм, Експрес - 08/01/09)
