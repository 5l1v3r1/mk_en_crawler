14/08/2007
Западнобалканските земји може да очекуваат потпишување на договорите за реадмисија и укинување на визите со ЕУ во септември, изјави црногорската aмбасадорка во ЕУ, Славица Милачиќ.
Таа рече дека блокот сака да ги потпише договорите по состанокот на Советот за правда, слободи и безбедност, на 18-ти септемви.
Договорите, вели таа, ќе претставуваат важен чекор на патот кон воспоставувањето бесцарински режим помеѓу земјите во регионот и во ЕУ.
Поранешниот хрватски министер за надворешни работи, Фране Винко Голем, почина во неделата (12-ти август) по долго боледување.
Член на владејачката Хрватска демократска заедница, тој беше највисок дипломат на земјата во 1990 и 1991 година.
Тој беше акредитиран како хрватски претставник во Вашингтон и почесен граѓанин на Лос Анџелес.
Полска делегација, предводена од министерот за одбрана, Александар Шчигло, го посети Министерството за одбрана на Босна и Херцеговина.
Делегацијата беше примена од помошник-министерот за одбрана, Игор Чермак, како и од други функционери.
Српското Министерство за надворешни работи го критикуваше <b>албанскиот</b> претседател Бамир Топи за неговата поддршка на независноста на Косово, нарекувајќи ги неговите изјави „неприфатливи“.
Топи се состана со косовскиот претседател во посета на земјата, Фатмир Сејдиу, минатата недела и рече дека Приштина и Тирана имаат идентични позиции за иднината на покраината.
„Ваквите изјави се причина за ниското ниво на односите“ помеѓу Албанија и Србија, се вели во телеграмата на министерството до Топи.
Американскиот Стејт департмент ги повика Косовo и Србијa да соработуваат со Контакт-групата за време на новата рунда разговори за статусот на Косово.
„Ова е комплицирано прашање ...
кое предизвикува силни емоции на двете страни“, рече портпаролот Том Кејси.
Тој ја потврди поддршката на Вашингтон за надгледуваната независност -- како што предложи поранешниот американски претставник Марти Ахтисари -- како најдобро решение за Косово.
Израелскиот нерезидентен амбасадор во Босна и Херцеговинa (БиХ), Амира Арнон, се состана со премиерот на Република Српска Милорад Додик во петокот (10-ти август).
Ова беше прва посета на Арнон на земјата.
Додик го информираше амбасадорот за политичката ситуацијата во БиХ, процесот на уставните реформи, кандидатурата на земјата за интеграција во ЕУ и планираните реформи во полицијата.
Двајцата, исто така, разговараа околу можностите за економска соработка помеѓу БиХ и Израел.
(Разни извори – 07/08/07-14/08/07)
