21/06/2011
Од Алина Раду за Southeast European Times во Кишињев -- 21.06.11
Молдавија го заврши вториот круг од локалните избори во неделата (19-ти јуни) за 898 градоначалници на градови и села.
Трката за грдаоначалник во Кишињев беше симбол за поголем натпревар помеѓу демократијата и комунизмот од советската ера, како и помеѓу она што аналитичарите го нарекуваат европско наспроти руско влијание.
Дорин Чиртоака од Либералната Партија е реизбран за градоначалник на Кињишев со тесна разлика -- 50,6 отсто наспрема 49,4 отсто -- во однос на кандидатот на Комунистичката Партија Игор Дода, што укажува на длабоки внатрешни поделби во земјата.
Оваа победа на Либералната Партија во Кињишев е победа за Алијансата за европска интеграција во Молдавија (АЕИ), трипартитна коалиција на Либералите, Демократите и Либерал-демократите формирана по парламентарните избори во 2009-та година.
Меѓутоа, Додон издаде соопштение во понеделникот (20-ти јуни), заблагодарувајќи им се на неговите приврзаници и одбивајќи да го признае поразот.
Разликата од еден процентен поен не може да се смета за пораз, па уште повеќе кога мнозинството во Кињишев сфаќаат дека изборните резултати на 5-ти и 19-ти јуни беа фалсификувани од актуелната влада преку различни методи“, рече Додон.
На почетокот од кампањата, сите три партии од АЕИ излегоа со свои кандитати, но на крајот од првиот круг Либерал-демократите го повлекоа својот кандидат, додека пак кандидатот на Демократите освои само 2,5 отсто од гласовите во однос на останатите 13 кандидати.
Сепак, во текот на вториот круг, лидерите на АЕИ соопштија дека тие заедно ќе го поддржат Чиртоака против кандидатот на Комунистите.
„За време на вториот круг на изборите, политичките партии покажаа дека се консолидирани и верни на избирачите.
Сите три партнери на АЕИ го поддржаа истиот кандидат во Кишињев -- Дорин Чиртоака -- и резултатот може да се види“ изјави за SETimes политичкиот налаитичар Михаи Черненко.
АЕИ сега се надева на уште една победа во локалниот совет на Кињишев, избран во првиот круг на гласањето на 5-ти јуни.
Комунистите освоија 26 места, а АЕИ 25, но Алијансата ги оспори резултатите поради, како што рече таа, голем број нерегуларности.
Во тек е повторно пребројување на гласовите.
„Имаше премногу неважечки гласови, повеќе од вообичаено, како и други нерегуларности.
Се надеваме дека повторното пребројување на гласовите ќе потврди еден про-европски совет во Кињишев, како и дека ќе го продолжиме она што го започнавме пред четири години:
проектите за да го направиме Кињишев модерен и друштвен главен град“, изјави Чиртоака за SETimes.
Централната Изборна Комисија на Молдавија ги прогласи изборите за важечки, а меѓународните набљудувачи од ОБСЕ и ОДИХР потврдија дека изборите беа слобони и фер.
Резултатите покажуваат дека моќта на комунистите можеби опаѓа.
На локалните избори во 2007-та година, тие освоија над 300 градоначалнички места, а овој пат успеаа да освојат само 100.
Корнелиу Чиуреа, аналитичар од Институтот за развој и социјални иницијативи Вииторул (ИДСИ), тврди дека сите учесници направиле грешки и не покажале доволно финансиска транспарентност, алудирајќи на купувањето на гласови.
„Има голем број на познати случаи каде луѓето добиваа кило ориз, шише сончогледово масло, па дури и кило сол за да гласаат за одредена личност.
Општеството треба да разговара за оваа ситуација“, рече Чиуреа.
Експертите велат дека АЕИ мора брзо да создаде сојузи во локалните совети.
„Комунистите веќе ни пријдоа за соработка на локално ниво, но мислам дека треба да работиме заедно со членовите на Алијансата во локаните совети“, рече потпретседателот на Либералната Партија Корина Фусу за SETimes.
„Ние веќе ја имаме целата поддршка за да создадеме про-европски сојузи во локалните совети во 27 региони“, рече претседателот на Либерал-демократската парламентарна група Валериу Стрелет.
„Ние треба да создадеме силни сојузи на сите политички нивоа и да почнеме да работиме.
Молдавците мораа да гласаат на секои шест месеци од 2009-та па навака.
Тоа е премногу.
Граѓаните на Молдавија ги заслужуваат нашите напори сега“, изјави за SETimes демократот Олег Тулеа.
