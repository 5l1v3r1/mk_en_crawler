11/05/2006
ХАГ, Холандија -- Портпаролот на обвинителите на Трибуналот на ОН, Антон Никифоров, во средата (10-ти мај) рече дека Трибуналот не се сомнева дека обвинетиот Ратко Младиќ се наоѓа во Србија.
Тој одби да даде коментар околу неодамнешните извештаи за интензивираната активност на српската полиција и безбедносните служби, но инсистираше на тоа дека српската влада мора да го уапси бегалецот и да го екстрадира во Хаг.
Во вторникот полицијата, наводно, уапси уште еден осомничен помошник на Младиќ, пензиониран припадник на Војската на Србија и Црна Гора.
Во другите вести, полицијата во Република Српска го уапси босанскиот Србин Живко Милетиќ, кој е обвинет за вршење воени злосторства во Фоча.
Тој беше уапсен во средата по налог на сараевското кантонско обвинителство.
(Блиц, РТС, Независне новине - 11/05/06;
Бета, Танјуг, РТРС - 10/05/06)
