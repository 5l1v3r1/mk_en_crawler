10/09/2010
БУКУРЕШТ, Романија -- Медиумскиот магнат Сорин Овидиу Ванту беше уапсен во четвртокот (9-ти септември) за наводно помагање на осуденик за измама да избега од земјата.
Ванту, кој ја поседува медиумската група Реалитатеа-Катавенцу, која вклучува три телевизиски канали и неколку неделници, е осомничен за трансфер на огромни суми на банкарските сметки на Николае Попа, бегалец кој избега од земјата во 2006 година откако беше осуден на 15 години затвор за организирање пирамидална шема наречена ФНИ.
Шемата падна во 2000 година, при што скоро 300.000 Романци ги изгубија своите инвестиции.
Со оглед на тоа што државата му издаде гаранции на претпријатието, тоа мораше да плати преку 100 милиони евра во компензации.
Ванту, кој моментно е еден од најбогатите мажи во Романија, наводно, исто така, имал удел во ФНИ, но обвинителите немаат докази за негово директно поврзување со истата.
(AФП, ДПA, Hotnews.ro, Реалитатеа, Романија либера, Адеварул, Гандул - 09/09/10)
