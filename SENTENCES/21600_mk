27/10/2008
АТИНА, Грција -- Полицијата вели дека се загрижени во врска со можното повторно појавување на левичарската радикална група Револуционерна борба, по спречениот бомбашки напад во Атина, објавија локалните медиуми во саботата (25-ти октомври).
Полицијата детонираше рачно направена бомба во петокот пред седиштето на нафтениот гигант „Ројал дач шел“ во јужното предградие Палаио Фалирон.
Анонимен јавувач предупреди дека бомбата ќе експлодира за 20 минути.
Направата, пластична кутија за алати со тајмер поврзан со 3 килограми динамит, ќе предизвикаше огромна експлозија, соопшти полицијата.
Материјалите што биле користени го донесоа инспекторите до Револуционерна борба, која не ја презела одговорноста за ниту еден напад во последниве месеци.
Револуционерна борба се појави откако полицијата ја разби левичарската терористичка група „17 Ноември“.
(Катимерини, Елефтеротипија, Та неа - 25/10/08;
Ројтерс - 24/10/08)
