22/08/2003
МОДРИЦА, Босна и Херцеговина (БиХ) -- Армиите на двата ентитета на БиХ во четвртокот (21-ви август) се согласија со планот за намалуваoе на бројот на професионални војници. 
На крајот ќе има 8.000 професионални војници и команданти во Федерацијата на БиХ и 4.000 во Република Српска. 
Ентитетите, исто така, планираат да ја намалат и должината на воениот рок за резервистите, од шест на четири месеци. 
Застареното оружје ќе биде продадено, а некои воени единици и складишта ќе бидат затворени. 
(СРНА, Онаса, Дневни аваз - 21/08/03)
