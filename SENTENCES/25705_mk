22/10/2009
РИМ, Италија -- Министерот за надворешни работи, Франко Фратини, во средата (21-ви октомври) во Рим се состана со својот албански колега Илир Мета и предвиде дека ЕУ ќе ги укине визите за Албанците во 2010 година.
„Албанија постигна напредок во однос на прашањето на визите“, рече Фратини.
Тој истакна дека пред десет години, Италија била уплашена поради приливот илегални имигранти од нејзиниот јадрански сосед, додека сега Италија има мировни сили заедно со Албанија во Авганистан.
Тој вети дека ќе го покрене прашањето за интеграцијата на Албанија во ЕУ на состанокот следната недела на министрите за надворешни работи на ЕУ во Луксембург.
(Ора њус, Топ ченал, Шекули, Алсат - 21/10/09)
