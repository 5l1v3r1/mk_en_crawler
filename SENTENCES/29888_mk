28/03/2011
ПРИШТИНА, Косово -- Опозициската Алијанса за иднината на Косово (ААК) во неделата (27-ми март) изрази загриженост во врска со подготовките за пописот што се очекува да се одржи од 1-ви до 15-ти април.
Според партијата, владата го прекрши Законот за попис, кога станува збор за пописот во северна Митровица.
Претставничката на ААК, Мелихате Термколи, вели дека пописот во овој регион ќе биде спроведен од страна на меѓународните организации, Канцеларијата за проектни услуги на ОН – УНОПС, што претставува кршење на меѓународните стандарди.
„Кршејќи го законот, косовската влада, свесно или несвесно, призна дека де факто и де јуре се случила поделба на Косово“, рече Термколи.
Таа ја повика владата да го одложи пописот, за да ги коригира, како што ги опиша „многуте грешки“.
(РТК, КЛАН Косова, Кохавижн - 27/03/11)
