09/08/2004
ВАШИНГТОН, САД -- Советничката за национална безбедност на Белата куќа, Кондолиза Рајс, во неделата (8-ми август) ја пофали Грција за "напорната работа" за обезбедуваoе на безбедноста на Олимпијадата. 
Таа ги призна огромните ресурси кои се вложени во безбедноста, како и тесната соработка на Грција со САД и со НАТО.
Претседателката на атинскиот Организационен комитет, Јана Ангелопулос-Даскалаки, во неделата, по состанокот со Меfународниот олимписки комитет за новинарите изјави дека Атина е подготвена да биде домаќин на Олимпијадата. 
"Капацитетите се готови. 
Нашите луfе се подготвени...Трамвајската линија, приградската железница и олимписките патеки функционираат. 
Спортисти од целиот свет вежбаат во нашите објекти", рече таа.
Заменик-министерот за култура, Фани Пали-Петралија, која ги координираше подготовките на Олимпијадата, во неделата изјави дека Владата не е загрижена за безбедноста, со оглед на тоа што е сторено с&#233; што е можно. 
"Грчкиот народ ќе потроши 1,2 милијарди американски долари за безбедноста. 
Знаеме како светот се промени по 11-ти септември 2001 година и соработуваме со сите земји од целиот свет. 
Имаме помош од НАТО и сме подготвени за безбедни Игри", рече таа.
Безбедносниот систем на новиот аеродром во Атина го помина првиот тест во неделата, кога агентите спречија еден човек со наполнета пушка да се качи на авионот за Лесвос. 
Направата во облик на пенкало содржеше еден 22-милиметарски куршум во куќиштето. 
Прекршителот, според соопштенијата, бил Грк.
Продажбата на билетите за Олимпијадата се зголеми, изјавија во неделата организаторите на Игрите. 
Тие објавуваат рекордни продажби секој ден почнувајќи од 2-ри август. 
Во петокот се продадени околу 54.000 билети. 
Продажбата на билетите во јуни се одвиваше со просечно темпо од 4.500 билети на ден. 
(AП, AФП, Ројтерс - 08/08/04)
