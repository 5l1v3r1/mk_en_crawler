07/08/2009
Шведскиот производител на мебел ИКЕА ги потврди плановите за отворање два продажни центри во Хрватскa. 
Претставници на претпријатието за локалните медиуми изјавија дека првата продавница ќе се отвори во 2011 година. 
Соопштението за ова уследи по извештаите дека претпријатието ќе ги откаже планираните инвестиции во соседна Србија.
***
Хрватскa отвори меѓународен тендер на 1-ви август за приватизација на шест државни бродоградилишта -- Краљевица, Бродосплит, Бродотрогир, Трети мај, БСО и Уљаник. 
Крајниот рок за поднесува на понудите е 30-ти септември.
***
Бугарското државно тутунско претпријатие Булгартабак холдинг ќе биде продадено преку јавен тендер, објави во понеделникот (3-ти август) министерот за економија, енергија и туризам. 
Тој додаде дека идеалниот момент за приватизација на претпријатието е веќе пропуштен, со оглед на намалениот удел на пазарот и рестрикциите на ЕУ за пушењето.
***
Црногорскиот Совет за приватизација во вторникот (4-ти август) потврди дека италијанското претпријатие А2А победи на тендерот за мнозински акции во државниот монопол за електрична енергија Електропривреда Црне Горе (ЕПЦГ). 
Другиот кандидат беше грчката Државна енергетска корпорација, која беше заклучено дека „не ги исполнува“ правилата на тендерот.
***
Австриското претпријатие ОМВ остварува разговори со турското претпријатие Доган Сиркетлер Грубу холдинг, за добивање на мнозинските акции во Петрол Офиси АС, најголемото претпријатие за малопродажба на гориво во земјата. 
Доган планира да продаде најмалку 54 отсто од акциите во Петрол офиси. 
ОМВ веќе поседува 42 отсто од претпријатието за малопродажба.
***
Јунското индустриско производство во Србијa падна за 14,1 отсто во споредба со истиот месец пред една година, според статистичките податоци објавени на 31-ви јули. 
Падот во првата половина од годинава изнесува вкупно 17,4 отсто на годишна база. 
Најголем пад е регистриран во металургијата, хемиската индустрија, индустријата на мебел, прехранбената индустрија и индустријата за гума.
***
Романската Управа за враќање на државниот имот (АВАС) одлучи да ја промени стратегијата на продажба за авионската компанија Авиоане Крајова, со оглед на тоа што крајниот рок за приватизација истече без резултати. 
Еден инвеститор, Алениа Аеронаутика, даде понуда, но преговорите потоа пропаднаа. 
Новиот краен рок е 14-ти октомври.
(Разни извори -- 31/07/09-07/08/09)
