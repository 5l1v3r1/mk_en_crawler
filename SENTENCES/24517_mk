09/03/2009
ПРИШТИНА, Косово -- Околу 50 демонстранти и осум локални полицајци беа повредени во неделата (8-ми март) во судирите што избија за време на демонстрациите против прекините на електрична енергија.
Околу 200 косовски Срби се собраа на протести поради прекините на струја во централното село Шилова, каде што се обидоа да го блокираат главниот пат кој води до Приштина.
Тие фрлаа шишиња и камења на полицајците, кои дојдоа да ги спречат.
Портпаролот на косовската полиција Исмет Хашани рече дека полицијата презела мерки соодветни на ситуацијата.
Косовското државно претпријатие за електрична енергија вели дека прекините на струјата се казна за неплатените сметки, од кои некои се уште од 1999 година.
(Кохавижн, ТВ 21, РТК, Телеграфи, АФП, А1, Б92 - 08/03/09)
