28/12/2008
ПРИШТИНА, Косово -- Владата ќе забрани увоз на производи од Србија и Босна и Херцеговина (БиХ), почнувајќи од четврток (1-ви јануари), објавија властите во петокот. 
Потегот е одговор на одлуката на Белград и Сараево за забрана на увоз и транспорт на стока која е означена со косовски царински печат, наместо со оној на УНМИК. 
Одлуката е „конечна и поддржана од повеќето потрошувачи во Косово“, рече Сафет Грцалиу, шеф на одделот за надворешна трговија во Косовската економска комора, додавајќи дека Приштина ќе ги спроведува мерките постепено, во три до четири фази.
Во другите вести од петокот, Белград реагираше на косовското соопштение дека е можно да им забрани на српските владини делегации влез во земјата. 
Владата „никогаш не побарала, ниту ќе побара дозвола од [Приштина]“ за да го посети Косово, рече српскиот секретар за Косово, Оливер Ивановиќ. 
Приштина стои на ставот дека српските делегации во посета на земјата „ги поддржуваат српските паралелни структури и агитираат меѓу Србите против косовските институции“.(Б92, Taнјуг - 27/12/08; Бетa - 26/12/08)
