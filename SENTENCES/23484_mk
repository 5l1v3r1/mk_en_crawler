30/07/2009
СОФИЈА, Бугарија -- Новата влада се состана за првпат во средата (29-ти јули), при што министерот за финансии, Симеон Џанков, објави отрезнувачки вести: тој предвидува дека економијата ќе се скрати за 6,3 отсто оваа година. 
Тој го спомена последното предвидување на Агенцијата за економски анализи, како и предвидувањата на неговото министерство. 
Експертите велат дека тоа, најверојатно, ќе биде работната прогноза која министерството ќе ја користи отсега натаму, за разлика од кратењето од 2,5 отсто, што го очекуваше неговиот претходник, Пламен Орешарски. 
Џанков додаде дека неговото министерство ќе мора да подигне дополнителни 1,3 милијарди евра оваа година, половина преку намалувања на трошоците и половина од даноци. 
(Дневник, Пари, Фокус, Сега, бТВ - 29/07/09)
