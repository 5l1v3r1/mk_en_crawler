15/07/2009
НИКОЗИЈА, Кипар -- Романија привремено го затвори својот конзулат во Никозија, откако тестовите потврдија присуство на вирусот на грип Х1Н1 кај неколку членови на персоналот, вклучително и конзулот Андреа Пастарнак, според соопштението од вторникот (14-ти јули). 
Букурешт вели дека не конзулатот не сака да ги зарази оние кои бараат конзуларни услуги и сака да му даде на својот персонал време за лекување и заздравување. 
Планот е конзулатот да биде повторно отворен на 20-ти јули.
Во другите вести од вторникот, Турција објави дека бројот на случаи на свински грип се зголеми повеќе од двојно за помалку од два месеци, достигнувајќи 95. 
Сите пациенти се во добра состојба, објави Министерството за здравство.
Исто така во вторникот, три нови случаи на свински грип се регистрирани во Хрватска, со што вкупниот број на пациенти сега е десет, објави Националниот институт за здравство. 
Сите се инфицирани од странство. 
Првиот случај во Хрватска беше регистриран на 3-ти јули во Сплит. 
(Фамагуста газете, Агерпрес, Хотњус, АП, АФП, Хуријет, Јавно, Индекс, ХИНА, Пословни, АФП - 14/07/09)
