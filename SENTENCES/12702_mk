06/05/2005
ЗАГРЕБ, Хрватска -- Главниот обвинител на Трибуналот на ОН за воени злосторства, Карла дел Понте, вели дека бегалецот генерал Анте Готовина сé уште има голема мрежа на домашни поддржувачи, вклучувајќи и припадници на хрватските разузнавачки служби. 
Во ексклузивното интервју за весникот „Вјесник“ во петокот (6-ти мај) Дел Понте тврди дека загребските власти се во контакт со Готовина и дека се обидуваат да го убедат да се предаде. 
Таа додаде дека вистинските напори за решавање на неговиот случај почнаа неодамна, кога владата конечно сфати дека разговорите за влез во ЕУ нема да започнат додека Готовина не биде во Хаг. 
(Вјесник - 06/05/05; ХИНА - 05/05/05)
