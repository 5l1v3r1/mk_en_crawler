26/08/2005
(Разни извори – 19/08/05 – 26/08/05)
Светската банка објави дека ќе й додели 3 милиони американски долари на Aлбанијa за обновата на иригациониот систем и каналите за дренажа во централната област на Елбасан. 
Средствата, исто така, ќе бидат наменети и за зајакнување на локалните брани, од кои поголемиот дел се изградени пред околу 40 години.
***
Претставништвото за енергија и транспорт на хрватскиот концерн „Кончар“ победи на тендерот за модернизација на словенечката хидроелектрична централа, победувајќи ги „Сименс“ и едно австриско претпријатие. 
Вкупната цена на проектот се проценува на 10,8 милиони евра.
***
ГЕ Капитал купи 50 отсто од инвестициониот проект Софиски трговски центар, купувајќи ги акциите што претходно ги имаше израелскиот „Авив холдинг енд оциф инвестмент енд дивелопмент“. 
Преостанатите акции во проектот од 50 милиони евра ги контролира ИТ Софија, филијалата на Синема сити интернешнал, регистрирана во Холандија. 
Трговскиот центар треба да биде завршен до крајот на оваа година. 
Тоа ќе биде најголем малопродажен, забавен и бизнис центар во Бугаријa, со очекуван годишен обрт од 100 милиони евра.
***
Бугарското претпријатие за телекомуникации објави дека третиот ГСМ оператор во земјата ќе се вика „Вивател“. 
Претпријатието, кое му беше продадено на „Вива венчурс“ во јуни 2004 година не даде конкретен датум за официјалното отворањето на новиот оператор.
***
Владата на Федерацијата на БиХ (ФБиХ) го одобри нацрт-законот за формирање на новата Развојна банка на ФБиХ, која ќе ги поддржува проектите во ентитетот ориентирани кон извозот, инфраструктурата и изградбата на станбени објекти. 
Основачкиот капитал на државната банка ќе изнесува 255 милиони евра.
***
Maкедонскатa влада потпиша договор за соработка со руската нафтена и гасоводна корпорација Итера. 
Според договорот Итера ќе соработува со македонската Топлификација АД на изградбата на термоцентралата на гас во Македонија. 
Капацитетот вреден 120 милиони евра се очекува да започне со работа во есен 2007 година.
***
Администрацијата на округот Хунедоара во западна Романијa потпиша два договори со „Асет менаџмент систем“ од Букурешт, филијала на луксембуршкото претпријатие „Фибелфин“, за изградба на аеродром и пат според шемата за државно-приватно парнертство. 
Вкупната вредност на договорот е 37 милиони евра.
