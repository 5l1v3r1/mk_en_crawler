25/05/2006
ПРИШТИНА, Косово, Србија и Црна Гора -- Премиерот Агим Чеку во средата (24-ти мај) рече дека Косово ќе отвори канцеларија во седиштето на ЕУ во Брисел.
По состанокот со шефот на УНМИК, Сорен Јесен-Петерсен, Чеку објасни дека канцеларијата за врски би помогнала во решавањето на интеграционите прашања.
Јесен-Петерсен, пак, за новинарите изјави дека премиерот ќе присуствува на седницата на Советот за безбедност на ОН на која ќе се дебатира за иднината на Косово.
Во другите вести од средата, специјалниот претставник на ОН, Марти Ахтисари, рече дека се надева оти првиот круг конкретни преговори за статусот ќе се одржи на крајот од јули.
Тој го изјави ова по состанокот со министерот за надворешни работи на Србија и Црна Гора, Вук Драшковиќ, во Хелсинки.
Ахтисари рече дека овонеделниот петти круг од разговорите за децентрализација помеѓу тимовите од Белград и Приштина поминал подобро од очекуваното.
(УПИ, АП, Танјуг, Бета, веб-страница на ОН, Косова лајв - 24/05/06)
