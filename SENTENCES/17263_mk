29/05/2007
БЕЛГРАД, Србија -- Судењето на групата наречена „патна мафија“, започна во Белградскиот специјален суд за организиран криминал во понеделникот (28-ми мај). 
Случајот вклучува 53 поранешни функционери, меѓу кои и главниот менаџмент на државното претпријатие „Српски патишта“, кои наводно електронски ги пренасочувале парите од патарините. 
Штетата се проценува на преку 6,5 милиони евра. 
Ова се опишува како најголем електронски грабеж во историјата на српското судство.
Исто така во понеделникот, српскиот специјален обвинител за организиран криминал, Слободан Радовановиќ, подигна обвиненија за корупција и мито, шверц и злоупотреба на службената положба против 28 лица. 
Тие се обвинети за учество во шема на отстранување на увезена стока -- акцизна стока, нафтени деривати и скапа комерцијална стока -- од царинската контрола, избегнувајќи даноци во висина од повеќе од 10 милиони евра.
Во другите вести, главниот обвинител на ОН за воени злосторства, Карла дел Понте, планира следната недела да го посети Белград. 
Таа ќе го поднесе својот следен извештај за соработката во врска со воените злосторства до Советот за безбедност на ОН на средината од јуни. 
(Taнјуг, РТС, Бета, Б92 - 28/05/07)
