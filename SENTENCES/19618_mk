24/03/2008
САРАЕВО, Босна и Херцеговина (БиХ) -- Земјата е исклучена од процедурата за либерализација на визниот режим, која ги вклучува кандидатките за ЕУ, поради тоа што заостанува во областа на полициските реформи, рече во неделата (23-ти март) комесарот за правда на ЕУ, Франко Фратини.
Во интервјуто за сараевскиот весник „Дневни аваз“ Фратини истакна дека БиХ е единствената земја од Западен Балкан што е исклучена од процесот.
Што се однесува до ситуацијата на Балканот по едностраното прогласување независност од страна на Косово во средината на февруари, Фратини рече дека смета оти постои ризик од понатамошни тензии.
„Токму поради тоа се испратени дополнителни воени сили во Косово“, објасни тој.
(РТРС, СРНА, Фокус, Дневни аваз - 23/03/08)
