11/11/2005
САРАЕВО, Босна и Херцеговина (БиХ) -- Сегашната организациска структура на БиХ е премногу комплицирана за процесите за пристапување, изјави високиот претставник Педи Ешдаун за новинската агенција Фена во четвртокот (10-ти ноември), додавајќи дека најважен аспект од уставните промени е политичкиот консензус.
Во средата весникот Гардијан објави дека во текот на изминативе неколку месеци се изработува нацрт-уставот на БиХ под покровителство на американската администрација, со учество на политичките партии од БиХ.
Наводно, БиХ би имала еден национален парламент, една централна влада со целосна извршна власт и еден претседател.
Ентитетите би имале значително помалку овластувања.
(Независне новине, Дневни аваз - 11/11/05;
Фена, ПБС БиХ, Гардијан - 10/11/05)
