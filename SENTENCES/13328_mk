27/11/2005
БЕЛГРАД, Србија и Црна Гора -- Српскиот заменик-обвинител за воени злосторства, Душан Кнежевиќ, во петокот (25-ти ноември) побара 20 години затвор за секој од 16-те обвинети во судскиот процес во Белград за убиството на хрватските затвореници во близина на Вуковар во ноември 1991 година. 
Скоро 200 затвореници беа однесени во фармата за свињи во Овчара и беа застрелани откако силите на Југословенската армија, во која доминираа Срби, ја презедоа областа од новата независна Хрватска. 
Ова злосторство се смета за едно од најсуровите убиства на воени затвореници за време на балканските конфликти во 1990-тите и водењето на судскиот процес од страна на Србија се сметаше за клучен тест за способноста на нејзиниот судски систем за решавање на воените злосторства.
Во своето завршно обраќање пред поротата Кнежевиќ рече дека „омразата, гневот и суровоства заслужуваат максимална казна“ од 20 години. 
Одбраната се очекува да има завршно обраќање на почетокот од декември. 
(Данас, ХРТ, АП - 26/11/05)
