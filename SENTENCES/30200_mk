22/03/2011
ВАШИНГТОН, САД -- Турската амбасада во Вашингтон во понеделникот (21-ви март) се согласи да ги претставува американските интереси во Либија, и да дејствува како посредник додека е затворена амбасадата на Вашингтон во оваа северноафриканска земја.
Исто така во понеделникот, турскиот министер за надворешни работи, Ахмет Давутоглу, рече дека четворица новинари на Њујорк тајмс -- кои беа уапсени од владините сили во Либија минатата недела -- се ослободени и се наоѓаат во Турската амбасада во Триполи.
Во понеделникот, премиерот Реџеп Тајип Ердоган претседаваше со состанок на високи турски претставници, вклучително и Давутоглу, министерот за одбрана, Веџди Ѓонул, началникот на Генералштабот, генерал Исик Косанер, шефот на Националното разузнавање, Хакан Фидан, и главниот преговарач на земјата со ЕУ, Егемен Багис. 
Ердоган подоцна разговараше по телефон со американскиот претседател Барак Обама. 
(Заман - 22/03/11; Хуријет, новинска агенција Анадолу, Тренд - 21/03/11)
