28/07/2009
ЗАГРЕБ, Хрватска -- Полицијата уапси осум лица во врска со минатонеделната железничка несреќа во близина на Сплит, објавија локалните медиуми во понеделникот (27-ми јули).
Во несреќата загинаа шест лица, а најмалку 50 беа повредени.
Меѓу приведените е и Иван Медак, одговорен за екологијата и заштитата во државното железничко претпријатие, и две лица кои ја испорачале хемикалијата за заштита од пожари со која биле премачкани шините, а која е можен причинител на несреќата.
Понеделникот беше ден на жалост за жртвите.
Министерот за море, туризам, транспорт и развој, Божидар Калмета, вети дека одговорните за трагедијата ќе бидат казнети.
(ХРТ, Јутарњи лист, Вечерњи лист, РТС, Ројтерс - 27/07/09)
