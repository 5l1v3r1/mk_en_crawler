26/02/2008
АНКАРА, Турција -- Претседателот Абдула Ѓул во понеделникот (25-ти февруари) одлучи да ја одложи планираната посета на Африка, поради тековната турска копнена операција против терористичката Курдистанска работничка партија (ПКК) во северен Ирак. 
Четиридневната посета, која требаше да започне во вторник, вклучуваше посети на Танзанија, Демократска Република Конго и Република Конго. 
Ѓул одлучи да ја одложи својата посета по консултациите со Генералштабот. 
Не се објавени евентуални нови датуми за посетата.
Во меѓувреме, турската армија објави дека 41 терорист на ПКК и двајца турски војници загинале во судирите во северен Ирак во понеделникот. 
Од почетокот на операцијата минатиот четврток, загинаа вкупно 153 терористи на ПКК, заедно со 17 турски војници. 
(ИТАР-ТАСС - 26/02/08; AФП, Ројтерс, Заман, новинска агенција Анадолу - 25/02/08)
