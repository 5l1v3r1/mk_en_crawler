06/10/2010
БУКУРЕШТ, Романија -- Мнозинството во Домот на делегатите во вторникот (5-ти октомври) гласаше за Националниот сојуз за напредок на Романија (УНПР) да стане официјална парламентарна група, според извори цитирани од локалните медиуми. 
Додека двете владејачки партии ја поддржаа идејата, опозицијата останува на ставот дека тоа е нелегално, бидејќи само партиите или групите кои добиле минимум 5 отсто од избирачките гласови имаат право на места во парламентот. 
Од тие причини, Домот на делегатите мораше да ги измени своите правила на работа за да биде вклучен и УНПР. 
УНПР ќе има право на финансирање и места во парламентарните комитети, што ќе ја зголеми нејзината моќ. 
Некои шпекулираат дека потегот бил мотивиран од претстојното гласање за недоверба. 
Двете главни опозициски партии -- Социјалдемократската партија и Националната либерална партија -- неодамна објавија дека заеднички ќе го иницираат овој месец, поради владините мерки на штедење. 
(Евениментул Зилеи, Реалитатеа - 05/10/10)
