06/07/2010
ХАГ, Холандија -- Според соопштението од понеделникот (5-ти јули), апелационата комисија на Трибуналот на ОН за воени злосторства планира да донесе одлука на 21-ви јули за пресудата што му беше изречена на поранешниот косовски премиер Рамуш Харадинај и двајца други поранешни припадници на Ослободителната војска на Косово (ОВК).
Во 2008 година Харадинај и Идриз Балај беа ослободени од обвиненијата за воени злосторства, додека другиот обвинет Лахи Брахимај доби шестгодишна казна за тортура и суровост врз етничките српски и ромски цивили, како и косовските Албанци осомничени за соработка со српските сили во 1998 година.
Обвинителите на ОН поднесоа жалба на делови од пресудата, барајќи повторно отворање на шест од 37 точки од обвинението.
Обвинителите, кои побараа казна од 25 години за секој обвинет, го наведоа заплашувањето на сведоците како фактор во судењето.
(Бета, Танјуг, Блиц - 05/07/10)
