08/12/2010
AТИНА, Грција -- Јавниот транспорт во Атина ќе биде парализиран во среда (8-ми декември) поради штрајкот против кратењето на платите и додатоците во секторот, и реорганизацијата на државните претпријатија. 
24-часовниот штрајк доаѓа еден ден по посетата на шефот на ММФ, Доминик Штраус-Кан, која предизвика протести. 
Стотици пензионери протестираа против владините мерки на штедење што се спроведуваат во согласност со обврските од пакетот финансиска помош од 110 милијарди евра, доделен од ЕУ и ММФ. 
По состанокот со високи претставници, Штраус-Кан рече дека Грција треба да работи за да го обнови својот економски растеж и ја повика ЕУ да го продолжи периодот на враќање на грчкиот заем. 
Тој изрази уверување дека Грција ќе може да се врати на раст во 2012 година, по три последователни години на рецесија. 
Премиерот Јоргос Папандреу му се заблагодари на Штраус-Кан за поддршката на идејата за продолжување на периодот на враќање на долгот. 
(Блумберг, ББС, АП, АНА-МПА, АФП, Ксинхуа - 07/12/10)
