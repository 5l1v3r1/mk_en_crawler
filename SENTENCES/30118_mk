22/12/2010
ПОДГОРИЦА, Црна Гора -- Како што се очекуваше, владејачката Демократска партија на социјалистите (ДПС) во вторникот (21-ви декември) едногласно го предложи министерот за финансии, Игор Лукшиќ, за нов премиер, откако Мило Ѓукановиќ си поднесе оставка. 
По состанокот на партијата, Лукшиќ изјави дека членовите на неговиот кабинет ќе бидат наскоро објавени. 
Се очекува претседателот Филип Вујановиќ да му го предаде мандатот за составување на нова влада, која мора да биде изгласана од страна на парламентот. 
Лукшиќ се заложи за продолжување на работата за исполнување на приоритетите на сегашната влада. 
Ѓукановиќ најави дека ќе се повлече откако ЕУ одлучи да й одобри кандидатски статус на Црна Гора. 
Тоа се случи во петокот. 
Вицепремиерот Светозар Маровиќ исто така поднесе оставка. 
(РТЦГ, Пцнен, Портал Аналитика, Кафе дел Монтенегро, АФП - 21/12/10)
