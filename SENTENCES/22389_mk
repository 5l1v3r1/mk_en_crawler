16/11/2008
БУКУРЕШТ, Романија -- Најмалку 12 рудири загинаа, 11 беа повредени во две одделни силни експлозии во рудник за јаглен во југозападна Романија во саботата (15-ти ноември), објавија локалните власти. 
Тоа беше деветта ваква трагедија во рудникот Петрила во изминатите 20 години, објавија медиумите.
Во другите вести, романските синдикати на наставниците во петокот рекоа дека одлучиле да го одложат својот генерален штрајк, закажан за во вторник. 
Сепак, синдикатите предупредија дека ќе продолжат со протестите ако следната влада не го реализира зголемувањето од 50 отсто на наставничките плати.
Исто така во петокот, романскиот синдикат на здравствените работници, Федерацијата Санитас, потпиша договор со Министерството за здравство, кој предвидува зголемување на платите од најмалку 10 отсто во 2009 година за своите членови. 
(AФП, ББС - 15/11/08, Ксинхуа, АП - 14/11/08, Meдиафакс, Агерпрес, Зиаре, Реалитатеа ТВ, Ројтерс - 14/11/08)
