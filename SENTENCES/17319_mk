27/04/2007
ИСТАНБУЛ, Турција -- Осумкатница се сруши во Истанбул во четвртокот (26-ти април).
Две лица беа извлечени од урнатините од страна на спасувачите.
Властите веруваат дека повеќето жители ги напуштиле своите домови кога слушнале дека зградата почнува да се руши.
Градоначалникот на истанбулската провинција Кадир Топас рече дека уривањето е резултат на „сериозната невнимателност“ на градежното претпријатие што било ангажирано да ја сруши соседната зграда.
Во другите вести, еден 15-годишен нелегален имигрант се удави, а две лица се исчезнати откако брод со луѓе од Средниот Исток потона во близина на грчкиот остров Фармакониси во Егејското Море.
Осум лица успеаја да испливаат до брегот и да побараат помош.
Исто така во четвртокот, турската полиција го објави апсењето на човекот кој, наводно, се обидел да го убие Ердоган Тезич, шефот на турскиот Одбор за високото образование.
Нурулах Илгун (26) беше уапсен неколку часа по инцидентот во средата.
(Заман, УПИ - 27/04/07;
НТВ, Turkishpress.com, AП, Еуроњус, Ројтерс - 26/04/07)
