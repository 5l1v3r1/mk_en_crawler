03/03/2010
ХАГ, Холандија -- Поранешниот водач на босанските Срби Радован Караџиќ вели дека масовните убиства на несрпското население во Сараево и Сребреница за време на босанскиот конфликт се „мит“, и негира секаква одговорност за нив. 
Во текот на двата дена на неговиот воведен збор во Трибуналот на ОН за воени злосторства во вторникот (2-ри март) Караџиќ рече дека Сараево не било под опсада на босанските Срби, туку неговата армија ги опколила муслиманските и хрватските сили. 
Тој, исто така, негираше дека силите на босанските Срби пукале во цивилите на слепо. 
„Ние сме обвинети дека сме пукале неселективно во Сараево, но целите беа легитимни“, рече тој. 
Караџиќ ги обвини босанските муслимани за убиствата на босански цивили со цел да поттикнат интервенција од странство. 
„Тие пукаа на сопствениот народ и ги убиваа своите луѓе [со] снајпери“, рече тој. 
Караџиќ е обвинет за геноцид, воени злосторства и злосторства против човештвото во врска со босанскиот конфликт. 
(Бета, Б92, ББС, Гардијан, АФП, Ројтерс - 02/03/10)
