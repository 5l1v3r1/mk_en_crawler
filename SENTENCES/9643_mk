20/12/2012
Горан Трајков за Southeast European Times во Скопје -- 20.12.12
Maкедонското Здружение на земјоделци се надева дека ќе се зголеми македонско-турската соработка, со отпочнување на големо производство на круши.
Иницијативата беше резултат на посетата на турските бизнисмени од градот Бурса, каде што се произведува 80 отсто од овошјето во Турција.
Групата го посети Пелагонискиот регион во Македонија, каде што се состана со земјоделците и ги испита можностите за инвестирање.
Тие, исто така, планираат да отворат центар за откуп на овошје и здружение за соработка.
„Нашата мисија е да го зголемиме профитот на македонскиот земјоделец.
За кус период очекуваме воспоставување соработка со „Тујап ферс“, со помош на турските производители на круши, како и привлекување нови инвестиции.
По разговорите со турските бизнисмени, мислиме дека многу ценетата сорта на круши во Европа може да се одгледува во Македонија“, рече заSETimesАндреа Секуловски, претседател на федерацијата.
Во моментов македонскиот пазар на круши е во дефицит.
Во 1991 година имаше 1 милион дрва круши, но тој број оттогаш се намали на околу 360.000.
Бактериското заболување и недоволната земјоделска стручност се главните причини за падот на пазарот на круши во земјата.
Ердоган Џеладин, турски бизнисмен и претставник на „Тујап ферс“, изјави заSETimes дека неговиот тим детектирал позитивна инвестициска клима во Македонија.
„Деловните односи беа воспоставени на саемот за земјоделство во Бурса, каде што претседателот на [сојузот] Секуловски и заменик-министерот за земјоделство разговараа со турските бизнисмени за одгледувањето круши.
Ваквите состаноци претставуваат можност за зајакнување на бизнис соработката меѓу Македонија и Турција ...
и се очекуваат повеќе такви состаноци“, рече Џеладин.
Турските инвестиции во Македонија се зголемуваат.
Турското претпријатие ТАВ изгради два аеродроми во земјата, а се зголемуваат и инвестициите во здравствениот сектор.
Турција, исто така, влезе во македонскиот банкарски сектор со Чевахир холдинг.
„Турскиот бренд „Суташ“ инвестираше во земјоделскиот сектор и менаџментот на претпријатието нé увери во нивните сериозни планови за развој на претпријатието, не само во нашата земја, туку и пошироко“, рече за SETimesЗоран Коњановски, македонски заменик-министер за земјоделство и шумарство.
Инвестицијата на „Суташ“ влијаеше за тоа и други турски претпријатија да инвестираат во земјоделството во Македонија.
На југот од земјата турските претпријатија зедоа под наем големи области државно обработливо земјиште за долгорочни земјоделски култури, што го поттикна интересот на другите инвеститори.
„Очекувам турските инвестиции во земјоделството да се зголемат дополнително во периодот што доаѓа.
Македонија има одлични можности за земјоделство и компаративни предности.
Нашиот македонски земјоделски производ е со одличен квалитет, и ние, како влада, вложуваме големи напори за привлекување странски инвестиции во нашата земја“, рече Коњановски заSETimes.
