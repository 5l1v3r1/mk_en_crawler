01/02/2009
ЗАГРЕБ, Хрватска -- Грција ги негираше плановите за блокираше на разговорите за пристапување на Хрватска во ЕУ поради признавањето од страна на Загреб на македонското национално малцинство и автокефалноста на Македонската православна црква, објави во петокот (30-ти јануари) сплитскиот весник „Слободна Далмација“. 
Во четвртокот весникот објави дека Грција се заканила оти ќе го блокира поглавјето за правда во разговорите за пристап на Хрватска во ЕУ поради дефиницијата која го содржи терминот македонско малцинство во придружните документи.
Исто така во петокот, загребскиот весник „Јутарњи лист“ објави дека Холандија планира да го блокира пристапот на Хрватска во ЕУ поради нејзиното ниво на соработка со Хашкиот трибунал за воени злосторства. 
Главниот обвинител Серж Брамерц неодамна ја опиша соработката на Хрватска како несоодветна, поради недобивањето документи за случаите на воени злосторства поврзани со операцијата Бура во 1995 година. 
Во офанзивата на хрватската армија беше елиминирана самопрогласената Република Српска Краина и беа убиени стотици српски цивили.
Во другите вести, грчката министерка за надворешни работи, Дора Бакојани, во саботата рече дека нејзината земја има намера да му го предаде случајот на турскиот актер Атила Олгач на Советот за човекови права на ОН во Женева. 
Минатиот месец Олгач во телевизиска емисија во Турција изјави дека ладнокрвно убил 19-годишен воен затвореник, а потоа и деветмина други кипарски Грци во 1974 година, додека служел во Кипар за време на турската воена интервенција на островот. 
Бакојани рече дека Грција ќе работи заедно со Кипар и во рамките на ОН и ЕУ на прашањето на исчезнатите лица во Кипар. 
(Maкфакс, АНА-МПА, In.news, КНА, Фамагуста газете - 31/01/09; Слободна Далмација, Јутарњи лист, Б92, МИНА - 30/01/09)
