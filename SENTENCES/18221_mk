14/12/2006
БРИСЕЛ, Белгија -- Водачите на ЕУ се очекува да го прекинат идното проширување на Унијата додека не ја решат актуелната инсититуционална криза, по усвојувањето на резолуцијата во средата (13-ти декември). 
Во резолуцијата, усвоена од Европскиот парламент (ЕП), се повикува на реформи за да може ЕУ „да функционира на поефикасен, потранспарентен и подемократски начин“. 
Комесарот за проширување на ЕУ, Оли Рен, им рече на европарламентарците дека ЕУ треба да ги заврши своите институционални измени до 2009 година, што значи дека Хрватска, која е следна на ред за членство, најверојатно ќе пристапи во ЕУ не подоцна од 2010 година.
Во другите вести од средата, во Стразбур се одржа првиот интерпарламентарен состанок Црна Гора-ЕУ. 
Состанокот претставува почеток на редовната соработка помеѓу црногорскиот законодавен дом и ЕП, со цел понатамошна интеграција на Црна Гора во европското семејство на народи. 
(AФП, Побједа, Вијести - 14/12/06)
