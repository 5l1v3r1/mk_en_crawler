13/04/2007
БУКУРЕШТ, Романија -- Коментирајќи за првпат во четвртокот (12-ти април) во врска со евентуалниот потег на парламентот за негово отповикување, претседателот Трајан Башеску укажа дека ќе поднесе оставка и ќе издејствува неочекувани избори на кои лесно ќе победи, наместо да чека национален референдум за отповикување кој тој, исто така, лесно ќе го добие.
Башеску за весникот Котидианул изјави дека сака гласачите -- а не пратениците -- да одлучат за неговата иднина.
Парламентарното гласање е само дел од процедурата на отповикување, бидејќи истото мора да биде потврдено и преку национален референдум.
Во другите вести од четвртокот, министерот за одбрана Теодор Мелескану се состана со американскиот и британскиот амбасадор во Романија, Николас Таубман и Робин Барнет, на разговори за повлекување на романските сили од Ирак.
Мелескану рече дека истото би можело да се случи до крајот на годинава.
(Котидианул, Зиуа - 13/04/07;
Meдиафакс, Ромпрес - 12/04/07)
