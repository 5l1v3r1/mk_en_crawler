10/06/2007
ЊУЈОРК, САД -- Портпаролката на ОН, Мари Окабе, во петокот (8-ми јуни) потврди дека светската организација добила законски документи во врска со судската парница покрената од страна на роднините и жртвите на масакрот во Сребреница. 
Сепак, таа рече дека ОН имаат имунитет за судски процеси, во согласност со актот од 1946 година. 
Жртвите од Сребреница ги тужат ОН и Холандија врз основа на тоа што холандските мировници на ОН не успеаја да ги заштитат муслиманите кои побараа засолниште во прогласената заштитена зона од страна на ОН.
ОН и понатаму остануваат посветени на помошта на Босна и Херцеговина и народот во Сребреница, рече Окабе. 
Таа додаде дека ОН ги научиле лекциите од трагедијата во Сребреница и усвоиле мерки за спречување на нејзиното повторување. 
(Ројтерс, АФП - 08/06/07)
