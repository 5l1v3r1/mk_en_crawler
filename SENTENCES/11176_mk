27/12/2004
БЕЛГРАД, Србија и Црна Гора -- Српскиот заменик-премиер, Мирољуб Лабус, во неделата (26-ти декември) побара екстрадиција во Хашкиот трибунал на четворицата полициски и армиски генерали, обвинети за нивните улоги во косовскиот конфликт во периодот 1998-1999 година. 
Тој рече дека континуираното неапсење од страна на Србија на осомничените за воени злосторства го попречува напредокот кон членството во ЕУ. 
Лабус побара од властите да ги стават на сила обвиненијата на Трибуналот на ОН пред 27-ми јануари, кога ЕУ треба да испрати своја делегација во Белград.
Во другите вести, црногорската полиција заплени 200 килограми кокаин во јадранското пристаниште Бар. 
Дрогата беше пронајдена на еден венецуелски брод. 
Неколкумина осомничени се уапсени како дел од заедничката операција со Италија, Србија и Хрватска. 
(AП, Данас, Политика - 27/12/04; Бета - 26/12/04; AФП - 24/12/04)
