30/07/2006
НИКОЗИЈА, Кипар -- Портпаролот на владата на кипарските Грци, Христодулос Пасиардис, викендов рече дека двете етнички заедници на островот ќе разменат предлози за темите на кои ќе расправаат техничките комисии.
Претходно овој месец претседателот Тасос Пападопулос и водачот на кипарските Турци Мехмет Али Талат се согласија да продолжат со прекинатите разговори за повторно обединување.
Претставникот на ОН, Ибрахим Гамбари, тогаш рече дека разговорите за техничките прашања, чија цел е подобрување на секојдневниот живот, би можеле да се очекуваат за неколку недели.
(КНA - 30/07/06)
