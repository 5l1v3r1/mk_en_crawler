21/04/2005
САРАЕВО, Босна и Херцеговина (БиХ) -- Високиот претставник Педи Ешдаун во средата (20-ти април) повика на комплетирање на работата на комисијата за Сребреница до 31-ви март.
Во писмото до премиерот на Република Српска (РС) Перо Букејловиќ, Ешдаун потврди дека финалниот извештај на комисијата, поднесен на крајот од март, претставува сериозен документ.
Сепак, тој рече дека извештајот е некомплетен и не ги исполнува сите барања што тој ти поставил минатиот декември, главно поради недоволната соработка од страна на министерствата за внатрешни работи и одбрана на ентитетот на босанските Срби.
Во меѓувреме, министерот за одбрана на БиХ Никола Радовановиќ им нареди на регрутите на армијата на РС во Мањаца и Билеча да ја повторат церемонијата во која тие ќе треба да положат заклетва дека ќе й служат на БиХ.
Минатиот викенд регрутите предизвикаа дебата положувајќи заклетва само за РС.
(Независне новине - 21/04/05;
РТРС, ПБС БиХ, извори на ОХР, веб-страница на владата на РС - 20/04/05)
