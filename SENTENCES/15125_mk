01/12/2005
МОСТАР, Босна и Херцеговина (БиХ) -- Високиот претставник Педи Ешдаун ги повика политичарите во БиХ да ја преземат целосната одговорност за обединувањето на Мостар, за време на посетата на градот во средата (30-ти ноември). 
Тој говореше на церемонијата на затворање на Мостарската единица за спроведување, тело формирано пред две години за да ги координира активностите на обединувањето на етнички поделениот град.
Исто така во средата, вториот контингент на отстранувачи на мини од БиХ замина на шестмесечна мисија во Ирак. 
Лошото време го одложи нивното заминување за еден ден. 
Пред почетокот на нивната мисија тие ќе имаат обука во Кувајт.
Во другите вести од средата, во Тузла се одржа церемонијата на предавање на командата на Мултинационалните оперативни сили Север на ЕУФОР. 
Австрискиот бригаден генерал Карл Пронхагл ја презеде командата од финскиот бригаден генерал Мика Пелтонен. 
(Дневни аваз, Независне новине - 01/12/05; ПБС БиХ, НТВ Хајат, извори на ОХР, Фена, веб-страница на УНДП БиХ, РТРС - 30/11/05)
