19/07/2005
БУКУРЕШТ, Романија -- Комесарот за проширување на ЕУ, Оли Рен, во понеделникот (18-ти јули) изрази голема загриженост во врска со политичката ситуација во Букурешт, за време на разговорите со романскиот премиер Калин Попеску Таричеану во Брисел.
Говорејќи за изгледите за предвремени парламентарни избори оваа есен Рен рече дека и покрај тоа што изборите се домашна работа, секој ден е важен за Романија во поглед на спроведувањето на реформите поврзани со нејзиниот планиран влез во ЕУ во 2007 година.
Таричеану неодамна ја објави својата оставка, откако Уставниот суд отфрли еден клучен закон за судските реформи.
(EУ Обсервер, Девет часот - 19/07/05)
