09/05/2012
Катар е заинтересиран да инвестира во Бугарија и во Македонија.
Во неделата (6.
мај) заврши тридневната посета на делегацијата високи претставници и бизнисмени од заливската земја.
Разговараа за проекти од заеднички интерес, претежно од областа на земјоделието, храната, здравството и на културата.
По Софија, бизнисмените од Катар се упатија кон Македонија за да ги разгледаат можностите во енергетскиот сектор.
На 1. мај, меѓународната агенција за рангирање „Стандард енд пурс“ го намали прогнозираното долгорочно рангирање на Турција во однос на странската и на домашната валута од позитивно на стабилно, наведувајќи ја како причина загриженоста околу долгот на владата.
Истиот ден агенцијата го покачи рејтингот на соседна Грција од „селективен банкрот“, откако властите во Атина успеаја да го намалат огромниот долг со приватните доверители.
Србите се меѓу петте највисоко пласирани на списокот за професионално говорење на деловен англиски јазик на работното место.
Годишниот индекс за Деловен англиски јазик, кој го составува американската корпорација „Глобал инглиш корпорејшн“, ја стави земјата на четвртото место по Филипините, Норвешка и по Естонија.
Истражувањето беше спроведено со тестирање на 108 000 лица низ целиот свет.
Советот на министри на Албанија одобри одлука минатата недела чија цел беше да се поттикнат инвеститорите што сакаат својот капитал да го стават во производството на обновлива енергија во земјата.
Согласно предлогот на Министерството за економија, трговија и за енергетика, инвеститорите во тие проекти ќе можат да земаат под концесија земја во државна сопственост по симболична цена од 1 евро.
Во вторникот (8.
мај), претставниците на српската влада и раководството на „Секурум еквити партнерс јуроп“ потпишаа меморандум за разбирање за изградбата на најголемиот соларен парк во светот во Србија.
Објектот од 2 милијарди евра ќе има капацитет од 1 000 mW и ќе покрие област од 3 000 хектари.
Изградбата ќе трае три до пет години и ќе отвори околу 2 500 - 3 000 работни места.
Во петокот (4.
мај) гувернерот на Централната банка на Албанија Ардиан Фулани рече дека економијата пораснала за 3,1 отсто во 2011 година, а главните дејства се концентрирани во услужиот сектор и во трговијата.
Пред тоа, владата очекуваше раст од 5 отсто.
Од среда (9.
мај) до петок с рпскиот град Крагујевац е домаќин на третиот меѓународен трговски саем на продавачи во автомобилската индустрија.
Настанот е најголем од ваков вид во регионот.
(Разни извори - 02.05.2012 - 09.05.2012)
