09/02/2011
НИКОЗИЈА, Кипар -- Јужноафриканскиот надбискуп Десмонд Туту и поранешниот норвешки премиер Гро Харлем Брундленд во вторникот (8-ми февруари) изразија уверување дека разговорите за повторно обединување на Кипар може да успеат, и покрај разликите.
Двајцата, претставници на т.н. група Елдерс, глобална мировна иницијатива основана од Нелсон Мандела, беа во Никозија да присуствуваат на претставувањето на филмот „Кипар – Копање во минатото барајќи ја иднината“.
Претседателот Деметрис Христофиас и водачот на кипарските Турци, Дервиш Ероглу, ќе се состанат во среда, како дел од тековните разговори за повторно обединување на поделениот остров.
(КНА, Фамагуста газет - 08/02/11)
