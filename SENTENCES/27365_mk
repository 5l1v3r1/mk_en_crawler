30/05/2010
ПРИШТИНА, Косово -- Србите во северно Косово во недела (30-ти мај) гласаат на локалните избори организирани од Србија. 
Албанците во јужниот дел на Митровица ветија дека ќе протестираат поради изборите во северната половина на нивниот град и во Ново Брдо. 
Наводно, Србите раселени во Белград, Нови Сад, Краљево, Крагујевац и Ниш, исто така, можат да гласаат.
Претседателот на собранието, Јакуп Красниќи, во петокот потврди дека косовските институции немаат овластување да ги запрат неовластените избори. 
Локалните медиуми објавија дека мисијата ЕУЛЕКС го советувала својот персонал да ја избегнува Митровица во недела. 
Во саботата Меѓународниот цивилен претставник и специјален претставник на ЕУ, Питер Фејт, изјави за ВОА дека ЕУ нема да ги признае резултатите од овие избори. 
(Б92, Бета - 30/05/10; Teлеграфи, Зери, Б92, Танјуг - 29/05/10; КТВ, КЛАН Косова - 28/05/10)
