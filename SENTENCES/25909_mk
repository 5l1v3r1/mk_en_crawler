19/01/2010
БРИСЕЛ, Белгија -- Новата комесарка во ЕУ Румјана Јелева ја повлече својата кандидатура, според писмото испратено до премиерот Бојко Борисов, а кое беше цитирано од новинските агенции во вторникот (19-ти јануари).
Во нејзиното писмо, Јелева -- која беше избрана да стане следен комесар за меѓународна соработка, хуманитарна помош и одговор на кризи -- бара од Борисов:
„примете ја мојата оставка од позицијата што ја заземав за да можете да ги преземете потребните чекори за повлекување на мојата кандидатура за бугарска комесарка на ЕУ“.
Борисов ја прифати оставката, но побара од Јелева да остане на функцијата министер за надворешни работи.
Премиерот, исто така, ја прифати Кристалина Георгиева, актуелен заменик-претседател на Светската банка, за нов кандидат.
Остварувањето на Јелева за време на нејзиниот претрес за потврда минатата недела наиде на остри критики и покрена сомневања за нејзината бизнис позадина.
Некои посочија дека таа не го пријавила можниот судир на интереси во врска со претпријатието што некогаш го поседувала.
Во понеделникот членот на Европскиот парламент Јозеф Зајер ја тргна дамката од името на Јелева, објавувајќи дека адвокатите на ЕУ не пронашле недоследност со документите што таа ги поднела.
(Ројтерс, ББС, Dnes.bg, Њу Јуроп - 19/01/10;
Ројтерс, БНР - 18/01/10)
