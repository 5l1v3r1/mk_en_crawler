10/06/2007
БАЊА ЛУКА, Босна и Херцеговина (БиХ) -- Претставници на Министерството за внатрешни работи на Република Српска (РС) го уапсија Драган Караџиќ, внук на главниот обвинет за воени злосторства, Радован Караџиќ, во саботата (9-ти јуни) во Бања Лука. 
Според портпаролката на Министерството, Тамара Деспаниќ, полицијата, исто така, сослушала и двајца пријатели на Драган Караџиќ. 
Сите тројца беа подоцна ослободени. 
Деспаниќ рече дека потегот бил дел од напорите за лоцирање на поранешниот водач на босанските Срби, кој е на листата на „најбараните“ од страна на Трибуналот на ОН за воени злосторства. 
(Дневни аваз, Независне новине - 10/06/07; НТВ Хајат - 09/06/07)
