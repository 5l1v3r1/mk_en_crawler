17/10/2004
ПЛОВДИВ, Бугарија -- Началникот на Генералштабот на бугарските вооружени сили, генерал Никола Колев, во петокот (15-ти октомври) објави дека очекува модернизацијата на армијата сериозно да започне во текот на 2005 година и да заврши пред 2015 година.
Како приоритети Колев ги наброи надградбата на воздухопловната флота, модернизацијата на системот за противавионска одбрана и обезбедувањето на нова радарска опрема.
Исто така во петокот, бугарскиот заменик-премиер Николај Василев се состана со српскиот министер за финансии, Млаѓан Динкиќ на разговори во врска со транспортната и царинската соработка и визите.
По разговорите, Динкиќ рече дека добил уверување оти Бугарија нема да воведе визи за граѓаните на Србија и Црна Гора до 2007 година.
(БНТ - 16/10/04;
БТА, БНТ, Нова ТВ, Танјуг, Б92 - 15/10/04)
