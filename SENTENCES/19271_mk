30/12/2007
БЕЛГРАД, Србијa -- Претседателот на српскиот парламент, Оливер Дулиќ, во саботата (29-ти декември) рече дека ги закажал следните локални избори за 11-ти мај. 
Тој рече дека тоа станало возможно откако парламентот во петокот го усвои пакетот релевантни закони, вклучително и законите за територијален ред на Србија, законот за локалната самоуправа и законот за локалните избори.
Исто така во саботата, министерот за инфраструктура, Велимир Илиќ, рече дека ќе се кандидира на претседателските избори на 20-ти јануари. 
Партијата на Илиќ, Нова Србија, е партнер со Демократската партија на Србија (ДСС) на премиерот Воислав Коштуница. 
ДСС не објави дали ќе го поддржи Илиќ или актуелниот претседател Борис Тадиќ. 
(Блиц, Танас - 30/12/07; Бета, РТС - 29/12/07)
