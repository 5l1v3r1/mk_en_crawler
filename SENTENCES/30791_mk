11/01/2011
ПРИШТИНА, Косово -- Претставниците на Европскиот парламент велат дека Косово треба да вложи повеќе напори за градење демократија, препорака што уследи по потребата за делумно прегласување на општите предвремени избори на 12-ти декември.
Членовите на Европскиот парламент, Улрике Лунацек и Јута Стајнрак, во понеделникот (10-ти јануари) рекоа дека двете гласања -- на 12-ти декември и 9-ти јануари -- биле нарушени со манипулации и дека изборите сериозно му штетат на имиџот на Косово.
„Овие избори не беа во согласност со меѓународните стандарди“, рече Лунацек.
Пратениците изразија загриженост во врска со она што го видоа во Скендерај/Србица и Дренас/Глоговац, вклучително и заплашување на гласачите.
На прес-конференција во Приштина, тие повикаа на итни и сериозни изборни реформи и судско гонење на сите оние што се идентификувани како вршители на манипулации.
Премиерот во заминување, Хашим Тачи, има поразличен став, велејќи во понеделникот дека процесот бил мирен и во согласност со слободните и демократски избори.
(Коха Диторе, Зери, Косова Сот, Експрес, Лајм - 11/01/11)
