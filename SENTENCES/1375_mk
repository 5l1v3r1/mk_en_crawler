24/02/2010
Кипарската тениска ѕвезда Маркос Багдатис го порази Индиецот Сомдев Деварман (6:3, 3:6, 6:1) во средата (24-ти февруари) и ќе продолжи во следната рунда од тенискиот шампионат во Дубаи. 
Хрватскиот тенисер Марин Килиќ го победи Австриецот Стефан Кубек (6:2, 7:6), и исто така продолжува. 
Турнирот ќе трае до сабота. 
Исто така во средата, српскиот тенисер Новак Ѓоковиќ го победи земјакот Виктор Троицки со 3:6, 6:4, 6:2.
***
Бугарскиот квартет Хипнотик настапи пред Европскиот парламент во средата (3-ти март), по повод националниот празник на Бугарија. 
Документарниот филм за Белоградчик Рокс, исто така ќе биде прикажан на настанот.
***
Британската денс група „Фејтлес“ ќе настапи во Белград на 24-ти април, објави весникот Блиц во вторникот (23-ти февруари). 
Свирката на групата во српскиот главен град ќе биде една од двата ексклузивни настапи на Балканот. 
Другата ќе биде во Скопјe на 23-ти април.
***
Специјална поштенска марка ќе биде промовирана во јуни, по повод 50-годишнината од фестивалот Охридско лето. 
Тони Симоноски, директорот на фестивалот, во саботата (20-ти февруари) рече дека марката содржи мотиви од катедралната црква Св.Софија и логото на настанот.
***
Tурскиот филм „Бал“ (Мед) на режисерот Семих Капланоглу ја освои овогодинешната награда Златна мечка на 60-тото издание на Берлинскиот филмски фестивал. 
Романскиот филм „Ако сакам да свиркам, јас свиркам“, деби-филм на 35-годишниот режисер Флорин Сербан, ја освои втората награда на жирито, како и наградата „Алфред Бауер“ за кинематографски иновации.
***
Третиот Меѓународен турнир во фудбал за жени, се одржа во Ларнака, Кипар од средата (24-ти февруари) до 3-ти март. 
Осум тима, вклучително и на Англија, Холандија, Нов Зеланд, Шкотска, Јужна Африка, Канада, Швајцарија и Италија ќе учествуваат на натпреварот. 
Тимот од Кипар нема да се натпреварува оваа година.
(Разни извори - 17/02/10-24/02/10)
