17/02/2006
ПРАГА, Чешка -- По разговорите со својот бугарски колега, Сергеј Станишев, во четвртокот (16-ти февруари) во Прага, чешкиот премиер Јиржи Пароубек го потврди стратешкиот интерес на неговата земја во Балканот. 
Двајцата водачи се состанаа за време на официјалната посета на Станишев на Чешка. 
Пароубек рече дека Прага ја смета Софија за свој клучен партнер во регионот и веќе ја смета за членка на ЕУ. 
Чешка беше помеѓу првите земји што ја ратификуваа Спогодбата за пристапување на ЕУ со Бугарија. 
За време на неговиот престој во земјата Станишев се состана и со претседателот Вацлав Клаус и со високи парламентарни претставници и присуствуваше на бугарско-чешкиот бизнис форум. 
(веб-страница на бугарската влада, БНР, БТА - 16/02/06)
