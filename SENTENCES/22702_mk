10/11/2008
БЕЛГРАД, Србија -- Окружниот суд во Белград во понеделникот (10-ти ноември) ќе сослуша седум лица, осомничени дека му помагале на осомничениот Стојан Жупљанин да ја избегне правдата, изјави портпаролот на полицијата Ивана Рамиќ за Танјуг. 
Обвинителите за воени злосторства побараа истрага за седум осомничени на 30-ти октомври, врз основа на сомневањата дека му помогнале на Жупљанин да се крие девет години, до неговото апсење во јуни. 
Полицијата на крајот го фати во близина на Белград и му го предаде на Хашкиот трибунал за воени злосторства во врска со злосторствата извршени во Босна и Херцеговина во 1992 година.
Во другите вести, заменик-претседателот на Парламентарното собрание на Советот на Европа, Александар Биберај, побара од ОН да го испитаат српскиот геноцид во Косово. 
Биберај и делегација на Европскиот совет се состанаа во петокот со Франсис Денг, специјален претставник на ОН за спречување на генодиц и масовни злосторства. 
Биберај побара од ОН да го испита геноцидот на Србите врз Албанците во Косово, каде што вели дека Србите убиле преку 10.000 луѓе, а илјадници се исчезнати. 
(Блиц, Танјуг - 10/11/08; Коха Диторе, Експрес, Косова Сот - 09/11/08)
