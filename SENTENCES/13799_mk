22/08/2005
АНКАРА, Турција -- Двајца курдски милитанти, членови на забранетата сепаратистичка Курдисанска народна партија (ПКК) загинаа при судирите со турските безбедносни сили во источната провинција Тунчели, како што објавија локалните власти во неделата (21-ви август).
Борбите избија во близина на селото Бозагакарадербент.
Минатата недела белгиските власти ја забранија -- на барање од Турција -- закажаната прес-конференција во Брисел на водачот на ПКК, Зубејир Ајдар, кој требаше да го објави едномесечниот прекин на огнот во Турција.
Во другите вести, новата анкета спроведена во Финска покажува скептицизам во врска со влезот на Турција во ЕУ, како што објави бриселската веб-публикација ЕУ Обсервер.
Истражувањето, спроведено за финската МТВ3, покажа дека 47 отсто од Финците се спротивставуваат на членството на Турција во ЕУ, 36 отсто го поддржуваат истото, додека 18 отсто се неопределени.
Преговорите за пристап со Анкара треба да започнат на 3-ти октомври.
(НТВ, ЕУ Обсервер - 22/08/05)
