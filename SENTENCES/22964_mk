04/04/2008
ПРИШТИНА, Косово -- Владата во четвртокот (3-ти април) го назначи својот прв министер за надворешни работи по прогласувањето независност во февруари. 
Поранешниот министер за култура, Скендер Хисени, близок соработник на покојниот претседател Ибрахим Ругова, ја презема функцијата. 
Тој беше, исто така, портпарол на косовските Албанци за време на разговорите со посредство на ОН за конечниот статус.
Во другите вести од четвртокот, владата усвои план за европската интеграција на земјата, што го покрива периодот од 2008 до 2010 година. 
Истиот ги зацртува активностите што домашните институции треба да ги преземат за доближување на законодавните и административните реформи до стандардите на ЕУ. 
Премиерот Хашим Тачи рече дека интеграцијата во ЕУ претставува примарен владин приориет. 
(Коха Диторе - 04/04/08; ТВ21, КТВ, РТК, АФП - 03/04/08)
