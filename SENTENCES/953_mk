02/03/2007

Словенечка владина и бизнис делегација, предводена од премиерот Јанез Јанша, беше во посета на Maкедонијa во вторникот (27-ми февруари) и во средата. 
Словенечкиот министер за надворешни работи, Димитри Рупел, и министерот за економија, Андреј Визјак, го придружуваа Јанша и потпишаа четири меѓународни договори за соработка во областите на економските работи, здравството, усвојувањето на деца и вработувањето на сезонски работници.
***
Одборот на Светската банка одобри два заеми во вкупна вредност од 64.96 милиони американски долари за Aлбанијa, кои имаат за цел поддршка на транспортниот сектор и земјишните реформи во земјата. 
Еден од кредитите, во вредност од 25 милиони американски долари, ќе биде наменет за изградба на делот од патот во должина од 26 километри помеѓу градовите Милот и Решен. 
Вториот заем, во висина од 34,96 милиони американски долари, е наменет за подобрување на земјишната администрација и менаџерските услуги и развој на ефикасен земјишен и имотен пазар.
***
Владата на Република Српскa и УСАИД потпишаа Меморандум за разбирање на 17-ми февруари, за спроведување на проектот во вредност од 12 милиони американски долари Зајакнување на мобилноста на пазарот на труд (ЕЛМО). 
Иницијативата има за цел подобрување на законската рамка во овој сектор, како и на социјалниот дијалог, поттикнување на вработувањето и намалување на сивата економија.
***
Бугаријa и САД потпишаа договор со кој се избегнува двојното оданочување помеѓу двете земји, за време на посетата на бугарскиот министер за финансии, Пламен Орешарски, на Вашингтон на крајот од минатата недела. 
Двете страни рекоа дека договорот ќе им даде значителен поттик на американските инвестиции во Бугарија, и ќе ја олесни размената на финансиските информации помеѓу двете земји.
***
ЕБРД на 27-ми февруари објави дека му додели заем од 10 милиони евра на најголемото претпријатие за лизинг во Хрватскa „Ерсте унд Стајермаркише С-лизинг“, за поддршка на микро бизнисите во земјата. 
Кредитот треба да му помогне на претпријатието во проширувањето на неговите системи и да овозможи поголем пристап од страна на малите фирми.
***
Извршниот одбор на ММФ на 27-ми февруари објави дека ги заврши консултациите за Член IV за 2006 година со Хрватскa, како последен чекор за финализирање на стенд-бај програмата од 141,3 американски долари, која истече минатата година. 
Заклучоците на ММФ се претежно поволни, со пофалби за мудрата фискална политика и силниот економски раст.
***
Конзорциумот помеѓу словенечката Телеком Словенија и косовскиот Интернет провајдер „Ипко Нет“ -- кој ја доби лиценцата за втор мобилен оператор во Косово -- објави на крајот од минатата недела дека извршил трансфер на сумата од 75 милиони евра во буџетот на покраината. 
Косовскиот телеком регулатор одлучи да му ја додели оваа лиценца на конзорциумот, второрангиран на тендерот за мобилен оператор, откако прворангираниот понудувач не ја плати ветената цена.
***
Руски „Газпром“ во средата (28-ми февруари) објави дека ќе извезува 250 милиони кубни метри гас за Tурција годишно до 2021 година, според договорот постигнат помеѓу „Газпром“ и турското преставништво на „Ројал Дојч Шел“ - „Шел Енерји“. 
Дотурот на рускиот гас за Турција изнесуваше околу 20 милиони кубни метри минатата година.
(Разни извори -- 23/02/07-02/03/07)
