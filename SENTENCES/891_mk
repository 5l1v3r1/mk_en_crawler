15/12/2006
Романскиот леј стана валута со најдобра перформанса во светот во 2006 година, зголемувајќи се за 20 отсто наспрема американскиот долар во однос на моќта на солидните странски инвестиции.
Експертите очекуваат валутата да расте за најмалку уште 4 отсто до крајот на 2007 година.
Лејот беше разменуван за 2,5969 на 11-ти декември.
Aлбанската влада планира да започне процедура за приватизација на албанското претпријатие за Рафинирање и рекламирање на нафта (АРМО) во јануари и да го заврши процесот на продажба за една година, објави на 13-ти декември заменик-министерот за енергија, Ѓерѓ Бојаџи.
Владата има за цел да привлече инвеститор кој ќе го зголеми квалитетот на домашното производство на гориво и ќе го направи истото подобро за животната средина.
Надворешниот трговски долг на Босна и Херцеговина се намали за 12,5 отсто за период од една година, на 2,8 милиони евра во периодот јануари-ноември, според последните податоци од државната агенција за статистика.
Намалувањето на надворешниот трговски дефицит се должи главно на силната извозна експанзија од 39,2 отсто за период од една година.
Хрватската Привредна банка Загреб (ПБЗ) -- во сопственост на италијанската Групо банка интеса -- минатата недела објави дека го завршила преземањето на 67 отсто од босанската ЛТ Госпосарска банка за 10,8 милиони евра.
Вкупниот капитал на ЛТ Госпосарска банка беше проценет на 71,9 милиони евра на крајот од 2005 година.
Мисијата на ММФ пристигна во Софија на 13-ти декември, на една недела разговори со бугарската влада.
Разговорите се фокусираа на нацрт-буџетот за 2007 година и фискалната политика на владата.
Владата, исто така, планира да ја олабави фискалната дисциплина следната година со одредување на вишок таргет од 0,8 отсто од БДП во буџетот.
ММФ инсистира на тоа вишокот да биде најмалку 2 отсто од БДП.
Хрватската Банка за реконструкција и развој го одобри доделувањето на заеми во вкупна вредност од 435 милиони евра.
Скоро 55 отсто од кредитите беа наменети за извозноориентираните економски активности, додека 18 отсто беа одвоени за финансирање на развојот на малите и средните претпријатија.
Грчкото здружение на извозници предвидува извозот да се зголеми за 20 отсто за период од една година, на вкупно 17 милијарди евра оваа година, објави здружението на 13-ти декември.
Истото предвидува дека Италија ќе биде главен пазар за грчкиот извоз оваа година, наместо вообичаениот пазарен водач, Германија.
Светската банка на 11-ти декември објави дека ќе й додели на Maкедонијa 4.55 милиони евра за спроведување на Стратегијата и акциониот план за корпоративното финансиско работење на земјата.
Средствата ги обезбедија холандската и австриската влада.
Парите се наменети како помош за земјата да го намали ризикот од финансиска криза и да го развие својот приватен сектор.
Регистрираната стапка на невработеност во Србија падна од 28,18 отсто во септември на 28,11 отсто во октомври, според податоците на српското биро за вработување.
Во октомври бројот на невработените лица се намали за 3.242 за период од еден месец, на 911.322.
Бројот на вработените лица во меѓувреме се зголеми за 208 за период од еден месец, на вкупно 1.989.366 лица во октомври.
(Разни извори 08/12/06-15/12/06)
