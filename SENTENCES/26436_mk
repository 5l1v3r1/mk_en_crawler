15/03/2010
БРИСЕЛ, Белгија -- Министрите за финансии на Еврозоната ќе се состанат во Брисел во понеделник (15-ти март), на разговори околу планот за одговор на финансиската криза на Грција.
Според извори цитирани во медиумите, ЕУ го разгледува пакетот помош од околу 25 милијарди евра.
Сепак, не се согласни сите.
Германија тврди дека Грција води економска политика која ги крши стандардите на ЕУ.
Во неделата француската министерка за финансии, Кристин Лагард, рече дека не очекува одлука за евентуален пакет помош за Грција на состанокот во понеделник.
Се споменуваат три опции за нудење помош.
Првата би била воспоставување Европски финансиски фонд -- врз основа на моделот на ММФ -- кој ќе биде финансиран од членките на ЕУ и под контрола на Европската комисија.
Вториот вклучува емисија на специјална обврзница на ЕУ, а третиот бара помош од ММФ.
(ИТАР-ТАСС, БТА, Гардијан, Етнос - 15/03/10;
Ројтерс - 14/03/10)
