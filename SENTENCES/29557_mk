01/11/2010
ПОДГОРИЦА, Црна Гора/БЕЛГРАД, Србија -- Полицијата издаде потерници за апсење на тројца осомничени членови на меѓународен синџир на трговија со дрога, објавија локалните медиуми во неделата (31-ви октомври). 
Горан Соковиќ, Драшко Вуковиќ и Дејан Секуларац се, наводно, вклучени во шверцот на повеќе од два тони кокаин кои беа запленети минатата година за време на меѓународната полициска операција наречена „Балкански војник“. 
Српските медиуми објавија дека тројцата се кријат во Беране, Црна Гора и се членови на осомничената група за шверц на дрога на Дарко Шариќ. 
Самиот Шариќ се наоѓа на слобода.
Во меѓувреме, 17 лица беа уапсени во Црна Гора и Србија откако на сила стапи новиот договор за екстрадиција меѓу двете држави. 
Потпишан во петокот, истиот влегува во сила веднаш. 
Интерпол Белград сé уште трага по околу 12 лица што се кријат во Црна Гора, додека Интерпол Подгорица издаде налози за апсење на 60 српски државјани. 
(РТС, Танјуг, Блиц, Вечерње новости - 31/10/10)
