15/08/2007
ПРИШТИНА, Косово, Србија -- Германскиот генерал-полковник Роланд Катер, командант на 16.000 војници на КФОР во Косово, во вторникот (14-ти август) предупреди дека трпеливоста на жителите на Косово не е бескрајна и ситуацијата во покраината би можела да се влоши во декември.
Тогаш тројката посредници во разговорите за Косово ќе го поднесе својот извештај до Советот за безбедност на ОН.
Катер рече дека прашањето на идниот статус на Косово мора да се реши што е можно поскоро, поради зголемените тензии, кои би можеле да ескалираат во насилство.
Исто така во вторникот, српскиот началник на Генералштабот, генерал-мајор Здравко Понос, се состана со Катер во Ниш, по што изјави дека ситуацијата во безбедносната зона долж административната граница со Косово е под контрола.
(AП, Б92, Бетa - 14/08/07)
