22/03/2011
ТИРАНА, Албанија -- Косовскиот претседател во посета на земјата, Беџет Пацоли, ја промовираше идејата за обединет пазар со Албанија, за време на дводневниот престој во Тирана. 
Пацоли во понеделникот (21-ви март) инсистираше на тоа дека двете земји треба да ја зајакнат соработката во сите области, предлагајќи односите да се засноваат на моделот на ЕУ. 
„Треба да обезбедиме слободно движење на луѓе, стока и капитал со укинување на царинските давачки, унифицирање на документите за стоката и примена на унифицирани лиценци“, рече Пацоли. 
Неговиот албански колега Бамир Топи го поддржа зајакнувањето и проширувањето на соработката низ целиот регион.
На состанокот со премиерот Сали Бериша, Пацоли разговараше за инфраструктурните проекти што би помогнале во зајакнувањето на соработката меѓу Косово и Албанија. 
Градоначалникот на Тирана, Еди Рама, му врачи на Пацоли награда Клучот на Албанија. 
(Шекули, Топ ченал, Балкан веб, НОА, Телеграфи - 21/03/11)
