04/02/2011
БЕЛГРАД, Србија -- Водачот на опозициската Српска напредна партија (СНС) Томислав Николиќ во четвртокот (3-ти февруари) рече дека демонстрациите планирани од неговата партија за в сабота, ќе бидат мирни. 
Митингот, кој се планира да се одржи пред зградата на парламентот во Белград, се очекува да привлече илјадници луѓе од цела Србија. 
Николиќ сака владата да свика предвремени избори во рок од два месеци и вели дека СНС ќе организира масовни протести и блокади во главниот град ако барањата не бидат исполнети. 
(Б92, Блиц - 03/02/11)
