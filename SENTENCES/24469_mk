08/04/2009
ПРИШТИНА, Косово -- Европарламентарката Дорис Пак во вторникот (7-ми април) изрази поддршка за интеграцијата на Косово во ЕУ, но истовремено изрази разочараност од владините напори во борбата против корупцијата.
Пак, која ја води делегацијата на ЕП во Приштина, во вторникот потпиша договор за соработка со членовите на парламентот.
Претседателот Јакуп Красниќи рече дека делегацијата на ЕП ја потврдила својата посветеност на зајакнувањето на соработката со косовскиот парламент, како и дека ќе се погрижи за појасни шанси за влез во ЕУ на Косово.
Исто така во вторникот, членот на ЕП Анџелика Беер рече дека институциите во Србија мора да разберат дека процесот на ЕУ интеграција не може да се постигне преку делби, туку преку заемно признавање.
„Ако Србија сака да се приклучи на ЕУ, мора да ја признае независноста на Косово“.
Гамбија, во меѓувреме, стана 57-мата држава што ја призна независноста на Косово, според соопштението на нејзината амбасада во Вашингтон во вторникот.
(Teлеграфи, Косовалајв, РТК, Кохавижн, ББС, Клан, Косовапрес - 07/04/09)
