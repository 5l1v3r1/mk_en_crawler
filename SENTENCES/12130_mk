15/05/2005
БАЊА ЛУКА, Босна и Херцеговина (БиХ) -- Владата на Република Српска (РС) во петокот (13-ти мај) до Трибуналот на ОН за воени злосторства поднесе гаранции за бранење од слобода за босанскиот Србин Митар Рашевиќ, кој командувал со стражарите во затворот Фоча во периодот 1992-1995 година.
Рашевиќ, обвинет за воени злосторства против човештвото, извршени против муслимански и хрватски затвореници, му се предаде на Трибуналот во август 2003 година.
Исто така во петокот, РС објави дека буџетот на ентитетот за оваа година предвидува помош од 102,092 евра, во вид на помош за обвинетите за воени злосторства кои се предадаваат оваа година, како и за нивните семејства.
Околу 18.000 евра се доделени во првото тримесечје од оваа година.
(ПБС БиХ, Независне новине - 14/05/05)
