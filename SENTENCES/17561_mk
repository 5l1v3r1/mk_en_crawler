30/03/2007
ХАГ, Холандија -- Трибуналот на ОН ја потврди својата одлука да го предаде случајот против поранешниот командант на југословенската армија Владимир Ковачевиќ на Србија, отфрлајќи го барањето од средата (28-ми март) на Ковачевиќ да му се суди во Хаг.
Обвинетиот, кој му се предаде на Хаг во 2003 година, се соочува со шест обвиненија, вклучувајќи и убиство, за неговата наводна улога во нападите од 1991 година на Дубровник.
Тој беше условно ослободен во Србија во јуни 2004 година.
Минатата година, Трибуналот донесе пресуда дека со оглед на неговото слабо здравје, Ковачевиќ не е во состојба да се изјасни или да биде суден.
Трибуналот вели дека Србија може подобро да ја следи неговата здравствена состојба и да продолжи со судскиот процес против него, ако биде загарантиран.
(РТРС, Танјуг, Фокус, веб-страница на ОХР - 29/03/07;
соопштение за печатот на ОН - 28/03/07)
