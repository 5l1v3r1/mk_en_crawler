17/11/2005
САРАЕВО, Босна и Херцеговина (БиХ) -- Според информациите на Министерството за внатрешни работи на Република Српска (РС) обвинетиот за воени злосторства Стојан Жупљанин се крие во Црна Гора, додека Ратко Младиќ сé уште е под заштита на високи претставници на војските на РС и на Србија и Црна Гора. 
Во средата (16-ти ноември) шефот на полицијата на РС Драгомир Андан рече дека се надева оти Младиќ ќе биде уапсен и екстрадиран во Трибуналот за воени злосторства во Хаг до крајот на оваа година.
Во Белград српскиот претседател Борис Тадиќ во средата издаде соопштение во кое се вели дека според разузнавачките извештаи Младиќ се крие некаде во шумите долж српската граница. 
(РТС, Блиц - 17/11/05; Фена, Танјуг - 16/11/05)
