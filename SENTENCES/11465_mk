21/04/2005
ОХРИД, Македонија -- Претседателот Бранко Црвенковски во средата (20-ти април) во Охрид се состана со својот албански колега Алфред Мојсиу.
Двајцата водачи се согласија дека сакаат понатамошен развој на билатералните односи, кои веќе се опишани како добри.
Мојсиу и Црвенковски ја истакнаа важноста на заедничките цели како што е регионалната стабилност и евроатланската интеграција.
Македонскиот министер за одбрана Јован Манасиевски во средата беше во паралелна посета на Тирана, каде што тој и неговиот албански колега Пандели Мајко ја опишаа билатералната воена соработка како модел за целиот регион.
Во другите вести, БиХ и Македонија потпишаа договор за воспоставување на редовни авионски врски помеѓу двете земји, за време на посетата на премиерот на БиХ Аднан Терзиќ на Скопје во средата.
Терзиќ и неговиот македонски колега Владо Бучковски, исто така, разговараа околу зајакнувањето на билатералната трговија и економските контакти.
(Албански вести - 21/04/05;
веб-страница на албанскиот претседател, Телевизија Телма, Макфакс, А1 ТВ, Фена, РТРС - 20/04/05)
