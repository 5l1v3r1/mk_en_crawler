28/11/2004
ЗАГРЕБ, Хрватска -- Хрватскиот премиер Иво Санадер во петокот (26-ти ноември) рече дека Владата во вторник ќе го објави датумот на претседателските избори во земјата.
Тој додаде дека датумот, најверојатно, ќе биде 2-ри јануари 2005 година.
Исто така во петокот, хрватскиот Парламент ја отфрли иницијативата за гласање недоверба која опозициските партии ја покренаа против министерот за надворешни работи Миомир Жужул.
Парламентарното мнозинство смета дека обвинувањата за корупција против Жужул се базираат на медиумски шпекулации.
Во другите вести, новоизбраниот словенечки премиер Јанез Јанша во петокот му рече дека Санадер дека неговата Влада ќе ја поддржи кандидатурата на Хрватска за членство во ЕУ.
Претходната влада во Љубљана се закануваше дека ќе ја блокира кандидатурата на Загреб поради територијалниот спор околу Пиранскиот залив.
(AФП - 27/11/04;
Хина, Вечерњи лист - 27/11/04)
