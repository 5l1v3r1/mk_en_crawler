07/08/2007
СОФИЈА, Бугарија -- Според извештаите на локалните медиуми во вторникот (7-ми август) водачите на владејачката Бугарска социјалистичка партија, најверојатно, ќе избираат помеѓу министерот за надворешни работи Ивајло Калфин и Костадин Паскалев, поранешен градоначалник на Благоевград, за кандидат на партијата за градоначалничките избори во Софија.
Паскалев се чини дека е главен фаворит, со оглед на неговото искуство во водењето на градот.
Локалните избори се закажани за 28-ти октомври.
Што се однесува до десничарските партии, Сојузот на демократските сили се чини дека ќе го поддржи актуелниот градоначалник Бојко Борисов од ГЕРБ, за втор мандат, додека Демократите за посилна Бугарија, најверојатно, ќе номинираат свој сопствен кандидат.
Националистичкото движење за стабилност и напредок сé уште не ја објави својата позиција.
(Сега, Монитор, Труд, Дума, Дарик - 07/08/07;
Медиапул - 06/08/07)
