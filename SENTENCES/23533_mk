29/07/2009
ПОДГОРИЦА, Црна Гора -- Парламентот во вторникот (28-ми јули) одобри план за испраќање 40 војници во мисијата предводена од НАТО во Авганистан. 
„Еден одред и медицински персонал ќе бидат испратени на почетокот од следната година, додека двајца офицери кои треба да се приклучат на германската команда, ќе заминат во септември и октомври 2010 година“, изјави министерот за одбрана, Боро Вучиниќ. 
Црна Гора, исто така, ќе испрати војници во мисиите во Либерија и Сомалија, во рамките на заложбите за влез во НАТО.
Во другите вести од вторникот, Албанија ги објави плановите за испраќање дополнителни 120 војници во Авганистан, со што ќе се зголеми бројот на сојузничките сили таму, пред изборите следниот месец. 
Новиот контингент ќе биде испратен во Херат, во западен Авганистан, и ќе им се придружи на 30-те албански војници што се веќе таму. 
(Мина, РТЦГ, Јавно, АП, БТА, Дојче Веле, ВоА, Телеграфи - 28/07/09)
