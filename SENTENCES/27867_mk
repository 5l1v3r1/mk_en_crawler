25/04/2010
ЈЕРЕВАН, Ерменија -- Земјата и Ерменците низ целиот свет во саботата (24-ти април) ја одбележаа 95-годишнината од убиствата на Ерменците во Отоманската империја.
Јереван тврди дека околу 1,5 милиони Ерменци бил масакрирани од отоманските Турци меѓу 1915 и 1917 година.
Турција признава дека илјадници Ерменци навистина исчезнале, но негира дека се случил геноцид.
Стотици луѓе се собраа во саботата во истанбулскиот плоштад Таксим за комеморацијата, под силно полициско обезбедување.
Настанот заврши без инциденти.
Одбележувајќи ја годишнината, американскиот претседател Барак Обама издаде соопштение нарекувајќи ги настаните од 1915 година „едни од најголемите злосторства на 20-тиот век“, но избегна да го употреби зборот геноцид.
Турскиот премиер Реџеп Тајип Ердоган го поздрави тоа, велејќи дека Обама ја зел предвид чувствителноста на Турција во врска со ова прашање.
Комеморацијата уследи два дена откако парламентарното мнозинство на Ерменија објави дека ќе ја замрзне ратификацијата на двата протоколи со цел нормализирање на врските со Анкара.
Документите за воспоставувањето на врските и повторно отворање на границата меѓу двете земји беа потпишани во октомври.
(Хуријет, АФП, Ројтерс - 24/04/10)
