17/08/2007
Бугаријa им продаде два тони висококвалитетно масло од роза оваа година на светските парфимериски гиганти, според Недко Недков, директор на Институтот на розата во градот Казанлак. 
Овогодинешното производство е помало од очекуваното, поради лошите временски услови.
***
Tурскиот бруто домашни трошоци за истражувањето и развојот (ГЕРД) достигнаа 0,79 отсто од БДП во 2005 година, според бројките што ги објави „ТуркСтат“ во петокот (10-ти август). 
Во поглед на паритетот на купувачката моќ, трошоците ГЕРД се зголемени за 19,7 отсто за период од една година.
***
Американската влада инвестираше околу 18 милиони евра во воената база во Романијa, објави во понеделникот (13-ти август) полковник Џон Ингам од американската Канцеларија за соработка во одбраната. 
Говорејќи за Реалитатеа ТВ, тој рече дека Вашингтон планира да склучи договори со романските претпријатија за обезбедување здравствена заштита, снабдување со храна и други потреби за американската база, која треба да биде отворена следната недела.
***
Бројот на регистрираните невработени во Хрватскa се зголеми за 9,2 отсто во јули, во споредба со истиот месец минатата година, достигнувајќи вкупно 245.768, според официјалните бројки објавени во петокот (10-ти август). 
По сезонските тенденции, бројот на регистрираните невработени се намали за 1,5 отсто за период од еден месец.
***
Aлбанската влада го одобри почетокот на изградбата на новата термоцентрала во Валона. 
Објектот, кој се очекува да чини 84 милиони евра, ќе помогне во намалувањето на хроничниот недостаток на струја во земјата.
***
Црногорската влада потпиша договор од 1,3 милиони евра со француското претпријатие „Луис Бергер“. 
Француското претпријатие ќе го изгради Јадранско-јонскиот пат и патот Бар-Бољаре.
(Разни извори 10/08/07-17/08/07)
