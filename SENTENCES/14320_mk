11/08/2005
БАЊА ЛУКА, Босна и Херцеговина (БиХ) -- Американскиот амбасадор во БиХ, Даглас Мекелхани, вели дека вистинската соработка од страна на Република Српска (РС) и Србија со Трибуналот на ОН за воени злосторства ќе резултира со апсење на обвинетите за воени злосторства Радован Караџиќ и Ратко Младиќ. 
Во интервјуто од четвртокот (11-ти август) во „Независне новине“ Мекелхани го спомена неодамнешниот „очигледен“ притисок за апсење на двајцата обвинети за воени злосторства и рече дека меѓународната заедница и САД ги прекинале мрежите на поддршка за бегалците. 
Ако заедничките напори на властите во РС и српските власти и меѓународната заедница можеа да доведат до апсење на Милан Лукиќ во Аргентина претходно оваа недела, рече Мекелхани, слични такви напори би можеле да доведат до апсење на Караџиќ и Младиќ.
Во средата американскиот Стејт департмент издаде официјална изјава во која се изразуваат пофалби за дејствувањето на аргентинската власт во во врска со апсењето на Лукиќ. 
Поранешниот српски паравоен командант е обвинет за убиствата на 150 муслимани во БиХ во периодот помеѓу 1992 и 1994 година. 
(Независне новине - 11/08/05; соопштение за печатот на американскиот Стејт департмент - 10/08/05)
