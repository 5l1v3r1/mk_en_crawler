27/02/2009
Српската влада ќе подготви нов пакет мерки за ублажување на последиците од светската економска криза, рече во средата (25-ти февруари) министерот за економија, Млаѓан Динкиќ. 
Динкиќ додаде дека владата ги разгледува можностите да им помогне на претпријатијата што губат пари. 
Тој, исто така, рече дека антикризниот пакет што го одобри Белград минатиот месец веќе помага.
***
Романскиот производител на автомобили „Дачија“ во понеделникот (23-ти февруари) објави дека ќе започне со рекламирањето на новиот, поевтил модел „логан“. 
Истиот ќе чини 5.900 евра, што е 500 евра помалку од „МЦВ логан“, моментно нејзин најевтин „логан“. 
Светската економска криза и слабата продажба во јануари се причина за одлуката на „Дачија“.
***
Германскиот град Есенвил ќе биде домаќин на турско-германскиот економски саем „ЕКСПО Турција 2009“, од 22-ри до 24-ти мај, објави новинската агенција Анадолу на 19-ти февруари. 
На саемот ќе учествуваат турски претприемачи што работат во различни европски држави. 
Скоро 300 претпријатија досега го потврдија своето учество на настанот.
***
Бугаријa и Романијa се согласија да изградат гасовод што ќе го поврзува бугарскиот град Русе и романскиот Ѓурѓиу, објави Софиската новинска агенција на 19-ти февруари. 
Бугарски Булгаргас и романски Трансгас заеднички ќе го спроведат овој проект. 
Двете претпријатија бараат делумно финансирање од ЕУ.
***
Aлбанската eкономија може да се подобри, но може и да стагнира или да опадне како резултат на светската криза, предупреди Гервин Бел, поранешен шеф на канцеларијата на ММФ во Албанија, во вторникот (24-ти февруари) за време на посетата на Тирана. 
Во државата постои ризик од девалвација и, исто така, може да се соочи со голема невработеност во 2009 година, рече Бел.
***
Регистрираната стапка на невработеност во Хрватскa достигна 14,5 отсто во јануари, според прелиминарните цифри на бирото за статистика на државата, објавени на 20-ти февруари. 
Истата скокна од 13,7 отсто во декември 2008 година, што беше најголемо месечно зголемување од почетокот на 2002 година.
***
Maкедонијa во вторникот (24-ти февруари) потпиша финансиски договори во вредност од 40 милиони евра со ЕУ. 
Вицепремиерот Ивица Боцевски рече дека потегот е доказ оти Македонија има експертиза и способност да управува самостојно со средствата на ЕУ. 
Парите ќе бидат искористени за финансирање на институционални реформи и спроведување на европските стандарди во различни области.
(Разни извори – 20/02/09-27/02/09)
