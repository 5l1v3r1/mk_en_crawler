19/09/2008
БРИСЕЛ, Белгија -- Европската комисија (ЕК) одлучи да покрене тужба против Романија и Бугарија пред Европскиот суд на правдата (ЕСП) поради проблемите во користењето на бројот за итни случаи на ЕУ 112, објави во четвртокот (18-ти септември) комесарот на ЕУ за информатичко општество и медиуми, Вивиен Рединг.
ЕК ќе им даде на двете земји не повеќе од три месеци за да ги решат проблемите.
Првично крајниот рок за воведување на бројот беше јануари 2007 година, кога двете земји пристапија во блокот.
ЕК одлучи да започне кривични постапки против Романија минатиот декември, бидејќи бројот за итни случаи кој важи за целата Европска унија не функционираше соодветно.
Романските власти сé уште имаат тешкотии да го идентификуваат јавувачот ако лицето кое бара помош користи мобилен телефон.
Проблемот на Бугарија е што не може да обезбеди функционирање на овој број насекаде во земјата.
ЕК поведе кривични постапки против Бугарија скоро пред една година.
Легислативата на ЕУ ги обврзува сите членки да обезбедат бесплатен пристап до итните служби за оние кои го бираат 112.
(Зиаре, Hotnews.ro, Гардианул, Адеварул, Дневник - 18/09/08)
