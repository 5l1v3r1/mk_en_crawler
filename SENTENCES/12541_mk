09/05/2005
БАЊА ЛУКА, Босна и Херцеговина (БиХ) -- Шефот на делегацијата на Европската комисија (ЕК) во БиХ Мајкл Хемфрис повика на завршување на разговорите за реструктуrирање на полицискиот сектор и усвојување на закон за радиодифузија како главни предуслови за позитивна физибилити студија овој месец.
Во интервјуто за босанскиот дневен весник „Независне новине“ во понеделникот (9-ти мај) Хемфрис рече дека се надева оти политичките разговори следната недела во врска со полициските реформи ќе доведат до политичко решение, пред доаѓањето на мисијата за проценка на ЕК во Сараево на 19-ти мај.
Групата формирана со цел да ја состави мапата на новите полициски региони во БиХ за првпат ќе се состане во Сараево в понеделник.
Во другите вести, Министерството за цивилни прашања на БиХ во петокот објави дека почнувајќи од 30-ти април се издадени вкупно 2.363.068 лични карти и 974.524 возачки дозволи.
Апликациите за нови документи за лична идентификација мора да бидат поднесени до крајот на март како дел од граѓанската иницијатива Систем за заштита на идентификацијата.
(Независне новине - 09/05/05;
ПБС БиХ, РТРС - 06/05/05)
