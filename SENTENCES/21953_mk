22/10/2008
ПОДГОРИЦА, Црна Гора -- Пратениците во вторникот (21-ви октомври) го отфрлија барањето на опозициските партии да се додаде предлог на дневниот ред на парламентот за референдум во врска со владината одлука за признавање на Косово. 
Претседателот на парламентот, Ранко Кривокапиќ, рече дека пратениците го отфрлиле предлогот од „процедурални причини“. 
Иницијативата го предлага 14-ти декември како датум за референдумот. 
Опозицијата сака народот да одговори на прашањето „Дали сметате дека владата треба да ја поништи својата одлука за признавање на независноста на Косово?“. 
(Вечерње новости - 22/10/08; РТЦГ, Мина, Б92, Фонет - 21/10/08)
