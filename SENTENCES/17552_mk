30/01/2007
БЕЛГРАД, Србија -- Српскиот претседател Борис Тадиќ започна серија состаноци со политичките водачи во земјата, во врска со формирањето на новата влада.
Тој во понеделникот (29-ти јануари) се состана со претставниците на ултранационалистичката Српска радикална партија, која освои најголем број гласови на изборите на 21-ви јануари.
Радикалите, наводно, побарале мандат за формирање на новата влада, но не именувале кандидат за премиерското место.
Тадиќ потоа одржа консултации со својата Демократска партија (ДС), која беше втора на изборите.
Нивни кандидат за премиер е поранешниот министер за финансии, Божидар Ѓелиќ.
Тадиќ во вторник продолжува со консултациите и ќе се состане со претставниците на коалицијата Демократска партија на Србија-Нова Србија и Г17 Плус.
(Блиц, Данас - 30/01/07;
AП, Бета, Танјуг, РТС - 29/01/07)
