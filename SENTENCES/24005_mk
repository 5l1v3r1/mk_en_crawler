19/06/2009
САРАЕВО, Босна и Херцеговина (БиХ) -- Илјадници воени ветерани и инвалидизирани лица одржаа митинг во Сараево во четвртокот (18-ти јуни) против планираното намалување на нивните пензии. 
Демонстрантите се судрија со полицијата во обид да влезат во зградата на владата на Федерацијата на Босна и Херцеговина (БиХ). 
Две лица беа полесно повредени. 
Протестите завршија откако претставници на владата на ФБиХ и претставници на ММФ постигнаа договор со демонстрантите. 
Владата на ФБиХ планираше 10 отсто намалување на парите за ветераните со цел да обезбеди заем од ММФ, но се откажа од планот по протестите.
Во другите вести од четвртокот, претседателката на ФБиХ Борјана Кристо и замениците-претседатели Мирсад Кебо и Споменка Мичиќ го номинираа Мустафа Мујезиновиќ за премиер. 
Парламентот на ентитетот мора да ја потврди номинацијата. 
Премиерот во заминување Неџад Бранковиќ поднесе оставка минатиот месец откако беше обвинет за злоупотреба, во врска со договор за недвижен имот во 2000 година. 
(РТРС, Фена, Срна, БХРТ, Дневни аваз, Ројтерс, АП, ДПА - 18/06/09)
