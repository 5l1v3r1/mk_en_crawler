15/11/2006
САРАЕВО, Босна и Херцеговина (БиХ) -- Канцеларијата на високиот претставник (ОХР) во вторникот (14-ти ноември) издаде соопштение во кое се потврдува дека какво било одложување на клучните полициски реформи ќе има негативни последици за босанските граѓани.
Во изјавата се истакнува дека БиХ ја убедила ЕУ да отвори разговори за Спогодбата за стабилизација и асоцијација со постигнувањето на договор за полициски реформи во октомври 2005 година.
Република Српска оттогаш го попречува понатамошниот напредок во врска со ова прашање.
Исто така во вторникот, главниот преговарач на БиХ со ЕУ, Игор Давидовиќ, рече дека техничките преговори за затворање на ССА влегле во својата финална фаза.
Дирк Ланге, шеф на босанското одделение на Директоратот на ЕУ за Западен Балкан, се согласи дека овој дел од разговорите би можел да биде завршен до крајот на годинава.
(ПБС, НТВ Хајат, Фена, веб-страница на ОХР - 14/11/06)
