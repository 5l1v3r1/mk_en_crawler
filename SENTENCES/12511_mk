08/03/2005
СКОПЈЕ, Македонија -- Американскиот амбасадор во Македонија во заминување, Лоренс Батлер, рече дека земјата мора да покаже нула толеранција кон корупцијата и медиокритетот ако сака да се приближи кон членството во ЕУ и во НАТО. 
Во интервјуто за македонскиот неделник на албански јазик „Лоби“ Батлер рече дека македонските граѓани, со помош од надвор, треба да ги идентификуваат и решат проблемите. 
Тој ги истакна судските и економските реформи како приоритети, истовремено потврдувајќи го ставот на меѓународната заедница дека локалните избори на 13-ти март ќе бидат клучен тест за земјата. 
Мандатот на Батлер во Скопје истекува следниот месец. 
(Албански вести - 08/03/05; A1 TВ, Макфакс - 07/03/05)
