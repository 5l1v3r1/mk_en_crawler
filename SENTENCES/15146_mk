30/08/2006
AНКАРА, Турција -- Владејачката Партија на правдата и развојот планира во вторник (5-ти септември) да свика вонредна седница на парламентот, на која ќе се расправа за владиниот предлог за испраќање војници во Либан.
Мандатот ќе биде за една година, со можност за продолжување.
Во другите вести, Курдистанските соколи на слободата (ТАК), група за која се верува дека е поврзана со терористичката Курдистанска работничка партија (ПКК), ја презеде одговорноста за бомбашките напади во понеделникот во Анталија, во кои загинаа три лица, а беа повредени десетици други, како и за четирите експлозии во Мармарис и Истанбул доцна во неделата.
ТАК, исто така, ги повтори повиците до странците да ја избегнуваат Турција, но сопствениците на хотелите и западните патнички агенции објавија дека има многу малку откажувања.
(Заман, АП, Ројтерс - 30/08/06;
Turkishpress.com, AФП - 29/08/06)
