02/09/2005
(Разни извори – 26/08/05 – 02/09/05)
Девет потенцијални купувачи поднесоа писма на намера за приватизацијата на романската Национална штедилница (НШ), како што објави комисијата задолжена за овој процес. 
Имињата од потесниот избор на кандидати ќе бидат објавени до 9-ти септември. 
Државата продава помеѓу 51 и 75 отсто од НШ - четврта по големина банка во Романија во поглед на капиталот.
***
По широките преговори, турската влада и синдикатите конечно постигнаа договор за барањата за зголемување на платите следната година. 
Според договорот просечната месечна плата во јавниот сектор ќе биде зголемена за 2,5 отсто во 2006 година и ќе изнесува 453 евра.
***
Албанската Национална агенција за приватизација ги објави плановите за продажба на 90 отсто од акциите на државата во фабриката за производство на тутун и цигари во Скадар. 
Не се објавени други детали.
***
Северната бугарска општина Балчик на Црното Море одлучи да побара концесионер за локалното пристаниште кое ќе биде модернизирано и користено за јахти, бродови за крстарење, за пловидба, водени спортови, туризам и забава. 
Идниот концесионер ќе добие 35-годишна концесија за инвестиција од над 500 милиони евра во траење од 10 години.
***
„Ериксон Никола Тесла“, хрватското претставништво на шведското претријатие за мобилна телефонија „Ериксон“, потпиша три договори, во вкупна вредност од 3,7 милиони евра, со „БХ Телеком Сараево“. 
Според договорот мрежата за фиксната телефонија на „БХ Телеком“ во кантоните на Сараево и Зеница-Добој ќе биде надградена и ќе биде подобрено покривањето со ГСМ.
***
Mакедонската влада и УНДП потпишаа договор за програма за отворање на нови работни места во земјата, особено помеѓу младите и оние кои немаат доволно образование. 
УНДП ќе обезбеди финансиски средства за иницијативата преку меѓународната донаторска конференција закажана за 28-ми октомври.
