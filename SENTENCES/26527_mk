10/09/2009
ПРИШТИНА, Косово -- Водачот на партијата Нова косовска алијанса, Беџет Пацоли, се состана со либискиот водач Муамер ал Гадафи, во рамките на своите континуирани напори на лобирање за признавање на косовската независност, објавија локалните медиуми во четвртокот (10-ти септември). 
Во Триполи, Пацоли, влијателен бизнисмен, побара од Гадафи да ја разгледа можноста за воспоставување врски на соработка помеѓу Косово и Либија. 
Сепак, тоа можеби ќе биде тешко изводливо, со оглед на цврстите врски меѓу Србија и Либија, истакнуваат локалните медиуми. 
Пацоли вели дека неговото лобирање резултирало со признавање од страна на Саудиска Арабија, Бахреин, Малдивите, Доминиканската Република и други земји. 
(Коха Диторе, Лајм, Телеграфи - 10/09/09; Кохавижн, ТВ 21 - 09/09/09)
