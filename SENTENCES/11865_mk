19/12/2004
ПРИШТИНА, Косово, Србија и Црна Гора -- Шефот на УНМИК, Сорен Јесен-Петерсен, во петокот (17-ти декември) најави дека на привремената косовска Влада ќе й бидат пренесени нови надлежности. 
Тој, исто така, рече дека разговорите во врска со делумното предавање на полициските и судските задачи ќе започнат следната година. 
Изјавата уследи по состанокот помеѓу Јесен-Петерсен и косовскиот премиер Рамуш Харадинај.
Во другите вести, три косовски телевизиски станици се согласија да потрошат вкупно 115.000 евра за обука на своите новинари. 
Станиците беа подложени на остри критики за нивното покривање на немирите минатиот март, при што ОБСЕ објави дека тие, можеби, придонесоа за насилството преку пристрасното и невнимателно известување. 
(AФП, Косова лајв, Танјуг - 17/12/04)
