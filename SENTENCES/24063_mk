16/04/2009
ПРИШТИНА, Косово -- Владата го одреди 30-ти јуни како краен рок за српските полицајци да се вратат на своите работни места. 
Одлуката од средата (15-ти април) уследи по препораките од страна на правна група која ја сочинуваат локални претставници и претставници на ЕУЛЕКС. 
Министерот за внатрешни работи, Зенун Пејазити, истакна дека крајниот рок не треба да се смета за казна за Србите, туку за конкретен чекор за градење на мултиетничка полиција. 
Српските полицајци ги бојкотираат силите откако Приштина прогласи независност во февруари 2008 година. 
Тие сакаат синџир на команда кој ќе го водат меѓународните претставници во УНМИК. 
(Зери, Коха Диторе, Лајм - 16/04/09; Кохавижн, РТК - 15/04/09)
