18/11/2007
ЉУБЉАНА, Словенија -- ЕУ ќе биде подготвена да преземе дејства во врска со косовското прашање веднаш по завршувањето на разговорите на 10-ти декември, рече во петокот (16-ти ноември) словенечкиот премиер Јанез Јанша, во изјавата цитирана во „Фајненшал тајмс“. 
Тој рече дека блокот ќе излезе со заедничка одлука за иднината на Косово на својот самит на 14-ти декември, како и дека прашањето ќе биде решено без помош на Русија или САД. 
ЕУ, најверојатно, ќе ги одобри плановите за условна независност од Србија, под услов Приштина да прифати меѓународен надзор и да ја гарантира безбедноста на своето српско малцинство, рече премиерот. 
Словенија го презема ротирачкото претседателство на ЕУ во јануари.
Исто така во петокот, портпаролот на американскиот Стејт департмент, Шон Меккормак, рече дека САД ќе бидат подготвени да го поддржат „планот“ за наутралниот статус предложен од Волфганг Ишингер, претставникот на ЕУ во меѓународната тројка што посредува со актуелните разговори. 
Според Меккормак, предлогот е во согласност со американската политика. 
(Бета, Б92, Фајненшал тајмс, Фокус - 17/11/07)
