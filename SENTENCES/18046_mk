17/07/2007
БЕРЛИН, Германија -- Комесарот за проширување на ЕУ, Оли Рен, й препорача на Турција да ги интензивира реформите по парламентарните избори в недела (22-ри јули), во интервјуто за германскиот весник „Дие Велт“, објавено во вторникот. 
Рен рече дека на земјата й се потребни свежи напори за заживување на нејзиниот процес на интеграција во ЕУ, блокиран од минатата година, кога ЕУ ги замрзна преговорите за осум од 35-те поглавја на аквисот, поради трговските и царинските проблеми на Турција со Кипар.
Вонредните парламентарни избори беа закажани откако претходниот законодавен дом не успеа да избере нов претседател за земјата и мораше да биде распуштен. 
Премиерот Реџеп Тајип Ердоган беше цитиран во вторникот дека ќе се повлече од политиката ако неговата Партија на правдата и развојот (АКП) не успее да формира влада од една партија по изборите.
Во другите вести, три лица се уапсени во врска со убиството на еден независен кандидат на парламентарните избори. 
Вооружен напаѓач пукал во автомобилот во кој се возел бизнисменот Тунчај Сејранлиоглу (42), по неговиот телевизиски настап во понеделникот вечер. 
Три други лица во возилото беа повредени. 
(Дие Велт, Ројтерс, Заман, Хуријет, Агенција Анадолу, Интернешнал хералд трибјун, Ројтерс, ББС - 17/07/07)
