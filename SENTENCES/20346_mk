16/10/2007
САРАЕВО, Босна и Херцеговина (БиХ) -- Министерот за безбедност, Тарик Садовиќ, во понеделникот (15-ти октомври) официјално го пушти во употреба новиот Систем за миграциски информации (ИМС). 
Истиот се состои од интегрирана електронска база на податоци која ги вклучува сите податоци во врска со барањата на странските државјани да влезат, да престојуваат или да ја напуштат БиХ. 
Истата обезбедува и поврзаност во реално време помеѓу базите на податоци во Министерството за надворешни работи, Министерството за безбедност, Пограничната полиција на БиХ и Службата за прашањата на странците, овозможувајќи собирање, размена и ширење на релевантните миграциски информации. 
БиХ ќе го користи новиот систем за зајакнување на пограничните контроли и за да ја убеди ЕУ на понатамошна либерализација на визниот режим за граѓаните на БиХ. 
(соопштение за печатот на делегацијата на ЕК, Ројтерс, РТРС - 15/10/07)
