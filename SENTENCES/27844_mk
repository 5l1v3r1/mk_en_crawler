25/06/2010
AНКАРА, Турција -- Обвинителите во четвртокот (24-ти јуни) подигнаа обвинение против девет лица притворени под сомневање за вмешаност во смртоносниот напад на воен автобус во Истанбул. 
Бомбата со далечинско управување уби пет лица. 
Истанбулскиот гувернер Хусеин Авни Мутлу изјави на прес-конференција дека инспекторите имаат докази оти осомничените планирале втор напад. 
Десетмина други осомничени беа приведени, па ослободени. 
Сепаратистичката група Курдистански соколи на слободата, со врски со терористичката Курдистанска работничка партија (ПКК), ја презеде одговорноста за нападот од вторникот.
Во другите вести, двајца војници и еден цивил беа убиени од ПКК во нападот доцна во четвртокот, на воен контролен пункт во источна Турција. 
Шестмина други беа повредени. 
(Заман, новинска агенција Анадолу, НТВ, АФП, Ројтерс, Хуријет - 25/06/10; Хуријет, НТВ - 24/06/10)
