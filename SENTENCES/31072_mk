06/01/2011
AТИНА, Грција -- Радикална група во средата (5-ти јануари) ја презеде одговорноста за силната експлозија пред судот во Атина минатата недела и се закани дека ќе напаѓа и судии во следното судење на осомничените членови на нивната организација.
Експлозијата на 30-ти декември предизвика сериозна штета на имотот, но повредени немаше, бидејќи луѓето беа евакуирани поради предупредувањето.
„Отсега натаму, нивната [на судиите] безбедност е директно загрозена“, објави на интернет Заговор на огненото јадро.
„Јавно ветуваме дека, за секоја година затвор што ќе ја добијат нашите браќа, ние ќе поставиме килограм експлозиви во дворовите, автомобилите и канцелариите [на судиите]“ се додава во истото.
Судењето е закажано за 17-ти јануари.
Деветмина членови на групата ќе бидат судени во затвор со максимално обезбедување во Атина;
четворица други ќе бидат судени во отсуство.
Тие се обвинети за припаѓање на терористичка група и вмешаност во серија бомбашки напади.
(AП, АНА-НПА, Ројтерс - 05/01/11)
