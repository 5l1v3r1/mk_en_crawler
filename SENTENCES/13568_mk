19/02/2006
ВИЕНА, Австрија -- Главната обвинителка на ОН Карла дел Понте рече дека крајот на февруари е краен рок за апсење и екстрадиција на главниот обвинет за воени злосторства, Ратко Младиќ. 
Во интервјуто за австрискиот весник „Дер стандард“ во петокот (17-ти февруари) таа рече дека ако Младиќ не се најде во Хаг го крајот на овој месец, ЕУ ќе ги стопира преговорите за стабилизација и асоцијација со Србија и Црна Гора. 
Министрите за надворешни работи на ЕУ треба да се состанат подоцна овој месец.
Во саботата Министерството за одбрана објави дека воено-разузнавачките служби на Србија и Црна Гора во последно време спроведуваат ненајавени проверки на воените објекти, барајќи ги обвинетите, меѓу кои и Младиќ. 
Хашкиот трибунал неодамна, наводно, й дал на српската влада информации за пет локации каде што се криел Младиќ. 
Министерот за одбрана Зоран Станковиќ -- поранешен соработник на Младиќ -- во петокот уште еднаш упати јавен апел до него да се предаде за доброто на земјата. 
(Независне новине, Политика - 19/02/06; Блиц - 18/02/06; РТС, Танјуг, Дер стандард - 17/02/06)
