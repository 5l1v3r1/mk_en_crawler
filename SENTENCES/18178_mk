13/04/2007
ЗАГРЕБ, Хрватска -- Комесарот за правда на ЕУ, Франко Фратини, во четвртокот (12-ти април) му рече на премиерот Иво Санадер дека Загреб мора да го среди своето судство и да ја искорени корупцијата.
Фратини рече дека е охрабрен од тврдењата на владата дека го намалила бројот на заостанати нерешени случаи за 30 отсто во 2006 година, како и од новата легислатива.
Сепак, додаде тој, „реформите во законодавството не се доволни, нам ни треба нивно спроведување“.
Фратини, исто така, повика на повеќе истраги за корупцијата на сите нивоа од владата за да се покаже дека „никој не е над законот“ и побара повеќе конкретни податоци како доказ за напорите на владата во овие области.
Судските реформи се клучниот услов за пристапот на Хрватска во ЕУ.
Во петокот Фратини претседаваше со состанокот на министрите за правда и внатрешни работи од земјите учеснички во Процесот за соработка во Југоисточна Европа.
(Вјесник, Вечерњи лист - 13/04/07;
AП, АФП, ХИНА, ХРТ - 12/04/07)
