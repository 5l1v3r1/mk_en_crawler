05/05/2005
ЊУЈОРК, САД -- Романија не планира да ги повлече своите 800 војници од Ирак и покрај киднапирањата на тројцата новинари пред еден месец, изјави во средата (4-ти мај) министерот за надворешни работи Разван Унгуреану.
„Нашата агенда нема да биде составувана според агендата на кои било киднапери“, рече тој за време на својата посета на Њујорк.
Тој ја потврди изјавата на претседателот Трајан Башеску претходно во текот на денот дека тројцата новинари се живи.
Унгуреану не сакаше да открие дали неговата влада е во контакт со киднаперите.
(Ројтерс - 04/05/05)
