22/04/2007
БЕЛГРАД, Србија -- Полицајците убија осомничен исламистички милитант, откако беа нападнати во претежно муслиманската област Сандџак во петокот (20-ти април). 
Полицијата се обиде да ја изврши претрес на куќа во близина на Нови Пазар, кога врз нив беше фрлена рачна граната, повредувајќи еден полицаец. 
Исмаил Прентиќ (28) беше убиен кога полицијата пукаше кон куќата. 
Другиот маж беше повреден, а третиот беше уапсен. 
Прентиќ се опишува како водач на локална исламистичка терористичка група. 
Минатиот месец полицијата уапси уште шест лица, обвинувајќи ги за планирање на терористички напади.
Во другите вести од петокот, Меѓународниот комитет на Црвениот крст во Косово објави дека нова масовна гробница -- во која биле закопани жртви од косовскиот конфликт -- е откриена во Србија. 
Ова е четврта масовна гробница откриена таму. 
(AП, РТС, Бета, Б92, А1, ДПA - 20/04/07)
