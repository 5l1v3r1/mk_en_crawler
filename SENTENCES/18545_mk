09/05/2007
ОСЛО, Норвешка -- Полицијата уапси босански муслиман осомничен за вршење воени злосторства вза време на конфликтот во периодот 1992-1995 година. 
Властите одбија да го идентификуваат, но рекоа дека тој ќе биде обвинет за напад, силување и нелегално затворање на Срби. 
Осомничениот, кој служел во хрватска воена единица, се соочува со 21 година затвор ако биде осуден. 
Тој дојде во Норвешка со своето семејство во 1993 година и стана норвешки државјанин во 2001 година.
Во другите вести, апелационите судии на ОН во Хаг во средата ја променија пресудата за армискиот генерал на босанските Срби, кој беше прогласен за виновен за воени злосторства и соучество во геноцид. 
Казната на Видоје Благојевиќ беше намалена од 18 на 15 години за неговата улога во масакрот во Сребреница во 1995 година. 
Судиите пресудија дека тој требало да биде ослободен од обвиненијата за геноцид бидејќи во неговото првично судење беше утврдено дека тој не знаел за масакрот и само обезбедил логистичка поддршка. 
(Њујорк тајмс, ББС, Бета, Танјуг, Независне новине - 09/05/07; УПИ, Фена, РТРС, ПБС, АП, УПИ, ДПA - 08/05/07)
