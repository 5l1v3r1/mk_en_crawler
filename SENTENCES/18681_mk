07/06/2007
ПОДГОРИЦА, Црна Гора -- Шефот на Мониторинг-мисијата на ЕУ (ЕУММ) за Западен Балкан, Мерис Давиет, рече дека Црна Гора добро напредува на патот кон евроатланската интеграција. 
За време на посетата на Подгорица во средата (6-ти јуни) Давиет се состана со премиерот Жељко Штурановиќ и со министерот за надворешни работи Милан Рочен. 
Тој им рече дека канцеларијата на ЕУММ во Подгорица ќе биде затворена подоцна овој месец, како уште еден сигнал дека Црна Гора е стабилна и ориентирана кон ЕУ. 
Следно, делегацијата на Европската комисија (ЕК) ќе отвори канцеларија.
Исто така во средата, вицепремиерот Гордана Ѓуровиќ објави дека владата работи на национална програма за интеграција во ЕУ. 
На состанокот со претставникот на ЕК во Подгорица, Мартин Харви, Ѓуровиќ рече дека програмата е еднаква на стратегија за спроведување на Спогодбата за стабилизација и асоцијација со ЕУ. 
(Вијести, Мина - 07/06/07; РТЦГ - 06/06/07)
