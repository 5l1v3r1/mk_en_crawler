01/02/2008
TИРАНА, Албанија -- Властите во четвртокот (31-ви јануари) објавија дека воведувањето на новите процедури за издавање македонски визи на албанските државјани е одложено. 
Измените требаше да стапат на сила в петок. 
Портпаролот на полицијата вели дека засега албанските граѓани ќе продолжат да ги добиваат своите визи на границата, наместо во Македонската амбасада во Тирана, како што беше предложени.
Претседателот на Демократската партија на Албанците, Мендух Тачи, за албанскиот телевизиски канал „Топ канал“ изјави дека Скопје бара од Албанија целосно укинување на визниот режим преку потпишување билатерален договор. 
Според Тачи, претставниците на двете земји ќе се состанат в понеделник во Скопје, на разговори околу ова прашање. 
Македонија на почетокот од годинава објави дека ќе воведе визни ограничувања за граѓаните на повеќе од 140 земји, во рамките на обврските на земјата како аспирантка за ЕУ. 
(Кохајоне, Шекули - 01/02/08; Балканвеб, Топ-ченал - 31/01/08)
