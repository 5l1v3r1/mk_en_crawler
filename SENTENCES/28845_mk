11/11/2010
ПРИШТИНА, Косово -- Окружниот суд на Приштина во средата (10-ти ноември) го прогласи поранешниот претседател на парламентот, Неџат Даци, и неговиот советник Ахмет Алишани за виновни за злоупотреба на нивните службени позиции.
Даци доби 18-месечна условна казна, додека Алишани доби условна казна од шест месеци.
Даци беше осуден за злоупотреба на државни пари во 2005 година, кога купил два пара очила за 590 евра и платил 950 евра за стоматолошка услуга, користејќи државни пари.
Во исто време, Даци доби забрана да врши јавна функција во период од две години.
Опозициската Демократска лига на Дарданија на Даци остро го критикуваше целиот процес како политички мотивиран.
(Коха Диторе, Косова Сот, Експрес, Лајм, РТК - 11/10/10)
