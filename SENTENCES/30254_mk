22/02/2011
СКОПЈЕ, Македонија -- Бранко Црвенковски, водачот на најголемата опозициска партија СДСМ, во понеделникот (21-ви февруари) рече дека предвремените избори може да се одржат во средината на јуни, под услов владата да исполни неколку предуслови.
Опозицијата инсистира на одмрзнување на банкарските сметки на А1 телевизија пред воопшто да се разговара за другите услови -- усвојување закон за финансирање на медиумите и финансирање на предизборните кампањи, измени во Изборниот законик и проверка на избирачките списоци.
Премиерот Никола Груевски изминатиот викенд рече дека ќе разговара околу опцијата за предвремени избори ако опозицијата го прекине бојкотот и се врати во парламентот.
(A1, МИА, Канал 5 - 21/02/11)
