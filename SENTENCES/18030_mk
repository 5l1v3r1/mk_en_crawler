15/04/2007
БАЊА ЛУКА, Босна и Херцеговина (БиХ) -- Војниците на НАТО и полицијата на Република Српска (РС) извршија рација во домовите на роднините на Стојан Жупљанин во петокот (13-ти април) и во саботата.
Тој е на листата на „најбарани“ бегалци на Трибуналот на ОН за воени злосторства, заедно со Ратко Младиќ и Радован Караџиќ.
Министерството за внатрешни работи објави дека една од куќите му припаѓала на Слободан Жупљанин, претседателот на Комисијата за надворешна трговија на БиХ.
Неговиот имот беше предмет на слични вакви операции во минатото.
Овојпат властите велат дека била запленета значителна количина документација за анализа.
Стојан Жупљанин се наоѓа во бегство уште откако беше подигнато обвинение против него во 1999 година.
(Дневни аваз, независне новинe - 15/04/07;
ПБС БиХ - 14/04/07;
РТРС, АФП - 13/04/07)
