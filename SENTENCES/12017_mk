14/04/2005
ТИРАНА, Албанија -- Шефот на канцеларијата на ОДИХР Кристијан Строхал ги повика албанските гласачи да придонесат во напорите за отворени и транспарентни избори, за време на својата посета на Тирана во средата (13-ти април).
По разговорите со владини и партиски официјални претставници, што се фокусираа на престојните парламентарни избори, Строхал ја истакна важноста на тоа прелиминарните избирачки списоци да бидат отворени и транспарентни.
Тие ќе бидат отворени за јавноста до 3-ти мај.
Во другите вести, шефот на Меѓународната агенција за атомска енергија, Мохамед ел Барадеи, во средата ја заврши посетата на Тирана.
Тој рече дека агенцијата ќе понуди помош, особено во безбедноста и граничната контрола, која ќе има за цел елиминирање на ризикот од трговија со радиоактивни материјали.
(Албански вести - 14/04/05;
веб-страница на ОБСЕ, веб-страница на албанската влада, веб-страница на албанскиот претседател - 13/04/05)
