31/03/2008
ЗАГРЕБ, Хрватска -- Околу 15.000 луѓе во неделата (30-ти март) потпишаа петиција за одржување референдум за кандидатурата на земјата за влез во НАТО.
Почнувајќи од понеделник, граѓаните ќе можат да ја потпишуваат петицијата и онлајн на www.natonareferendum.org.
Премиерот Иво Санадер во неделата изјави дека ако се соберат доволно потписи, ќе биде распишан референдум.
Последната анкета покажа дека поддршката за кандидатурата на Хрватска за влез во НАТО е зголемена и дека моментно изнесува околу 70 отсто.
Организаторите на петицијата велат дека ниту го поддржуваат ниту се противат на пристапот во организацијата, но веруваат дека народот има право да го изрази своето мислење.
(Вечерњи лист, ХРТ, ХИНА, Javno.com - 30/03/08)
