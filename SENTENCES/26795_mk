09/02/2010
TИРАНА, Албанија -- Масовна гробница со 19 тела е откриена во близина на селото Линза, надвор од Тирана, објавија локалните медиуми во понеделникот (8-ми февруари).
Остатоците се верува дека им припаѓаат на жртвите на комунистичкиот режим, кој владееше во Албанија од 1946 до 1991 година.
Починатите биле егзекутирани и закопани на планинските терени во областа.
Гробницата беше откриена од локален жител кој поминал скоро две децении трагајќи по телото на својот татко, убиен од режимот на Енвер Хоџа во 1976 година.
Синот на починатиот рече дека ја копал областа со месеци.
(Шекули, Шкип, Газета шкиптаре - 09/02/10;
Балкан веб, Ора њус, Алсат, Топ ченал - 08/02/10)
