24/12/2006
САРАЕВО, Босна и Херцеговина (БиХ) -- Обвинителите во петокот (22-ри декември) покренаа официјално обвинение против четворица босански Срби -- Здравко Божиќ, Младен Благојевиќ, Жељко Жариќ и Зоран Живановиќ -- за злосторства против човештвото, во врска со масакрот во Сребреница во 1995 година. 
Четворицата, поранешни членови на воената полицијата на Република Српска (РС), се обвинети за учество во нелегалното затворање и убивање на бошњачки цивили во Сребреница.
Исто така, министерот за внатрешни работи на РС, Станислав Чадо, во петокот ја посети Подгорица и објави дека тековната истрага ја отфрла секоја можност за евентуална вмешаност на црногорски официјални претставници во наводниот заговор за атентат врз премиерот на РС Милорад Додик. 
Првичните извештаи за заговорот укажуваа на тоа дека српскиот земунски клан и криминалните кругови на БиХ стојат зад истиот, заедно со високи црногорски функционери. 
(Независне новине, Побједа, Вијести - 23/12/06; ПБС БиХ - 22/12/06)
