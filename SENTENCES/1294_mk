16/06/2009
Tурскиот министер за надворешни работи, Ахмет Давутоглу, во саботата (13-ти јуни) ја заврши посетата на Авганистан. 
Давутоглу се состана со авганистанскиот претседател Хамид Карзаи и министерот за надворешни работи, Рангин Дадфар Спанта. 
За време на состаноците Давутоглу вети поддршка од Турција за земјата. 
Турција има околу 730 војници во силите предводени од НАТО.
***
Српскиот претседател Борис Тадиќ ги прими акредитивните писма на новиот македонски амбасадор, Љубиша Георгиевски, во петокот (12-ти јуни). 
Минатиот октомври Србија го протера претходникот на Георгиевски, Александар Василевски, по признавањето од страна на Скопје на независноста на Косово.
***
Шведска бара брза интеграција во ЕУ на земјите од Западен Балкан, вклучително и Aлбанијa, објавија локалните медиуми во четвртокот (11-ти јуни). 
Претставувајќи ги целите на шведската влада која ги презема претседателствувањето со ЕУ на 1-ви јули, шведскиот премиер Фредрик Рајнфелд, рече дека неговата влада ќе продолжи да се застапува за брза интеграција на Балканот во Европскиот блок.
***
Aлбанскиот претседател Бамир Топи во четвртокот (11-ти јуни) ги повика сите политички партии да ги вклучат правните реформи во својата предизборна кампања. 
Тој го изјави ова за време на посетата на Високиот суд на правдата, кој има задача да загарантира слободни и фер избори. 
Општите избори во Албанија се закажани за 28-ми јуни.
***
Грчката министерка за надворешни работи, Дора Бакојани, во средата (10-ти јуни) беше во Осло, каде што се состана со својата норвешка колешка Јонас Гахр Сторе. 
Двајцата разговараа за илегалната имиграција и престојните министерски самити на грчкиот остров Крф на крајот од овој месец: самитот на министрите за надворешни работи НАТО-Русија, и министерскиот самит на ОБСЕ под грчкото претседателство на ОБСЕ.
***
Бугарскиот министер за надворешни работи, Ивајло Калфин, во понеделникот (15-ти јуни) ја започна дводневната посета на Луксембург, каде што ќе учествува во работата на Советот на ЕУ за општи работи и надворешни односи. 
Либерализацијата на визниот режим во западен Балкан се очекува да биде главниот фокус на состаноците.
(Разни извори -- 09/06/09-16/06/09)
