28/01/2008
AНКАРА, Турција -- Министерот за енергија и природни ресурси, Хилми Гулер, во неделата (27-ми јануари) објави дека Иран продолжи со дотурот на природен гас за Турција.
Техеран драстично го намали приливот на 1-ви јануари, потоа целосно го запре една недела подоцна, наведувајќи го како причина прекинатото снабдување од Туркменистан.
Недостатокот на гас во Турција, пак, доведе до намален дотур за Грција.
Во другите вести од неделата, турските медиуми објавија дека турското Државно претпријатие за гасовод (БОТАС) отпочнало физибилити студија која го покрива делот на Турција во планираниот ирачко-турски гасовод.
Тој треба да се изгради паралелно со постојниот нафтовод Киркук-Јумурталик.
Проектот има за цел пренесување 10 милијарди кубни метри ирачки природен гас годишно до Турција и светските пазари.
(Радикал, Заман - 28/01/08;
СНН Турк, ИТАР-ТАС, новинска агенција Анадолу, Прес ТВ, АФП, Ројтерс, Сабах - 27/01/08)
