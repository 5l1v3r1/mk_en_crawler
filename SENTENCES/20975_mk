04/11/2007
БЕЛГРАД, Србија -- Водачите на Демократската партија, Демократската партија на Србија и Г17 Плус во петокот (2-ри ноември) се согласија претседателските избори да бидат закажани околу 10-ти декември. 
И покрај тоа што тројцата водачи -- Борис Тадиќ, Воислав Коштуница и Младен Динкиќ -- не разговараа за конкретен датум, договорот што го постигнаа гарантира дека изборите нема да се одржат пред завршувањето на преговорите за статусот на Косово. 
Во понеделник продолжуваат разговорите помеѓу Белград и Приштина. 
(Политика, Макфакс, Телма ТВ, Б92, Танјуг, Бета, Блиц, РТС, РТРС, СРНА - 03/11/07)
