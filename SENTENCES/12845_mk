04/01/2005
AНКАРА, Турција -- Министерот за економија, Али Бабаџан, во понеделникот (3-ти јануари) објави дека Турција успеа да ја намали инфлацијата во 2004 година на 9,32 отсто, што е далеку под првично поставената граница од 12 отсто. 
Тој рече дека оваа цифра го покажува успехот на програмата за обнова, поддржана од страна на ММФ. 
Во времето кога започна спроведувањето на програмата во 2001 година инфлацијата во Турција изнесуваше 70 отсто.
Во другите вести, американскиот заменик државен секретар Ричард Армитаж и турскиот министер за надворешни работи, Абдула Ѓул, во понеделникот се состанаа на разговори во врска со регионалните прашања. 
Ѓул рече дека стратешките врски помеѓу двете земји и понатаму се непроменети. 
Тој подоцна замина за Израел, каде што ќе оствари разговори со високи официјалните претставници. 
Анкара се надева дека ќе има клучна улога во мировниот процес на Средниот Исток. 
(НТВ - 04/01/05; AФП - 03/01/05)
