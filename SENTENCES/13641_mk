21/12/2005
СОФИЈА, Бугарија -- Група од 105 бугарски војници се врати од Ирак доцна во вторникот (20-ти декември), како дел од плановите на земјата за повлекување на своите 350 војници од земјата до 31-ви декември. 
Премиерот Сергеј Станишев изјави дека посветеноста на Бугарија на реконструкцијата на Ирак останува непроменета и дека се во тек преговори за другите форми на учество.
Во другите вести, Министерството за внатрешни работи во средата објави дека еден бугарски државјанин, кој беше држен како заложник во едно село во близина на Софија скоро една недела, е ослободен во операцијата на Бугарската национална служба за борба против организираниот криминал. 
Кристо Фанос беше киднапиран откако дојде во Бугарија да купи недвижен имот. 
Киднаперите побарале отпуп од неговото семејство. 
(веб-страница на бугарската влада, Дневник - 21/12/05; AП, БНТ - 20/12/05)
