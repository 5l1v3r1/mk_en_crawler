24/04/2013
Српскатамашинска и тракторска индустрија ќе достави делови за 5.000 трактори воТурција во следните три години, во согласност со меморандум за разбирање што го потпишала со турскиот „Томосан“.
Двете компании се договорија да направат и заеднички проект за компоненти за нов модел на трактор што ќе се продава и на српскиот и на турскиот пазар.
Грција ќе им нуди постојан престој на инвеститорите надвор од ЕУ што ќе купат или ќе изнајмат имот од повеќе од 250.000 евра.
Чекорот е дел од напорот на земјата да ја оживее индустријата на недвижнини и да ја поттикне слабата економија.
Централната банка на Кипар објави дека локалните и странските осигурителни компании ќе имаат загуба од 27,5 проценти за депозитите од над 100.000 евра како дел од данокот на банкарските депозити на островот.
Овие компании претходно биле исклучени од планот.
Македонска делегација предводена од премиерот Никола Груевски е во официјална посета на Бразил, Аргентина и Мексико.
Целта на турата е да се промовира балканската земја како атрактивна дестинација за инвестиции и да се зацврстат деловните и политичките врски.
„Турк телеком“ даде обврзувачка понуда за купувањето на бугарскиотвтор најголем оператор „Космо Бугарија мобајл“ („Глобул“) и „Германос телеком Бугарија“.
Моментално, двете компании се во сопственост на грчкото ОТЕ.
Понудата на „Турк телеком“ е дел од нејзината стратегија за регионална експанзија.
„Ексон мобајл“ со седиште во САД е заинтересиран за инвестирање во Хрватска, рече министерот за економија Иван Врдолјак во текот на официјалната посета на САД.
Компанијата е заинтересирана да земе дел од тендерот за истражување на нафта и гас во Јадранското Море.
Можната инвестиција во овој проект се проценува на 400 милиони долари, додаде министерот.
Грчката„Пиреус банк“ склучи договор за продавање на својатароманска единица „АТЕбанк“ за 10,3 милиони евра.
93,3 отсто, што се во сопственост на вториот најголем грчки заемодавач, ќе купи бизнисменот во сферата на градежништвото, Доринел Умбрареску.
Грција била најголемиот странски директен инвеститор во бугарскатаекономија во првите два месеци на 2013 година, во согласност со официјалните податоци од Софија.
Во текот на разгледуваниот период, грчките претпријатија инвестирале 9,4 милиони евра во соседната земја.
Албанија, Грција и Италија формираа трилатерална комисија за соработка чија задача е да ја надгледува нивната поддршка на проектот „Трансјадрански гасовод“, соопшти министерството за енергетика во Атина.
Гасоводот ќе транспортира азербејџански природен гас преку Грција и Албанија, преку Јадранското Море до Италија и до останатиот дел од Европа.
(Разни извори - 17.04.2013 - 24.04.2013)
