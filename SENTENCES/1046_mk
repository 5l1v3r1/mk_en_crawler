11/07/2007
Околу 55.000 обожаватели од Црна Гора, Албанија, Босна и Херцетовина и Италија присуствуваа на концертот на „Ролинг стонс“ во понеделникот (9-ти јули) на плажата Јаз, во близина на Будва. 
Концертот, дел од Биг бенг турнејата, траеше два часа. 
На концертот присуствуваа хрватскиот претседател Стипе Месиќ, српскиот претседател Борис Тадиќ и бугарскиот претседател Георги Парванов.
***
Бугаријa беше прва во атлетското финале за жени, на 62-риот регионален атлетски натпревар Балканијада, што се одржа во Софија минатата недела. 
Бугарскиот тим го освои првото место со вкупно 152 поени, по што следеше Грција со 139 и Турција со 122 поени. 
Од вкупно 11 златни медали за Бугарија, Тезџан Наимова и Теодора Коларова освоија по три.
***
Првиот натревар Црноморски спортски игри заврши во Трабзон, Tурција во саботата (7-ми јули). 
Атлетичари од 11 земји се натпреваруваа во стрелаштво, кошарка, гимнастика, фудбал, пливање, тај квон до, атлетика, одбојка и борење.
***
Џејми Муреј од Велика Британија и српската тенисерка Јелена Јанковиќ победија во мешани двојки на Вимболдон во неделата (8-ми јули), поразувајќи го Јонас Бјоркман од Шведска и Алиша Молик од Австралија со 6:4, 3:6, 6:1. 
Јанковиќ моментно е трета на светската ранг-листа, по поразот од Марион Бартоли во четвртиот круг од женските поединечни натпревари на Вимблдон.
***
Седумнаесеттото издание на традиционалниот собир Каракачани, се одржа во локалитетот Карандила во близина на Сливен, Бугаријa во неделата (8-ми јули). 
Истиот привлече скоро 1.000 претставници од етничното малцинство Каракачани од Бугарија и Грција.
***
Уметничката колонија „Балкански дух“ се одржа во Охрид, Maкедонијa од 22-ри јуни до 6-ти јули. 
Вкупно 15 уметници од Албанија, Австрија, Бугарија, Германија, Грција, Македонија, Црна Гора, Србија и Турција, учествуваа на работилницата, која ја организираше Фондацијата за стратешко истражување и културното здружение Икон.
***
Црногорскиот олимписки комитет официјално беше примен во саботата (7-ми јули) во Меѓународниот олимписки комитет (МОК). 
Црногорската кандидатура за членство беше официјално одобрена на 119-тата седница на генералното собрание на МОК во Гватемала, откако Црна Гора прогласи независност минатата година.
(Разни извори – 04/07/07-11/07/07)
