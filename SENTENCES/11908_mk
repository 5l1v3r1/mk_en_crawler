16/02/2005
САРАЕВО, Босна и Херцеговина (БиХ) -- Високиот претставник Педи Ешдаун во вторникот (15-ти февруари) го критикуваше нацрт-законот за зголемување на бенефициите за членовите на Парламентот на БиХ. 
Дебатата околу оваа мерка се очекува да започне в среда. 
Тој беше особено критичен во врска со планот за зголемување на просечните месечни пензии -- кои моментно изнесуваат 100 евра -- на скоро 1.300 евра.
Исто така во вторникот, министерот за одбрана на БиХ, Никола Радовановиќ, потврди дека обвинетите за воени злосторства Ратко Младиќ и Винко Пандуревиќ примиле плати од Армијата на Република Српска (РС) во 2002 година. 
Тој додаде дека поради овие плати шестмина припадници на Армијата на РС се соочуваат со кривични обвиненија кои се однесуваат на заштитата на наводните воени злосторници. 
(Независне новине, Дневни аваз - 16/02/05; Извори на ОХР, НТВ Хајат, Б92 - 15/02/05)
