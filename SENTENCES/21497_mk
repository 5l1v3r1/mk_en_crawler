29/10/2008
ХАГ, Холандија -- Поранешниот водач на босанските Срби Радован Караџиќ во вторникот (28-ми октомври) одби да одговори на неговото ново обвинение за време на статусната конференција во Хашкиот трибунал за воени злосторства. 
Судијата Јан Бономи му даде уште две недели. 
За време на неговото кусо појавување пред судот, Караџиќ рече дека постапката се одвива премногу брзо. 
„Не сум подготвен за оваа расправа“, рече Караџиќ, објаснувајќи дека го добил српскиот превод на изменетото обвинение дури во понеделникот. 
Тој, исто така, се пожали дека сé уште нема тим правни советници. 
Обвинителите го променија обвинението против Караџиќ во септември, во обид, како што велат, да го направат судењето поефикасно. 
Следната предпроцесна конференција е закажана за 20-ти јануари. 
(Бета, Ројтерс, Блиц, РТРС, Макфакс, ДПА, АФП - 28/10/08)
