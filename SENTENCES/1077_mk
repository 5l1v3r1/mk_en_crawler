07/12/2007
Министрите за транспорт од Aлбанија, Босна и Херцеговина, Хрватска, Македонија, Црна Гора, Србијa и Косовo се состанаа во вторникот (4-ти декември) во Тирана. 
Тие го потпишаа дополнението на Меморандумот за разбирање од 2004 година, кој повикува на воспоставување зона за железнички транспорт во регионот.
***
Италијанското претпријатие за електростопанство Енел и германското Е.ОН се согласија да ја вклучат романската државна Термоелектрика во гринфилд проектот за изградба на термоцентралата од една милијарда евра во градот Браила. 
Одделот се очекува да биде пуштен во употреба во 2012 година.
***
Банкарскиот сектор во Југоисточна Европа брзо се развива како резултат на обемниот економски раст, според ноемвриската студија на грчката Национална банка. 
Секторот е можно да постигне просечен раст од над 6 отсто во 2007 година, објави истиот.
***
Хрватското претпријатие за земјоделство Врана има намера да ја изгради првата фабрика за био-гас од биомаса. 
Групата ќе одвои 3,5 милиони евра за проектот, кој се очекува да заврши во јуни 2008 година. 
Годишното производство од новиот објект ќе изнесува 8,5 киловати електрична енергија.
***
Централната банка на Босна и Херцеговинa (ЦББХ) во понеделникот (3-ти декември) објави дека го зголемува условот на задолжителните резерви за комерцијалните банки од сегашните 15 на 18 отсто, почнувајќи од 1-ви јануаро. 
Гувернерот на ЦББН, Кемал Козариќ, објасни дека потегот има за цел спречување на растот на кредитите.
***
Бизнис делегација од 22 претставници на грчки индустриски претпријатија, пристигна во вторникот (4-ти декември) во Приштина, за да ги разгледа трговските, бизнис и инвестиционите можности во Косовo. 
Посетата ја организираше Стопанската и индустриска комора на Солун и Федерацијата на индустриите во северна Грција.
***
Хајнекен во средата (5-ти декември) објави дека ја купи пиварницата Родиќ, српска пиварница отворена во 2003 година. 
Овој бизнис се смета за трет најсилен на српскиот пазар, со очекуван раст од 3 до 5 отсто, според проекциите на Хајнекен.
(Разни извори – 30/11/07-07/12/07)
