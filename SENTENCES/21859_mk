23/10/2008
ПРИШТИНА, Косово -- Претседателот Фатмир Сејдиу во средата (22-ри октомври) ја отфрли можноста за евентуални понатамошни разговори со Србија за прашањата поврзани со статусот на Косово, велејќи дека Приштина ќе разговара само за регионални прашања.
Тој одговараше на новата иницијатива на ОН за започнување разговори помеѓу Приштина и Белград за шест точки во врска со процесот на реструктуирање на УНМИК.
Генералниот секретар на ОН, Бан Ки-Мун, ги наведе овие точки во писмото до српскиот претседател Борис Тадиќ во јуни.
Тие се поврзани со судството, полицијата, царината, транспортот и инфраструктурата, како и со заштитата на српското културно наследство во Косово.
Претставникот на ОН Ендру Ладли веќе го заврши својот прв круг состаноци во Приштина и Белград.
(Зери, Коха Диторе, Лајм, Експрес, ХИНА - 23/10/08)
