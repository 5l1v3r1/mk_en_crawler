13/07/2011
Министрите за финансии на еврозоната ангажираа работна група да изнајде начини за финансирање на новата повеќегодишна програма за спасување на Грција, за намалување на трошоците за сервисирање на нејзиниот долг од 340 милијарди евра и за подобрување на нејзината одржливост.
Во обраќањето по разговорите во Брисел во понеделникот (11.
јули), Жан-Клод Јункер, претседателот на еврогрупата, рече дека и приватниот сектор со сигурност ќе се придружи во остварувањето на новиот план за спасување.
Романија стави на располагање за тргување 9,84 отсто од уделот, или 5,5 милијарди акции, на нафтената група „Петром“ на букурешката берза во понеделникот (11.
јули), со надеж дека ќе заработи дури 610 милиони евра од продажбата.
Понудата ќе важи до 22.
јули, а планирани се и промотивни тури во поголемите европски градови.
Хрватска би можела да забележи економски раст од 1,5 отсто кон крајот на 2011 година по две години во кои имаше негативни резултати, рече премиерот Јадранка Косор, во интервју со Ројтерс во саботата (9.
јули).
Според Косор, промената главно ќе се должи на успешната туристичка сезона.
Албанската Влада донесе одлука да ги укине царинските давачки за облека и за материјали што се користат во локалната текстилна индустрија увезени од земјите-членки на ЕУ.
Тековно, има 10 отсто давачки за ваквите производи.
Мерката што треба да ја одобри парламентот, се очекува да доведе до намалување на цените на облеката на внатрешниот пазар.
Испитување на „Тхера груп“ откри дека Романците што бараат работа во странство, претпочитаат да се вработат во области како што се земјоделството, градежништвото и угостителството.
Според резултатите, кандидатите на возраст од 18 до 25 години би ја напуштиле земјата за плата од 800 до 1.000 евра месечно.
Останатите, постарите од 25 години, имаат поголеми очекувања - од 1.000 до 1.500 евра.
Повеќето кандидати што бараат работа во странство се на возраст од 25 до 40 години и немаат универзитетско образование.
Турскиот конгломерат „Сузер груп“ објави во петокот (8.
јули) дека купил мнозинско учество во хрватската „Банка Брод“.
Цената на зделката не беше откриена официјално, но хрватските медиуми известија претходно дека „Сузер“ платил 9,5 милиони евра за малата хрватска банка.
Понатаму, според извештајот, изгледа турската компанија се согласила да инвестира 20 милиони евра во нејзиниот развој.
(Разни извори - 06.07.2011-13.07.2011)
