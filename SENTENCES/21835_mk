23/10/2008
БУКУРЕШТ, Романија -- Нерешените конфликти во областа на Црното Море се невралгична точка на регионот и може да се разгорат во секој момент, предупреди романскиот претседател Трајан Башеску во средата (22-ри октомври), во говорот на конференцијата за безбедност во црноморското одморалиште Констанца.
„Нашите најголеми стравови во поглед на регионалната безбедност се потврдија ова лето.
Штитот на демократијата не беше доволен да ја заштити една од земјите во регионот, Грузија, од отцепување“, рече Башеску.
Тој истакна дека лекцијата од Грузија е дека државниот територијален интегритет и неповредливоста на границите мора да останат главна компонента на меѓународното право.
Тој инсистираше на тоа дека областа на Црното Море мора да има посилно присуство на НАТО и ЕУ за да ја одржи стабилноста.
(Медиафакс, Зиаре, Nine O'Clock - 22/10/08)
