26/11/2004
САРАЕВО, Босна и Херцеговина (БиХ) -- Високиот претставник Педи Ешдаун во четвртокот (25-ти ноември) изјави дека Босна и Херцеговина постигна значителен напредок во деветте години откако со Дејтонскиот договор беше ставен крај на конфликтот во земјата.
Во отвореното писмо до сите граѓани по повод Денот на државноста, Ешдаун истакна дека некои важни настани оваа година покажаа оти БиХ се наоѓа на патот на стабилноста и развојот.
Тој ја наведе работата што е во тек од страна на државните судови, успешните локални избори во октомври, како и повторното отворање на историскиот мост во Мостар.
Тој истакна дека и понатаму остануваат две главни цели:
влезот во програмата на НАТО Партнерство за мир и започнувањето на разговорите за Процесот на стабилизација и асоцијација со ЕУ.
(Фена, Pincom.info- 25/11/04)
