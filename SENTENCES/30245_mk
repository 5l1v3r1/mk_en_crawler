20/12/2010
БЕЛГРАД, Србија -- Шефот на националниот совет за соработка со Хашкиот трибунал за воени злосторства, Расим Љајиќ, во понеделник (20-ти декемвир) патува за Стразбур, на разговори со претставниците на Советот на Европа (СоЕ), во врска со извештајот на известувачот Дик Марти за нелегалниот шверц на човечки органи во Косово. 
Љајиќ ќе се состане со заменик генералниот секретар на Советот на Европа, Мод де Бер-Букичо, и комесарот за човекови права, Томас Хамарберг. 
Комитетот за правни прашања на Парламентарното собрание на Советот на Европа во четвртокот усвои предлог-резолуција, по извештајот на Марти, повикувајќи на истрага во врска со наводите за шверц со човечки органи во Косово. 
(Taнјуг, Блиц, Б92 - 19/12/10)
