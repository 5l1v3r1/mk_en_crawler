17/02/2010
БРИСЕЛ, Белгија -- Министрите за финансии и економија на ЕУ во вторникот (16-ти февруари) го одобрија грчкиот план за решавање на нејзината криза со јавните финансии во текот на следните три години.
Програмата предвидува мерки за намалување на огромниот буџетски дефицит на државата за 4 отсто оваа година, а ќе следат и нови мерки.
Комесарот за монетарни прашања на ЕУ, Оли Рен, на состанокот на министрите во Брисел, рече дека Атина има рок од неколку дена да ги објасни сложените финансиски дејства што ги користела за да го прикрие својот долг, и рок од еден месец да докаже дека нејзините драстични буџетски рестрикции се доволни за да ги смират светските пазари.
Министерот за финансии, Јоргос Папаконстантину, рече дека Атина веќе постигнала значителен напредок.
Во понеделникот планот беше одобрен од министрите за финансии на еврозоната, кои побараа од Грција да воведе порестриктивни мерки следниот месец, ако оние што се веќе планирани се покажат како недоволни.
(AНА-МПА, Блумберг, ББС - 16/02/10)
