18/06/2006
БРИСЕЛ, Белгија -- Декларацијата на Советот на ЕУ, усвоена на крајот од дводневниот самит на ЕУ во Брисел во петокот (16-ти јуни), ги потврди европските изгледи за земјите од Западен Балкан, како и дека напредокот на секоја земја ќе зависи од индивидуалните резултати. 
Документот повторно ја истакна како основна целосната соработка со Трибуналот на ОН за воени злосторства, како и одржувањето на добрососедските односи.
Водачите на ЕУ истакнаа дека мирната и просперитетна Србија, целосно интегрирана во европското семејство е клучна за регионалната стабилност, како и дека Брисел е подготвен да ги продолжи разговорите за Договорот за стабилизација и асоцијација со Белград веднаш штом владата ќе ги исполни обврските кон Трибуналот на ОН за воени злосторства. 
Советот на ЕУ, исто така, ги повика Србија и Црна Гора да продолжат со конструктивниот и директен дијалот во врска со идните односи помеѓу двете земји.
Што се однесува на Косово, Унијата повика на целосно спроведување на меѓународно дефинираните стандарди. 
За Босна и Херцеговина ЕУ ги наведе полициските и уставните реформи како приоритети. 
Во врска со Македонија, декларацијата на ЕУ ја потврдува важноста на одржувањето на фер, слободни и демократски избори на 5-ти јули, додека од Албанија се бара да продолжи со својата реформска агенда. 
(Данас, Вечерњи лист - 17/06/06; веб-страница на ЕУ - 16/06/06)
