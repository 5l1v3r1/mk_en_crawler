30/03/2006
БАЊА ЛУКА, Босна и Херцеговина (БиХ) -- Следната рунда разговори за Спогодбата за стабилизација и асоцијација помеѓу БиХ и ЕУ ќе се одржи на 12-ти мај, објави главниот преговарач на БиХ со Унијата, Игор Давидовиќ, во средата (29-ти март) во Бања Лука. 
На состанокот со новиот претседател на парламентот на РС, Игор Радојчиќ, Давидовиќ рече дека следниот круг ќе се фокусира на прашањата поврзани со либерализацијата на трговијата и земјоделството, кои тој ги опиша како најкомплицирани аспекти од преговорите.
Во другите вести, австрискиот министер за одбрана, Гинтер Платер, во средата го посети Сараево и рече дека разговорите за намалување на војниците на ЕУФОР во БиХ мора да започнат по општите избори во октомври. 
Австрија е актуелниот претседавач со ЕУ.
Чешкиот министер за внатрешни работи, Франтишек Бублан, во средата, исто така, го посети Сараево. 
Неговиот состанок се фокусираше на зајакнувањето на билатералните врски и подготвувањето на нацрт-договорот за реадмисија. 
(Фена, веб-страница на Министерскиот совет на БиХ - 29/03/06)
