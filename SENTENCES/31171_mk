03/12/2010
AТИНА, Грција -- Студентите во четвртокот (2-ри декември) се судрија со полицијата пред зградата на парламентот, за време на последниот протест против владините мерки на штедење. 
Околу 1.500 луѓе се приклучија на митингот. 
Четворица студенти беа повредени, а пет беа уапсени за време на краткотрајниот судир, при кој полицијата употреби солзавец. 
Други студентски протести се закажани за понеделник, по повод одбележувањето на две години од денот кога еден тинејџер беше убиен од атински полицаец. 
Инцидентот предизвика големи протести и немири низ целата земја (AП, Прес ТВ, МИА - 02/12/10)
