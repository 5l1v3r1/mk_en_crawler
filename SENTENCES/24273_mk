14/07/2009
БЕЛГРАД, Србија -- Шефот за надворешна политика на ЕУ, Хавиер Солана, во понеделникот (13-ти јули) го посети Белград и инсистираше на тоа дека нема да бидат поставувани нови услови на патот на Србија кон ЕУ.
Скептиците долго време веруваат дека во еден момент, Србија ќе биде принудена да ја признае независноста на Косово за да стане членка на ЕУ.
По состаноците со српските водачи, Солана истакна дека продлабочувањето на врските на ЕУ со Србија „претставува основна цел“.
Тој, исто така, рече дека ЕУ многу скоро, официјално ќе ги објави добрите вести за укинувањето на визите за Србите.
Во другите вести, Романија во понеделникот објави дека ЕУ ќе ги обнови субвенциите во висина од 171 милион евра за земјоделството, замрзнати минатата година.
Парите, дел од програмата на ЕУ САПАРД, беа блокирани поради доказите за нерегуларности во управувањето и распределбата.
(Бета, Танјуг, РТС, Б92, Медиафакс, Ројтерс, АФП, БТА - 13/07/09)
