21/11/2010
САРАЕВО, Босна и Херцеговина (БиХ) -- Високиот претставник Валентин Инзко во саботата (20-ти ноември) рече дека спроведувањето на економските, социјалните и уставните реформи кои ги бара ЕУ, директно ќе ги решат и економските и институционалните предизвици со кои се соочува БиХ.
Во изјавата по 15-годишнината од Дејтонскиот мировен договор во неделата, Инзко потсети дека граѓаните на БиХ веќе јасно посочија што сакаат -- „држава која функционира, зајакнување на функционалноста, држава водена од владеењето на правото, држава која им овозможува на своите граѓани да живеат достоинствено“.
Според него, ова може да се постигне ако партиите „формираат влади без одложување и почнат да го работат она за што се избрани“.
(ОХР, Радио Слободна Европа - 20/11/10)
