15/05/2006
ВИЕНА, Австрија -- Австриското претседателство на ЕУ планира да отвори преговори со Турција за две поглавја од акито - Образование и култура и Наука и истражување - до јуни, изјави австрискиот премиер Волфганг Шисел во петокот (12-ти мај). 
Тој го изјави ова за време на состанокот со својот турски колега, Реџеп Тајип Ердоган, на маргините од самитот на ЕУ-Латинска Америка-Карибите. 
Шисел рече дека Австрија сака разговорите за овие две поглавја да започнат пред да истече нејзиниот мандат на претседавач на ЕУ следниот месец. 
(AФП - 14/05/06; Turks.US, НТВ - 13/05/06)
