24/01/2008
БРИСЕЛ, Белгија -- Maкедонија постигна напредок, но треба да продолжи со енергични реформи, рече во средата (23-ти јануари) генералниот секретар на НАТО, Јап де Хоп Шефер, по состанокот со македонскиот премиер Никола Груевски во Брисел.
Воспоставувањето подобри односи помеѓу владејачките и опозициските политички партии е од особена важност, истакна Де Хоп Шефер.
Груевски рече дека приемот на Македонија во НАТО во голема мера зависи од исходот на нејзиниот долготраен спор околу името со Грција.
Груевски, исто така, се состана со комесарот за проширување на ЕУ, Оли Рен, кој рече дека Македонија ќе добие датум за отпочнување разговори за пристап со ЕУ откако ќе покаже напредок во одреден број „проблематични области“.
Тоа се судството, полицијата, државната администрација и владеењето на правото, како што се истакнува во извештаите на Европската комисија за напредокот на Македонија, рече Рен.
(Утрински весник, Вечер - 24/01/08;
Maкфакс, Ројтерс, А1, АП - 23/01/08;
AФП - 22/01/08)
