03/09/2010
ПРИШТИНА, Косово -- Британскиот амбасадор во Косово, Енди Спаркс, беше назначен за заменик-шеф на ЕУЛЕКС, според соопштението од четвртокот (2-ри септември). 
Дипломатот, познат по својата силна поддршка на ЕУЛЕКС во борбата против корупцијата и организираниот криминал, ќе го замени Рој Рив на позицијата број два. 
Шефот на мисијата, Ив де Кермабон, вели дека Спаркс го има искуството потребно за голема операција на владеење на законот во сложено опкружување, истакнувајќи дека е амбасадор во Косово од април 2008 година. 
Тој ќе служи една година, почнувајќи од средината на октомври. 
(Eкспрес, Косова Сот, Лајм, Зери - 03/09/10)
