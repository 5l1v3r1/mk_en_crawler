04/09/2009
TИРАНА, Албанија -- Новоназначениот министер за надворешни работи Илир Мета во четвртокот (3-ти септември) рече дека лобирањето за меѓународно признавање на Косово ќе биде приоритет на новата влада. 
Тој додаде дека Албанија и Косово, исто така, ќе работат на интензивирање на политичките, економските, трговските и културните врски за време на четиригодишниот мандат. 
Водачот на Социјалистичкото движење за интеграција (СМИ), исто така, го бранеше сојузот со десничарската Демократска партија (ДП), која победи на јунските избори, тврдејќи дека СМИ не го изневери електоратот и левицата, со оглед на тоа што неговата партија не можеше да постигне договор со главната опозициска Социјалистичка партија (СП).
Во меѓувреме, водачот на СП Еди Рама во четвртокот го искажа своето размислување за коалицијата ДП-СМИ, нарекувајќи ја „изборна маскарада која скапо ќе ја чини Албанија“. 
Тој најави бојкот на работата на парламентот поради, како што ги опиша, владините манипулации со изборниот процес. 
(Радио Дукаѓини, Телеграфи, Топ ченал, Шекули, Кохавижн - 03/09/09)
