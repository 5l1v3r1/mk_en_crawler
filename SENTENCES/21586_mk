28/11/2008
СОФИЈА, Бугарија -- Опозицијата во четвртокот (27-ми ноември) објави дека се откажува од плановите за иницирање гласање за недоверба на владата откако три големи опозициски партии -- Сојузот на демократските сили (УДФ), Демократите за силна Бугарија (ДСБ) и Бугарската нова демократија -- одбија да ја поддржат иницијативата на двајцата независни пратеници во парламентот, Јани Јанев и Димитар Абаџиев.
Тие повикаа на покренување иницијатива откако Европската комисија одби да им ги врати акредитациите на двете агенции за исплата кои порано управуваа со средствата од програмите ФАРЕ, со што ја лиши Бугарија од стотици милиони евра од програмата.
УДФ и ДСБ инсистираат на тоа дека иницијативата за недоверба би била несоодветна за време на тековната буџетска процедура.
Во другите вести од четвртокот, Холандија објави дека нема го отвори својот пазар на труд за Романците и Бугарите следната година, поради сé поголемите стравувања од невработеност помеѓу своите граѓани.
„Тоа не значи дека нема да им дозволиме [на Бугарите и Романците]до 2010 или 2011 година, кога економијата ќе започне да цвета повторно и кога ќе ни требаат луѓе“, рече портпаролката на Министерството за социјални работи и вработување, Беа Верстеег.
(Dnes.bg, Нетинфо, БНТ, АФП, Реалитатеа, Евениментул зилеи, Hotnews.ro - 27/11/08)
