20/02/2006
НИКОЗИЈА, Кипар -- Кипар ја заостри својата позиција во неделата (19-ти февруари) во врска со кандидатурата на Турција за членство во ЕУ, предупредувајќи ја дека може да стави вето на пристапувањето на Анкара во ЕУ. 
Кипарскиот претседател Тасос Пападопулос во едно интервју изјави дека ветото е едно од опциите на владата, како и дека истото би можело да се искористи како последно средство ако Турција не ги отвори своите пристаништа и аеродроми за кипарските бродови и авиони. 
Тоа беше една од обврските на Анкара кога ги започна разговорите за пристапување со ЕУ во октомври. 
Пападопулос следната недела ќе се состане со генералниот секретар на ОН, Кофи Анан, на разговори околу процесот на повторно обединување на Кипар, кој е блокиран со месеци. 
(Катимерини, НТВ - 20/02/06; Ројтерс - 19/02/06)
