21/08/2005
АТИНА, Грција -- Истражителите во петокот (19-ти август) објавија дека ја пронашле и втората црна кутија од кипарскиот авион кој се урна во близина на Атина пред една недела, при што загина 121 лице. 
Истата ќе биде испратена во Париз за експертска анализа, со надеж дека ќе се одреди што се случило во авионот Боинг 737 во текот на неговите последни минути. 
Судските вештаци, исто така, ја отфрлија можноста од настанато труење со јаглероден моноксид кај жртвите, врз основа на направените тестови. 
Некои претходно посочуваа можен проблем со системот за разладување или електричен проблем, кои ги зголемиле нивоата на јаглероден моноксид во кабината. 
Тестовите за другите гасови, отрови, дрога и алкохол се во тек. 
(Катимерини - 20/08/05; AНA, MПA - 19/08/05)
