26/02/2006
БЕЛГРАД, Србија и Црна Гора -- Според извештаите на локалните медиуми во неделата (26-ти февруари) ЕУ го одреди 5-ти април како краен рок за Белград да го реши случајот на генералот на босанските Срби во бегство, Ратко Младиќ.
Тоа е датумот кога треба да започне следниот политички круг на разговорите за стабилизација и асоцијација со Србија и Црна Гора.
Според извештаите, состанокот во понеделникот на министрите за надворешни работи на ЕУ, најверојатно, ќе резултира со барање за преземање на акција дотогаш.
Во петокот српскиот премиер Воислав Коштуница повторно рече дека неговата влада прави сé што е во нејзина моќ за да го изведе Младиќ пред лицето на правдата.
Во другите вести, Меѓународниот суд на правдата в понеделник треба да го започне расправата за случајот што го покрена Босна и Херцеговина (БиХ) против Србија во 1993 година.
БиХ го обвинува Белград за регругирање, опремување и помагање на силите на босанските Срби што извршија воени злосторства и геноцид за време на конфликтот во периодот 1992-1995 година.
Во меѓувреме, во Сараево во тек е префрлањето на првиот случај од Трибуналот на ОН за воени злосторства во една балканска земја.
Радован Станковиќ ќе биде суден за затворање и силување на муслимански жени во Фоча во 1992 година.
(Бета, Б92, АФП - 26/02/06;
Политика - 25/02/06;
AП - 24/02/06)
