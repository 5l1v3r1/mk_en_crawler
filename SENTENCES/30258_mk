20/12/2010
НИКОЗИЈА, Кипар -- Водачот на кипарските Турци, Дервиш Ероглу, имаше успешна операција на срцето во Анкара, објави во понеделникот (20-ти декември) Тевфик Али Кучукбаш, шефот на болницата Гувен, каде што операцијата беше изведена.
Во неделата Осман Ертуг, портпаролот на Ероглу, рече дека операцијата нема да влијае на разговорите за повторно обединување на островот, иако состанокот закажан за вторник беше откажан.
Ероглу имал делумно блокирана артерија, и лекарите ја препорачаа операцијата како превентива.
(Новинска агенција Анадолу, Ворлд булетин - 20/12/10;
AП, Сајпрус мејл - 19/12/10)
