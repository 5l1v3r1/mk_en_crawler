22/04/2005
САРАЕВО, Босна и Херцеговина (БиХ) -- Домот на претставниците на БиХ повторно ја одложи дебатата за избор на новиот хрватски член на Претседателството на БиХ. 
Процесот се очекува да започне в четврток (21-ви април). 
Ова место остана испразнето на крајот од март, кога високиот претставник Педи Ешдаун го отпушти Драган Човиќ, откако тој беше обвинет за корупција во врска со претходната своја функција во владата. 
Претседателот на Парламентот, Шефик Џаферовиќ, рече дека дебатата е одложена поради тоа што ниту една партија, вклучувајќи ја и главната хрватска партија, ХДЗ, не номинираше никого за оваа функција. 
Тој додаде дека претседателството на Долниот дом на партиите им дава уште две недели за да го решат ова прашање. 
(ФЕНА, ПБС - 21/04/05)
