19/05/2005
СКОПЈЕ, Македонија -- Специјалниот претставник на ОН задолжен за спорот околу името помеѓу Грција и Македонија, американскиот амбасадор Метју Нимиц, се очекува в четврток (19-ти мај) да оствари разговори во Скопје.
Нимиц рече дека целта на неговата посета е „размена на мислење со властите, како и да се види ако може да се постигне каков било напредок“.
Тој ќе се состане со македонскиот претседател Бранко Црвенковски, со премиерот Владо Бучковски, како и со министерката за надворешни работи Илинка Митева.
Во другите вести, македонскиот Парламент во средата едногласно ја одобри иницијативата на владата за измени на македонскиот Устав, во врска со напорите на земјата за доближување до членството во ЕУ.
Законодавниот дом одлучи дека владата треба да ги образложи и презентира нацрт-амандманите на Уставот во рок од 60 дена.
Според министерката за правда Мери Младеновска-Ѓорѓиевска, измените имаат за цел реструктуирање на судството, во согласност со стандардите на ЕУ.
(веб-страница на македонската влада, Макфакс - 19/05/05;
A1 TВ, Телевизија Телма - 18/05/05)
