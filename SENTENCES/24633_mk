08/01/2009
AТИНА, Грција -- Премиерот Костас Караманлис во средата (7-ми јануари) ги објави промените во својата влада, во обид да ја врати довербата на јавноста поради сé поголемите критики упатени на адреса на неговата економска и социјална политика.
И покрај повиците за смена на министерот за внатрешни работи, Прокопис Павлопулос, по долготрајните немири минатиот месец, Павлопулос останува на позицијата.
Исто така, својата работа ја задржува и министерката за надворешни работи, Дора Бакојани, министерот за одбрана, Евангелос Маимаракис, министерот за здравство, Димитрис Аврамопулос, министерот за поморска трговија, Анастасис Папалигурас, и министерката за вработување, Фали Пали-Петралија.
Но, министерот за национална економија и финансии, Јоргос Алогоскуфис, ќе го отвори патот за својот заменик, Јанис Папатанасиу.
Поранешниот министер за транспорт и комуникации, Костис Хацидакис, ќе го преземе Министерството за развој.
Поранешниот министер за туризам, Арис Спилиотополус, ќе биде задолжен за образованието, додека поранешниот министер за образование, Еврипидес Стилианидис, ќе го предвори Министерството за транспорт и комуникации.
Пратеникот Никос Дендиас ќе го предводи Министерството за правда и неговиот претходник, Сотирис Хацигакис, ќе биде министер за земјоделство.
Набљудувачите очекуваат владата да поднесе свечена заклетва в четврток.
(Нафтемборики, Катимерини, АНА-МПА, МИА - 07/01/09)
