06/01/2010
Српската тенисерка Ана Ивановиќ во понеделникот (4-ти јануари) се квалификуваше за вториот круг од Меѓународниот тениски турнир во Бризбен, откако ја победи Австралијката, родена во Србија, Јелена Докиќ, со 7:5, 1:6, 6:3.
Ивановиќ, претходно број 1 во светот, не играше откако испадна од првиот круг во Токио во септември.
Таа минатата година не победи на ниту еден турнир.
Филмот „Морам да спијам, ангелу мој“, во режија на Дејан Аќимовиќ, стана првиот хрватски филм прилагоден за лицата со оштетен слух.
Адаптираната верзија беше прикажана на 22-ри декември во Загреб.
Филмот е копродукција на Хрватска и Босна и Херцеговинa.
Мјузиклот „Мама миа“, со песни на шведската група АББА, ќе биде изведен за првпат во Белград во јуни и јули 2010 година.
Планирани се вкупно 14 настапи.
Хрватската сопранистка Марија Кухар Соса ја освои наградата за најдобар млад музичар на годината, објавија на 29-ти декември Загребската филхармонија и Хрватската поштенска банка.
Жирито ја прогласи за успешна оперска пејачка и одличен концертен изведувач.
Првото издание на Месецот на романската фотографија, беше отворено во Орадеа во понеделникот (4-ти јануари).
Настанот, во организација на романското Здружение на фотографски уметници, ќе се одржува секоја година и ќе биде поврзан со Деновите на романската фотографска уметност на 11-ти јануари.
На тој ден во 1812 година е роден познатиот романски фотограф-сликар и првиот фотограф во светот на воени вести, Карол Поп де Жатмари.
Tурскиот претседател Абдула Ѓул на 29-ти декември ги додели претседателските награди за култура и уметност во Анкара.
Угур Дерман ја освои наградата за традиционални уметности, режисерот Нури Билге Чејлан беше одликуван за својата работа во областа на филмската уметност, а музејот „Сакип Сабанчи“ беше награден како културен и уметнички институт.
(Разни извори – 30/12/09-06/01/10)
