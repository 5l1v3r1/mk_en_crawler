05/10/2009
ЊУЈОРК, САД -- Грција се рангираше највисоко меѓу балкански земји во Извештајот за човечкиот развој 2009 од Програмата за развој на ОН (УНДП), објавен во неделата (4-ти октомври).
Земјата постигна индекс од 0.942 и се рангираше на 25-тото место на листата, која рангира 182 земји врз основа на различни критериуми како што се должината на животот, писменоста, посетувањето настава во училиштата и БДП по глава на жител.
Бугарија е 61-ва со стапка од 0.840.
Романија е две места подолу, на 63-тото место, по што следат Црна Гора и Србија на 65-тото, односно 67-мото место.
Албанија е 70-та, а Македонија 72-ра, Босна и Херцеговина е 76-та, додека Турција е 79-та.
Според УНДП, земјите со индекс од преку 0.900 имаат многу високо ниво на човечки развој.
Норвешка е водач, со 0,971.
(AФП, Фокус, БТА - 05/10/09;
Прес-центар на ОН - 04/10/09)
