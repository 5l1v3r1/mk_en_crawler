28/06/2006
СОФИЈА, Бугарија -- САД и Бугарија во вторникот (27-ми јуни) ги објавија плановите за модернизирање на воените капацитети во оваа балканска земја.
Во април Вашингтон и Софија потпишаа договор за заедничко користење на три бази во Бугарија.
Бугарскиот министер за одбрана, Веселин Близнаков, и американскиот амбасадор Џон Бејрли, за новинарите изјави дека модернизацијата ќе чини десетици милиони долари.
Американски експерти ќе го посетат јужниот полигон за воени авиони Безмер за да подготват планови за проектот.
Бејрли рече дека Бугарија ќе има полза од базите бидејќи тоа ќе донесе подобрување на инфраструктурата, повеќе работни места за локалното население и зголемена потрошувачка како резултат на присуството на неколку илјади американски војници.
Бугарските бизниси, исто така, ќе добијат можност да се натпреваруваат за договорите за набавки за овие бази.
(AФП - 27/06/06)
