03/11/2008
СКОПЈЕ, Македонија -- Вкупно 42 полицајци ќе бидат ставени под истрага за наводна вмешаност во корупција и проневера на околу 140.000 евра државни пари, соопшти во неделата (2-ри ноември) Министерството за внатрешни работи. 
Полицајците работеле во царинската канцеларија на границата помеѓу Македонија и Бугарија. 
Според прелиминарната истрага, тие проневериле околу 42.500 евра од државниот буџет на Македонија и скоро 100.000 евра од државното претпријатие за транспорт. 
В среда Европската комисија треба да го објави својот извештај за напредокот на земјите-аспирантки за ЕУ на Балканот, вклучително и за Македонија. 
Комесарот за проширување на ЕУ, Оли Рен, изрази разочарување од недостатокот на напредок на Македонија во клучните области, вклучително борбата против корупцијата и судските реформи. 
(Вечер, РТЦГ - 03/11/08; Mакфакс, АФП - 02/11/08)
