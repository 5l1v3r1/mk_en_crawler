14/04/2011
ПОДГОРИЦА, Црна Гора -- Заводот за статистика, МОНСТАТ, ќе објави резултати од пописот на населението, кои се однесуваат на етничката припадност, религијата и јазикот до 15-ти јули, како што беше договорено за време на состанокот во средата (13-ти април) меѓу премиерот Игор Лукшиќ и претставниците на опозициската партија Нова српска демократија, Андрија Мандиќ и Предраг Даниловиќ. 
Процесот ќе биде следен од експерти од статистичката канцеларија на ЕУ, ЕУРОСТАТ. 
Пописот започна на 1-ви април и сè уште трае. 
Некои српски опозициски партии веќе шпекулираат за резултатите, во врска со бројот на Србите што живеат во Црна Гора. 
(РТЦГ, Мина, Пчнен, Радио Слободна Европа - 13/04/11)
