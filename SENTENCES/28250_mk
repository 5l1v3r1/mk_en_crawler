17/08/2010
ТИРАНА, Албанија -- Претседателот Бамир Топи го врати во парламентот законот за враќање на имотот и компензација, тврдејќи дека треба да се доработи.
На повеќе од две страници објаснување, Топи во понеделникот (16-ти август) ги повика пратениците да го доближат законот до уставот и стандардите на човековите права.
Неговата глава цел е т.н. „право на имот“.
Според актуелниот предлог-закон, Националната агенција за враќање на имотот е надлежна да ги води случаите кои се поврзани со имотните спорови.
Топи, наместо тоа, тврди дека ваквите случаи треба да ги водат судовите.
Опозициската Социјалистичка партија ја поздрави реакцијата на Топи, додека владејачката Демократска партија, која обезбеди мнозинство за законот во јули, изрази уверување дека истиот на крајот ќе биде усвоен со помали измени.
Експертите сметаат дека Европскиот суд за човекови права во Стразбур ќе биде преплавен со жалби од Албанци ако мерката влезе во сила.
(Сот, Мапо, Газета шкиптаре - 17/08/10;
Балкан веб, ББС - 16/08/10)
