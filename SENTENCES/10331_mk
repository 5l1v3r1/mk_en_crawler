25/11/2004
СТРАЗБУР, Франција -- Европскиот парламент започна расправа за извештаите за напредокот на Бугарија и Романија во преговорите за членство со ЕУ.
Ова тело е поделено во врска неодамнешните предлози за поделба на кандидатурите за пристап на двете земји, објавија во средата (24-ти ноември) извори во медиумите.
Дебатата беше поттикната од нацрт-документите што ги презентираа двајцата известувачи -- Џефри ван Орден за Бугарија и Пјер Московичи за Романија.
Според Ван Орден, Софија напредува кон влезот во ЕУ според планираното, додека Букурешт заостанува.
Во извештајот на Московичи, пак, Романија е опишана дека се наоѓа во „кревка рамнотежа“.
Тој истакна дека ако не се решат проблемите како што е слободата на печатот, правата, корупцијата и сиромаштијата, влезот на ЕУ би можел да биде одложен за две години по закажаниот датум во 2007 година.
Според едно сценарио, Бугарија, која ги затвори преговорите со ЕУ, би можела да биде поканета да ја потпише Спогодбата за пристап во ЕУ во мај 2005 година, без оглед на ситуацијата со Романија.
(ББС, Медиапул - 24/11/04)
