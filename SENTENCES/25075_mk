30/10/2009
AНКАРА, Турција -- Министерството за здравство во четвртокот (29-ти октомври) објави дека уште две лица починале од свински грип, со што вкупната бројка сега изнесува три.
Двете најнови жртви се жени на околу триесетгодишна возраст, една од Дијарбакир, друга од Коња.
Првата жртва, која почина пред една недела, беше работник во болница.
Во северна Грција, во меѓувреме, властите во четвртокот објавија десет нови случаи на вирусот Х1Н1 меѓу ученици.
Седум се од Јаница, а останатите се од Солун и Килкис.
Сите заздравуваат во домашни услови.
(AП, Хуријет, Фокус - 29/10/09)
