31/03/2005
АНКАРА, Турција -- Уште тројца пратеници - Ибрахим Оздоган, Серпил Јилдиз и Омер Абусоглу - поднесоа оставка од владејачката Партија на правдата и развојот (АКП), според изјавите од средата (30-ти март).
Локалните медиуми објавија дека оставките се резултат на сé подлабоката поделеност помеѓу фракциите во АКП.
Сите тројца пратеници рекоа дека ќе се приклучат на парламентарната група на централнодесничарската Татковинска партија.
Со ова бројот на оставките од АКП од средината на февруари досега изнесува вкупно девет.
(НТВ - 30/03/05)
