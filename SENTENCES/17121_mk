02/07/2006
БУКУРЕШТ, Романија -- Шест лица загинаа, а девет се водат за исчезнати во округот Сучеава откако ново невреме ја зафати северна Романија во петокот (30-ти јуни). 
Локалните власти велат дека околу 22 села останаа без струја, а голем број патишта се блокирани. 
Над 400 луѓе беа евакуирани од нивните домови. 
Минатата недела во поројните дождови и поплави загинаа најмалку 12 лица во истата област.
Во соседна Бугарија, невремето предизвика прекин на електрична енергија и затворање на патиштата во десетина села во северозападниот дел од земјата, како и во јужната област Бургас на Црното Море. 
(Јурналул национал, Либертатеа - 02/07/06; Meдиафакс, АФП, Дарик - 01/07/06)
