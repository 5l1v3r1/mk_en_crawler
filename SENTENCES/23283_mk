28/05/2009
СОФИЈА, Бугарија -- Руското претпријатие за електрична енергија Интер РАО, наводно, е заинтересирано за изградба на втора нуклеарна централа во Бугарија, објави во средата (27-ми мај) Мардик Папазјан, извршен директор на бугарското државно претпријатие за електрична енергија НЕК. 
Наводно, Интер РАО разговара со РВЕ, најголемата германска енергетска фирма, за купување на 24,5 отсто од акциите во проектот. 
РВЕ беше избрана за стратешки партнер на бугарската влада и ќе добие 49 отсто од проектот. 
Државата ќе задржи 2 отсто.
Во другите вести, автобус удри во пешаци во југоисточна Бугарија во четвртокот, при што најмалку 16 лица загинаа, а 20 беа повредени. 
Полицијата вели дека возачот, наводно, изгубил контрола откако сопирачките на возилото откажале додека поминувал низ планински премин во близина на Јамбол. 
Жртвите пешачеле до врвот на планината, за да присуствуваат на традиционалниот собир и саем Ден на искачувањето. 
Петокот е прогласен за ден на жалост. 
(Дневник, Стандард, ББС - 28/05/09; Ројтерс - 27/05/09)
