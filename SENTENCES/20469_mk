12/08/2007
ЗАГРЕБ, Хрватска -- Претседателот Стипе Месиќ во саботата (11-ти август) рече дека е подготвен да сведочи пред Хашкиот трибунал во судењето на шесте мажи обвинети за етничко чистење. 
Тоа се: поранешниот бошњачки министер за надворешни работи, Јадранко Прлиќ, кој беше премиер на самопрогласената „Хрватска република Херцег-Босна“ во 1993 година, пензионираните генерали Миливој Петковиќ и Слободан Праљак, кои командуваат со вооружените сили во Херцег-Босна, поранешниот командант на воената полиција Валентин Чориќ, поранешниот министер за одбрана на т.н. 
„република“, Бруно Стојиќ, и Берислав Пушиќ, кој ја предводел комисијата за размена на затвореници. 
Тие беа обвинети во март 2004 година за учество во планот за етничко чистење, наводно осмислен делумно од страна на покојниот хрватски претседател, Фрањо Туѓман.
Месиќ за хрватското радио изјави дека ако биде повикан, ќе сведочи „бидејќи сите хрватски граѓани се обврзани на ова според уставното право за соработката со Хашкиот трибунал. 
(ХРТ, ХИНA - 11/08/07)
