08/11/2004
БЕЛГРАД, Србија и Црна Гора -- Министерот за надворешни работи на Србија и Црна Гора, Вук Драшковиќ, во неделата (7-ми ноември) на состанокот на неговото Српско движење за обнова изјави дека одбивањето на српската Влада да соработува со Трибуналот на ОН е „скандалозно“. 
Тој рече дека неговата партија ќе расправа за ова прашање со партнерите во владејачката коалиција. 
„Штитењето на четворицата или петмина команданти лојални на Слободан Милошевиќ [е] ставено над судбината на народот и државата“, рече Драшковиќ.
Во петокот, српскиот претседател Борис Тадиќ повика на апсење на сите обвинети од страна на Хашкиот трибунал, истакнувајќи дека тоа е единствено решение за тековната ситуација. 
(AФП, Б92, Taнјуг - 07/11/04; Бета - 05/11/04)
