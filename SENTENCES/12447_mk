09/02/2005
ХАГ, Холандија -- Судскиот процес против поранешниот југословенски претседател, Слободан Милошевиќ, продолжи во вторникот (8-ми февруари) по еднонеделна пауза.
Судиите го прекинаа судењето поради грипот на обвинетиот.
Исто така во вторникот, претседателот на Хашкиот трибунал, Теодор Мерон, го одби новото барање на адвокатите на Милошевиќ, назначени од страна на судот, за повлекување од случајот.
Стивен Кеј и Жилијан Хигинс велат дека не можат да го претставуваат обвинетиот поради тоа што тој одбива да соработува со нив.
Мерон рече дека тие мора да останат на своите места и да го заменат Милошевиќ, во случај тој сериозно да се разболи.
(Ројтерс - 08/02/05)
