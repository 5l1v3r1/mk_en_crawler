07/09/2009
ПРИШТИНА, Косово -- Шефот на ЕУЛЕКС Ив де Кермабон рече дека напорите на мисијата се исплатат, девет месеци откако таа ги отпочна операциите во Косово. 
„Судската компонента на ЕУЛЕКС почна да игра важна улога помагајќи му на независниот и професионален судски систем во Косово“, рече Кермабон во изјавата од неделата (6-ти септември). 
Статистичките податоци покажуваат дека персоналот на ЕУЛЕКС пресудил 467 случаи, вклучително и случаи на корупција, организиран криминал, воени злосторства, тероризам, меѓуетнички кривични дела, шверц со оружје и дрога и случаи на самоубиство. 
Косовските институции се согласија дека ЕУЛЕКС треба да „ги наследи“ сите воени злосторства и терористички случаи од УНМИК.
Од другите вести, официјален претставник на Шведска, која моментно претседава со ЕУ, рече дека контроверзниот протокол за полициска соработка помеѓу ЕУЛЕКС и Србија ќе биде потпишан наскоро, и покрај противењето на Косово. 
Ларс Вахлунд во неделата беше цитиран дека во Брисел нема желба за промена на кој било дел од протоколот, кој претставува технички договор помеѓу Србија и ЕУ во врска со пограничното прашање. 
(TВ21, ББС, КЛАН Косова, Кохавижн - 06/09/09)
