27/01/2011
ТИРАНА, Албанија -- Посредникот на ЕУ, Мирослав Лајчак, во средата (26-ти јануари) истакна дека европската иднина на Албанија зависи од волјата на нејзините водачи и нивната подготвеност да ги применат препораките на Брисел.
По состанокот со политичките водачи во Тирана, Лајчак рече дека насилните демонстрации минатата недела беа „неевропски начин за решавање на политичките прашања“.
По состанокот со Лајчак, премиерот Сали Бериша објави дека планираниот провладин митинг овој викенд е одложен.
„Иако овој митинг нема да биде насилен, претпочитам да ги послушам апелите на меѓународната заедница“, рече тој.
Претседателот Бамир Топи ги повика политичките водачи да ги решат несогласувањата преку правниот систем, а не со организирање јавни демонстрации.
Ова ќе „придонесе за намалување на притисокот, и ќе го отвори патот за независните правни институции да ги спроведат своите истраги“, рече тој.
(Шекули, Топ ченал, ВоА, Алсат, Балкан веб - 26/01/11)
