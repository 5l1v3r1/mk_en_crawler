17/08/2006
БЕЛГРАД, Србија -- Српскиот вицепремиер Ивана Дулиќ-Марковиќ во четвртокот (17-ти август) допатува во Брисел, со пакет предлози кои имаат за цел повторно отпочнување на дијалогот со ЕУ. 
Во нејзино интервју таа вели дека нејзината главна задача ќе биде да ги убеди највисоките официјални претставници на ЕУ дека Србија е посветена на реформите и заслужува европска иднина. 
Оваа година ќе биде полна со предизвици, објасни Дулиќ-Марковиќ, наведувајќи ги притоа разговорите за статусот на Косово, потребата да се уапси бегалецот Ратко Младиќ и обновувањето на преговорите за Договорот за стабилизација и асоцијација со ЕУ. 
Таа, исто така, објасни дека Белград би го ценел евентуалното отпишување на долгот на Србија од 2,3 милијарди американски долари кон Парискиот клуб на кредитори.
Во другите вести, главниот истражител на Трибуналот на ОН за воени злосторства, Патрик Лопес-Терес, неделава го посети Белград, при што се состана со официјалните претставници задолжени за спроведување на белградскиот акционен план за соработка. 
Фокусот на разговорите беше ставен на Младиќ. 
(Taнјуг, РТС - 17/08/06; Ројтерс - 16/08/06)
