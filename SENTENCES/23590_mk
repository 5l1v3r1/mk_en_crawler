29/01/2009
ТИРАНА, Албанија -- ЕУ во средата (28-ми јануари) изрази загриженост поради законот усвоен на крајот од минатата недела, со кој се отвораат досиејата на тајната полиција од времето на комунизмот во Албанија. 
Во комуникето на нејзината амбасада во Тирана, Чешка, актуелниот претседавач на ЕУ, вели дека најголема загриженост предизвикуваат процедуралните прашања. 
Покрај ова, таа вели дека ЕУ сака да се состане со албанските водачи на разговори околу ова прашање. 
Мерката за отворање на тајните досиеја, познати како „закон за лустрација“, предвидува отпуштање на сите државни службеници кои соработувале со тајната полиција за време на комунистичкиот режим во периодот 1944-1990 година. 
Истата беше усвоена со гласовите на владејачката Демократска партија. 
Опозицијата, предводена од Социјалистичката партија, го бојкотираше гласањето и го обвини премиерот Сали Бериша за обид за искористување на законот за отстранување на некои судски претставници кои работат на случаите на корупција. 
(Aлсат, ВОА, Топ ченал, Шекули, АФП - 28/01/09)
