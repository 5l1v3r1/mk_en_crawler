24/02/2011
ХАГ, Холандија -- Трибуналот на ОН за воени злосторства во средата (23-ти февруари) го осуди поранешниот највисок српски полициски генерал Властимир Ѓорѓевиќ на 27 години за воени злосторства извршени за време на конфликтот во Косово во периодот 1998-1999 година. 
Ѓорѓевиќ, поранешен заменик-министер за внатрешни работи, беше прогласен виновен по сите точки. 
Тој беше обвинет за присилна депортација на 800.000 косовски Албанци, како и други злосторства извршени од страна на војниците под негова контрола. 
Според обвинението, тој и поранешниот водач Слободан Милошевиќ учествувале во заедничката криминална активност за промена на етничката рамнотежа на Косово. 
(РТС, Танјуг, Бета - 23/02/11)
