07/05/2006
САРАЕВО, Босна и Херцеговина (БиХ) -- Дводневната конференција на Балканскиот политички клуб, регионална невладина организација во која учествуваат балкански политички водачи и истакнати интелектуалци, започна во саботата (6-ти мај) во Сараево.
На отворањето на конференцијата претседателот на организацијата, поранешниот бугарски претседател Жељу Желев, рече дека целта на состанокот е подобро да се разберат проблемите со кои се соочува БиХ во месеците и годините што доаѓаат.
Во своето обраќање, претседавачот на Претседателството на БиХ, Сулејман Тихиќ, рече дека очекува улогата на Канцеларијата на високиот претставник да биде намалена, но додаде дека целосното нејзино укинување зависи од спроведувањето на клучните уставни реформи.
(Дневни аваз, Независне новине - 07/05/06;
РТРС, БНР - 06/05/06)
