04/09/2006
СКОПЈЕ, Македонија -- Премиерот Никола Груевски прими писмо од американскиот претседател Џорџ В. 
Буш, во кое тој му честита на изборот на новата влада и искажува поддршка за нејзината реформска програма. 
Буш истакна дека Вашингтон е спремен да соработува со владата на Груевски во остварувањето на заедничката визија за стабилна и просперитетна Македонија, интегрирана во евроатланските структури. 
Во меѓувреме, Социјалдемократскиот сојуз на Македонија, кој ја предводеше претходната влада, го објави плановите за одржување на конгрес на партијата следниот месец, на кој ќе се направи проценка на причините за изборниот неуспех и ќе се дискутира за највисоките функции во партијата. 
Некои во партијата го обвинуваат поранешниот премиер Владо Бучковски.
Во другите вести, Американската амбасада во Скопје во петокот донираше телеконференциска опрема за Јавното обвинителство. 
Опремата ќе ги зајакне способностите на агенциите за спроведување на законот во борбата против организираниот криминал и трговијата со луѓе, овозможувајќи им на сведоците да сведочат од далечина. 
(Вечер - 04/09/06; Телма ТВ, Макфакс, А1 ТВ - 03/09/06; Утрински весник - 02/09/06)
