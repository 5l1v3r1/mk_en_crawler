24/08/2009
БЕЛГРАД, Србија -- Тим на ММФ во понеделникот (24-ти август) пристигна во Белград, за прв преглед на стенд-бај аранжманот во висина од 2,92 милијарди евра, постигнат во мај. 
Првиот состанок ќе биде со министерот за труд, Расим Љајиќ. 
Засега Србија ги исполнува сите параментри на договорот, освен одржувањето на буџетскиот дефицит на 3 отсто од БДП. 
Владата веќе објави дека ќе побара од ММФ да се согласи на повисока граница на дефицитот, од 4,5 отсто. 
Исто така, владата планира да предложи реформи во јавниот сектор кои треба да ги намалат трошоците на подолг рок. 
Таа ќе го прифати предлогот да избегнува какво било зголемување на ДДВ или другите даночни стапки, што би ја поткопало потрошувачката, рече премиерот Мирко Цветковиќ. 
Тимот на ММФ ќе помине 11 дена во Србија. 
(Данас, Политика - 24/08/09; Taнјуг, Бета, Б92 - 23/08/09)
