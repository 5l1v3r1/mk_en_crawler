26/05/2011
САРАЕВО, Босна и Херцеговина (БиХ) -- Обвинителската канцеларија во средата (25-ти мај) поднесе нови обвиненија против Веселин Влаховиќ, познат како „Чудовиштето од Грбавица“, за воени злосторства против бошњачките и хрватските цивили извршени за време на конфликтот во периодот 1992-1995 година. 
Според обвинението од 14 точки, Влаховиќ учествувал во убиствата на 14 лица, како и во силувања, тортура и нехуман третман на цивилите во сараевските населби Грбавица, Ковачичи и Врача. 
Влаховиќ веќе е обвинет по 56 точки за воени злосторства извршени врз Бошњаците и Хрватите во Сараево во 1992 и 1993 година. 
Судењето беше отворено минатиот месец. 
(Фена, РТРС, Танјуг – 25/05/11)
