07/04/2005
АНКАРА, Турција -- Известувачот на Европскиот парламент (ЕП) за Турција, холандскиот заменик Камиел Еурлингс, во средата (6-ти април) ја критикуваше турската влада, велејќи дека постои сериозно забавување во реформите поврзани со пристапувањето во ЕУ.
Во изјавата за холандските медиуми Еурлингс рече дека Турција се движи во „погрешна насока“ и дека мора брзо да го реши ова прашање ако сака да избегне големи проблеми пред преговорите со ЕУ, закажани за 3-ти октомври.
Во другите вести, грчката влада во средата потврди дека министерот за надворешни работи Петрос Моливјатис следната недела ќе ја посети Турција.
На агендата ќе доминираат билатералните и регионалните прашања.
Во четвртокот, парламентарната комисија за надворешни односи расправаше, за првпат, во врска со прашањето на ерменскиот геноцид.
Водачите на најголемите турски партии неодамна се согласија дека архивата на Отоманската империја треба да биде отворена, што ќе им овозможи на историчарите да дискутираат за наводите дека на почетокот од 20-тиот век е спроведена кампања на геноцид против ерменското население.
(НТВ, TurkishPress.com, MПA - 07/04/05;
НТВ, TurkishPress.com - 06/04/05)
