04/10/2006
СКОПЈЕ, Македонија -- Одбележувањето на границата помеѓу Македонија и Косово треба да биде завршено пред одредувањето на конечниот статус на Косово, се согласија во вторникот (3-ти октомври) во Скопје македонскиот премиер Никола Груевски и шефот на УНМИК, Јоаким Рикер. 
Груевски, исто така, за Ројтерс изјави дека со оглед на чувствителниот период што го очекува Косово, мора да се спроведува строг мониторинг на заедничката граница со цел да се спречи провоцирањето на евентуални нови тензии од страна на криминалните и радикалните групи.
Во другите вести, најголемата опозициска партија, Социјалдемократскиот сојуз на Македонија (СДСМ) објави дека в сабота ќе одржи гласање за доверба на претседателот Владо Бучковски. 
На удар се слабите резултати на СДСМ на неодамнешните парламентарни избори.
Исто така, СДСМ и владејачката ВМРО-ДПМНЕ, помеѓу другите,во вторникот беа наведени за нерегуларности во врска со финансирањето на предизборната кампања. 
Доказите за прекумерно трошење ќе бидат испратени до парламентот, владата и државните ревизори. 
(Вечер - 04/10/06; MИА, Макфакс, А1 ТВ, Телма ТВ - 03/10/06)
