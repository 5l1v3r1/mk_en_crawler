22/02/2008
БУКУРЕШТ, Романија -- Претседателот Трајан Башеску во четвртокот (21-ви февруари) го увери својот српски колега, Борис Тадиќ, дека Романија целосно ја поддржува Србија и е подготвена да обезбеди каква било помош што и е потребна во напорите за интеграција во ЕУ.
Тадиќ беше во прва посета во странство откако Косово прогласи независност, одејќи во Романија, една од земјите која го осуди потегот на Косово.
Во Букурешт, Тадиќ рече дека Србија нема да избере изолаторска политика и нема да употреби сила за да ја спречи независноста на Косово.
Разговорите, исто така, се фокусираа на заедничките економски проекти и можноста Србија да ги користи романските пристаништа.
(Ромпрес, Медифакс, Hotnews.ro, Taнјуг, РТС - 21/02/08)
