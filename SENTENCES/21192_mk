01/02/2008
БЕЛГРАД, Србија -- Медиумското покривање на вториот круг од претседателските избори е прекинато до завршувањето на изборите в недела вечер (3-ти февруари).
Кандидатите Борис Тадиќ и Томислав Николиќ ги завршија своите кампањи во четвртокот, со митинзи кои привлекоа илјадници поддржувачи.
„Ова е решавачки момент.
Постои само една опција која ќе ја води земјата до подобар живот и пристап во Европската унија“, им рече актуелниот претседател Тадиќ на поддржувачите во Белград.
Тој, исто така, го посети Косово, обидувајќи се да ја привлече поддршката на српското малцинство таму.
Николиќ, пак, говореше за Косово пред илјадниците поддржувачи кои скандираа.
„Немам ништо против Европската унија и нејзините вредности, но имам само еден услов -- не чепкајте го Косово“, рече тој.
(Вечерње новости, РТРС, АФП - 01/02/08;
ИТАР-ТАСС, АФП, Танјуг, Б92, Косовалајв, РТК, РФЕ, Телеграфи, Балканвеб - 31/01/08)
