14/07/2010
TИРАНА, Албанија -- Група експерти на ЕУ допатува во Тирана во вторникот (13-ти јуни) да го процени напредокот на земјата во исполнувањето на критериумите потребни за безвизно патување. 
Делегацијата ќе провери дали локалните власти вложуваат доволно напори во областите на спроведувањето на законот, борбата против криминалот и конфискувањето криминален имот. 
Сознанијата ќе бидат земени предвид при изготвувањето на конечната одлука за подготвеноста на Албанија и Босна и Херцеговина (БиХ) да се приклучат на безвизниот режим, што се очекува во октомври. 
Локалните медиуми во средата објавија дека членката на Европскиот парламент и известувач за визната либерализација за Западен Балкан, Тања Фајон, бара двете земји да бидат вклучени во безвизниот режим што е можно поскоро. 
(Toп ченал, Шекули - 14/07/10; НОА, Шекули, Балканвеб - 13/07/10)
