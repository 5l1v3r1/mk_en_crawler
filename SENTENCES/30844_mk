11/03/2011
БРИСЕЛ, Белгија -- Министерот за финансии, Јоргос Папаконстантину, во четвртокот (10-ти март) ги повика членките на ЕУ и на еврозоната да преземат дејства против агенциите за кредитен рејтинг, обвинувајќи ги за „поткопување на стабилноста на земјите што го користат еврото“.
Неговото барање беше дадено во Брисел, пред состанокот на водачите на еврозоната, на кој беше дискутирано околу начините за зајакнување на заедничката европска валута.
Во понеделникот агенцијата за кредитен рејтинг Мудис го намали кредитниот рејтинг на Грција, наведувајќи ја како причина големата даночна евазија, големата работа што сè уште им останува на властите, во рамките на напорите за спроведување на мерките на штедење, и евентуалната одлука на ЕУ за реструктуирање на долгот на земјата по 2013 година.
Атина ја опиша одлуката на Мудис како „несфатлива“.
(Катимерини, Та Неа, Нафтеборики, То Вима - 10/03/11)
