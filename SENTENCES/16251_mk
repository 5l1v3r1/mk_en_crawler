15/10/2006
САРАЕВО, Босна и Херцеговина (БиХ) -- Босанскиот суд во петокот (13-ти октомври) потврди дека е покренато обвинение против поранешниот припадник на бошњачката паравојска, Нисед Рамиќ, кој е обвинет за вршење воени злосторства против српските цивили во општината Високо во јуни 1992 година. 
Тој моментно служи 20-годишна казна затвор за друго злосторство. 
Новото обвинение против него уследи по отвореното писмо што тој го упати до печатот во февруари, во кое вели дека сака да ги исповеда сите своите дела и да ги открие имињата на жртвите од Високо.
Исто така во петокот, босанскиот суд потврди дека е покренато обвинение против поранешниот припадник на српската војска Радмило Вуковиќ, кој се товари за воени злосторства против цивилното население во Фоча -- конкретно, мачењето и силувањето на една Бошњачка во јуни 1992 година. 
(Независне новине - 14/10/06; НТВ Хајат, РТРС - 13/10/06)
