14/12/2005
БАЊА ЛУКА, Босна и Херцеговина (БиХ) -- Францускиот министер за надворешни работи, Филипе Дуст-Блази, рече дека интеграцијата на БиХ во ЕУ сега претставува остварлива цел, десет години по Дејтонскиот мировен договор.
Во интервјуто за бањалучкиот весник „Независне новине“ објавено во средата (14-ти декември) на десетгодишнината од потпишувањето на мировниот договор во Париз, Дуст-Блази рече дека Франција внимателно ги следи тековните иницијативи кои имаат за цел зајакнување на институциите во БиХ.
Тој изрази силна поддршка за разговорите во врска со уставните реформи помеѓу најголемите политички партии и ја потврди француската поддршка за значајната одлука на ЕУ за отпочнување на преговорите во врска со Спогодбата за стабилизација и асоцијација со БиХ.
Во меѓувреме, политичките директори на Советот за спроведување на мирот за БиХ имаат состанок во среда во Париз, на кој ќе присуствуваат и членовите на босанската делегација.
Можно е на состанокот да биде обелоденето името на наследникот на Педи Ешдаун на функцијата висок претставник.
(Независне новине - 14/12/05;
извори на ОХР, НТВ Хајат - 13/12/05)
