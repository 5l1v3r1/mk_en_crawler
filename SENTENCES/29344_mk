03/06/2010
ПРИШТИНА, Косово -- Состанокот на ЕУ и Западен Балкан во Сараево во средата (2-ри јуни) потврди дека земјите во регионот имаат изгледи за членство во ЕУ и потоа, косовскиот министер за надворешни работи, Скендер Хисени, истакна „Сите учесници ...
побараа забрзување на процесот на интеграција“.
Тој додаде дека состанокот ја нагласил посветеноста на проширувањето на визната либерализација на сите земји од Западен Балкан.
Шпанскиот министер за надворешни работи, Мигуел Ангел Моратинос, ја опиша конференцијата како „историски ден“ во кој ЕУ и Западен Балкан дошле до „нов договор“ за надеж, иднина и целосна интеграција со институциите на ЕУ.
За првпат откако Приштина прогласи независност во 2008 година, косовскиот и српскиот министер за надворешни работи седнаа на заедничка маса.
Шефот на УНМИК, Ламберто Заниер, исто така, присуствуваше на состанокот, што за српскиот министер за надворешни работи, Вук Јеремиќ, покажува оти Косово било претставено од УНМИК.
(Коха Диторе, Зери - 03/06/10;
Кохавижн, РТК, ТВ 21, Клан Косова - 02/06/10)
