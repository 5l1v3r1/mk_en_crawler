04/08/2009
БРИСЕЛ, Белгија -- Новиот генерален секретар на НАТО, Андерс Фо Расмузен, во понеделникот (3-ти август) рече дека КФОР е можно значително да се намали на мала сила за реакција или дури и целосно да биде повлечен до крајот на неговиот четиригодишен мандат.
Истакнувајќи дека нема потреба да се брза, тој истовремено предвиде дека околностите ќе бидат доволно поволни за КФОР да замине во блиска иднина.
Во јуни министрите за одбрана на НАТО го одобрија планот за намалување по фази на мировните сили на Алијансата од 14.000 припадници, наведувајќи ја како причина подобрената безбедносна ситуација во Косово.
КФОР е можно да биде намален на сила од 10.000 припадници до јануари 2010 година, и на крајот на околу 2.500 припадници во текот на следните две години.
(Tанјуг, РТС, ДПА, АП - 03/08/09)
