22/07/2005
ПРИШТИНА, Косово, Србија и Црна Гора -- Тројца албански државјани во четвртокот (21-ви јули) се осудени по 11 точки од кривичното обвинение, вклучувајќи и трговија со луѓе, овозможување на проституција, силување и фалсификување на документи.
Во текот на истрагата две Албанки -- намамени во Косово со лажно ветување за легална работа -- беа спасени.
Двајца од обвинетите, Владимир Укај и Роберт Силај, беа осудени на по 12 години затвор.
Третиот, Сабри Ислами, доби затворска казна во траење од 10 години.
Казните се најголемите досега изречени во Косово.
Истрагата е резултат на заедничките напори од страна на УНМИК, КФОР, косовската полиција, јавното обвинителство во Призрен и на одделот за правда.
Пресудата ја изрече судска комисија од еден косовски судија и двајца меѓународни судии.
(Прес-центар на ОН - 21/07/05)
