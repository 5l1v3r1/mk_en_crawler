31/05/2009
СКОПЈЕ, Македонија -- Американскиот заменик државен секретар Џејмс Стајнберг во четвртокот (28-ми мај) ги повика Грција и Македонија да најдат „креативно решение“ за нивниот спор во врска со името. 
Во интервју за сервисот на македонски јазик на Гласот на Америка, тој рече дека Вашингтон е подготвен да помогне за изнаоѓање решение. 
„Ќе работиме напорно со двете страни за утврдување на нивните национални интерси, бидејќи и Грција и Македонија сакаат процесот на преговори да се придвижи напред“, рече тој. 
Вашингтон сака прашањето да биде решено за да може Скопје да „си го заземе местото што го заслужува“ во ЕУ и НАТО, рече Стајнберг. 
(MИА, Макфакс, Мина, Балкан инсајт - 29/05/09, ВоА - 28/05/09)
