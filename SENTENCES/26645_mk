12/03/2010
ПРИШТИНА, Косово -- Антикорупциската агенција во четвртокот (11-ти март) соопшти дека јавните тендери претставуваат сериозен извор на корупција. 
Претставувајќи го извештајот за активностите на агенцијата во 2009 година, директорот Хасан Претени ги наведе неефикасноста на канцеларијата за јавни набавки и судот како сериозни области на загриженост во борбата против митото. 
Претени предупреди дека актуелната легислатива за јавните набавки ги штити владините претставници, што ги спречува истрагите за нивната наводна вмешаност во случаите на корупција. 
Претени, исто така, објави дека бројот на случаите на корупција објавени во 2009 година порасна за скоро 35 отсто, во споредба со претходната година. 
(Коха Диторе, Косова Сот, Експрес - 12/03/10)
