01/03/2005
АНКАРА, Турција -- Премиерот Реџеп Тајип Ердоган во вторник (1-ви март) заминува за Африка, во мисија за унапредување на економските врски.
Тој в среда ќе се состане со етиописките официјални претставници и во Адис Абеба ќе отвори канцеларија на државната Турска фондација за соработка и развој.
Ердоган потоа ќе отпатува за Јужна Африка, главниот трговски партнер на Турција на овој континент.
Во другите вести, во понеделникот ЕУ ја предупреди Турција дека треба да потпише протокол за проширување на постојната царинска унија со ЕУ за уште десет земји кои пристапија во Унијата минатиот мај, вклучувајќи го и Кипар.
Жан-Клод Јункер, премиерот на Луксембург, кој претседава со ЕУ, рече дека ако тоа не биде направено почетокот на разговорите за пристапување би можел да биде доведен во прашање.
Анкара негираше какви било инсинуации за „замореност“ во односите помеѓу Брисел и Анкара.
(Интернешнал хералд трибјун, AФП - 01/03/05;
ЕУ Обсервер, НТВ, TurkishPress.com - 28/02/05)
