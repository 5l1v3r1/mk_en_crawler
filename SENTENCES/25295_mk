28/09/2009
ПРИШТИНА, Косово -- ЕУЛЕКС смета дека е неопходна „минимална координација“ со Белград за справување со прекуграничниот криминал кој ја зафати целата Унија, изјави шефот на ЕУЛЕКС, Ив де Кермабон, за АФП во неделата (27-ми септември). 
Тој додаде дека шверцот на луѓе, дрога, оружје, нафта и тутун се интензивирал помеѓу северно Косово, каде што доминира српското население, и Србја. 
Според Де Кермабон, неодамнешниот договор за полициска соработка на ЕУЛЕКС со Белград е само „мал технички договор“ со цел борба против криминалот на север, каде што Србите ги отфрлаат косовските власти и претпочитаат да бидат управувани од Србија. 
„Ако сакаме да постигнеме напредок во северно Косово, тоа треба да биде направено со мининална координација со српските власти“, рече Де Кермабон. 
Тој додаде дека имало „недоразбирање“ во Приштина, кога станува збор за техничкиот договор со Белград. 
(Eкспрес, Зери - 28/09/09; AФП - 27/09/09)
