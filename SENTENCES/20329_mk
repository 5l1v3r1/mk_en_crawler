13/09/2007
БУКУРЕШТ, Романија -- Православната црква во земјата има нов патријарх.
Даниел (56), митрополит на Молдавија и Буковина, беше избран на местото од страна на Националниот свештенички совет во средата (12-ти септември).
Тој ќе го наследи патријархот Тектист, кој почина во јули.
Даниел се смета за член на реформистичкото крило на црквата, кое се залага за подобрени врски со другите христијански цркви.
Тој го победи митрополитот Бартоломеј Ананија (86), поранешен политички затвореник за време на комунистичкиот режим.
Голем број локални медиуми објавија дека новиот патријарх бил агент на Секуритате за време на режимот на Николае Чаушеску.
Романската комисија за отворање на досиејата на Секуритате објави дека ги проверува досиејата на свештениците, но одби да даде понатамошни детали.
(Евениментул зилеи, Реалитатеа Романеаска, Гардијанул, Nine o'clock - 13/09/07;
Ројтерс, Nine o'clock, Б92, АФП, АП, Hotnews.ro, Ромпрес, Танјуг, Бирн, Медиафакс - 12/09/07)
