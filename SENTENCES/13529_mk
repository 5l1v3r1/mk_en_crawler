24/01/2006
ИСТАНБУЛ, Турција -- Обвинителите во случајот на Мехмет Али Агџа во понеделникот (23-ти јануари) објавија дека човекот кој го рани папата Јован Павле Втори во 1981 година ќе може да биде ослободен од затвор најрано во 2010 година. 
Во петокот Агџа беше повторно затворен откако турскиот Суд за казација ја поништи одлуката на понискиот суд со кој беше дозволено негово ослободување од затворот во Истанбул пред две недели. 
Поранешниот милитант на „Сивите волци“ е осуден за сериозни кривични дела во Турција. 
(НТВ, TurkishPress.com - 23/01/06)
