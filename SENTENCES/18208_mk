15/07/2007
ТРИПОЛИ, Либија -- Семејствата на 438 деца инфицирани со ХИВ постигнаа договор со либиската влада за компензација, отворајќи го патот за евентуално ослободување на бугарските медицински сестри и палестинскиот лекар кој доби бугарско државјанство.
Шест медицински сестри беа осудени на смрт откако локалниот суд ги прогласи за виновни за намерно инфицирање на децата.
Либискиот Врховен суд минатата недела ги потврди казните.
Според неофицијалните извештаи, семејствата се согласиле со пакетот за компензација од повеќе од 400 милиони американски долари или околу еден милион американски долари за дете.
Адвокатот на семејствата рече дека според новиот договор, тие повеќе нема да бараат егзекуција на медицинските сестри, што ќе му овозможи на либискиот Врховен суд да ги замени казните.
Откако ќе биде тоа направено, медицинските сестри ќе бидат пренесени во Бугарија според постојниот билатерален договор за екстрадиција.
Советот се очекува да расправа за случајот в понеделник.
(AФП, Новините, БНТ, БНР, Дарик, Вечерњи лист, Index.hr - 14/07/07)
