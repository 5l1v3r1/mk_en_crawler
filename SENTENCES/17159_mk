01/11/2006
ТИРАНА, Албанија -- Парламентот во вторникот (31-ви октомври) усвои резолуција со која повикува на отворање на сите тајни полициски досиеја од времето на комунизмот.
Во неа се вели дека злосторствата извршени од страна на режимот на Енвер Хоџа мора да бидат признаени како такви и информаторите кои служеле во неговата тајна полиција, Сигурими, мора да бидат откриени.
Координаторот на пратеничката група на демократите, Бамир Топи, рече дека пратениците и државните службеници кои работеле за тајната полиција за време на режимот, треба да бидат отстранети од нивните работни места.
Опозициските социјалисти го бојкотираа гласањето.
Во другите вести од вторникот, Фатос Клоси, поранешен шеф на албанската разузнавачка служба ШИШ, беше нападнат во неговиот дом, наводно од незадоволен поранешен вработен во ШИШ.
Клоси, сега универзитетски професор, неодамна ги критикуваше поранешните членови на службата и го поврза својот наводен напаѓач со исчезнувањето од 1995 година на бизнисменот Ремзи Хоџа.
(Aлбански вести - 01/11/06;
ББС, Фокус, А1 ТВ - 31/10/06)
