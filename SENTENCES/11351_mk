27/05/2005
БЕЛГРАД, Србија и Црна Гора -- На седницата во четвртокот (26-ти мај) српската влада ја усвои стратегијата за борба против корупцијата, која има за цел исполнување на клучните услови за членство во ЕУ.
По усвојувањето на стратегијата од страна на Парламентот ќе биде подготвен акционен план, изјави министерот за правда Предраг Стојковиќ, додавајќи дека работата на истиот е веќе во тек.
Во другите вести, во четвртокот во Белград српскиот премиер Воислав Коштуница се состана со својот унгарски колега, Ференц Ѓурчани.
Ѓурчани вети поддршка од Унгарија во забрзувањето на процесот на пристап на Србија во ЕУ и ги пофали напорите на Коштуница за намалување на инцидентите поврзани со меѓуетничките притисоци.
Коштуница, од своја страна, вети дека српската полиција и судството ќе преземат порешителни активности за пронаоѓање и прогонување на оние кои стојат зад инцидентите.
За време на престојот во Србија и Црна Гора, Ѓурчани, исто така, се состана со црногорскиот премиер Мило Ѓукановиќ и со неколку министри во владата.
Разговорите се фокусираа на економската соработка, имајќи ја предвид неодамнешната унгарска инвестиција во Црна Гора.
(Данас - 27/05/05;
Танјуг, РТС, српска влада, црногорска влада, Танјуг, Б92 - 26/0505)
