31/05/2007
СКОПЈЕ, Македонија -- По четиримесечниот бојкот парламентарната група на Демократската унија за интеграција (ДУИ) повторно им се придружи на своите колеги во средата (30-ти мај). 
Во своето обраќање координаторот на ДУИ, Рафиз Алити, рече дека групата се вратила во парламентот откако партијата постигна договор во разговорите со владејачката ВМРО-ДПМНЕ. 
Кога опозициските партии инсистираа на детали, премиерот Никола Груевски рече дека ДУИ и ВМРО-ДПМНЕ усно се договориле за околу 46 закони што ќе се гласаат според Бадинтеровиот принцип, како и за некои измени во Комитетот за меѓуетнички односи на парламентот. 
Но, ДУИ вели дека се работи за писмен договор, што наскоро ќе биде објавен.
Во другите вести од средата, министерот за образование, Сулејман Рушити, ја започна тридневната официјална посета на Албанија. 
Тој и неговиот албански колега, Генц Поло, ќе разговараат за зајакнувањето на образовната и научната соработка. 
(Утрински весник - 31/05/07; MИА, А1 ТВ, Макфакс, МРТ - 30/05/07)
