26/07/2009
ТИРАНА, Албанија -- Топлотниот бран на Балканот ја зеде својата прва жртва во саботата (25-ти јули) - постар маж најден во близина на патот Драч-Тирана. 
Во соседна Грција температурите достигнаа рекордни 42 Целзиусови степени во областа Атика во саботата.
Од другите места, пожар изби во источниот дел на Крит, поради што беше извршена евакуација на некои згради во областа. 
Во западна Турција и во Бугарија, пак, во саботата беше регистриран најжежок ден од почетокот на летово, со температури до 43 Целзиусови степени на некои места. 
Романската Национална метеоролошка администрација регистрираше температури од 39 до 40 Целзиусови степени. 
(БТА, АНА-МПА, Реалитатеа, МИА - 25/07/09)
