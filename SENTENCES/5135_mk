08/10/2009
Од Мањола Хала за Southeast European во Тирана, Албанија -- 08/10/09
По бранот критики, Македонската академија на науките и уметностите (МАНУ) ќе прекине со дистрибуцијата на својата „Македонска енциклопедија“ и ќе коригира неколку делови од публикацијата во два тома.
Одлуката за ова беше донесена овој месец, по жестоките реакции заради „неточните“ делови во книгата.
„Повторното пристапување на темата од историјата на Албанците на териториите каде што живеат ...
треба да биде направено во согласност со светски познатите историски факти“, се вели во официјалната реакција од понеделникот (5-ти декември) на Албанската академија на науките (АСЦ).
„Свесни сме дека секој историчар има право на свои сопствени ставови, па сепак неточните факти и апсурдности се нешто што Академијата на науките не може да го толерира“, вели АСЦ.
Енциклопедијата ги опишува Албанците како „планинци“ и вели дека нацијата се доселила во Македонија во времето на Отоманската империја, во 16-тиот век.
АСЦ вели дека овие ставови се националистички и истата ги повика своите македонски колеги да ја преиспитаат публикацијата во име на „вистината во историјата и добрососедските односи“.
Албанскиот историчар и политичар Сабри Годо рече дека публикацијата претставува „тежок удар за Албанците“ кој „се заканува на напорите за соживот меѓу Албанците и Македонците“.
Во меѓувреме, Центарот за албански студии во Тирана објави дека „[овие] ненаучни методи“ ги поткопуваат мостови на пријателство и меѓуетничка солидарност кои балканскиот народ се обидува да ги изгради.
Албанскиот премиер Сали Бериша жестоко ја критикуваше публикацијата на прес-конференција минатиот месец, велејќи дека енциклопедијата е „апсурдна и неприфатлива“.
„Тие [Maкедонците] се во потрага по идентитет, додека со Албанците тоа не е случај.
Албанците живеат тука со векови;
тие страдале многу, но никогаш тоа не било заради тоа што немале идентитет“, рече Бериша.
Министерот за надворешни работи, Илир Мета, ја потврди конструктивната позиција на Албанија во регионот и поддршката што таа ја дава во напорите на Македонија за пристапување во НАТО и ЕУ.
Деловите за албанско-македонските односи, Албанците во Македонија, Али Ахмети, агресијата врз Македонија, Ослободителната национална армија и Гонџа Агнеса Бојаџиу, ќе бидат ревидирани, вели претседателството на МАНУ.
