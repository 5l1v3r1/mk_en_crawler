29/05/2006
СОФИЈА, Бугарија -- Министерот за внатрешни работи, Румен Петков, во понеделник (29-ти мај) ќе им ги предаде на премиерот Сергеј Станишев и на главниот обвинител Борис Велчев, листите со имињата на 304 лица обвинети за перење пари и трговија со дрога.
Целта е да се забрза законската постапка против лицата кои чекаат повеќе судски процеси.
На состанокот во саботата на Врховниот совет на Бугарската социјалистичка партија, Петков рече дека неговото министерство ќе ги фокусира своите напори на истражувањето на платените убиства во земјата.
Бугарскиот судски систем и неговиот неуспех во справувањето со организираниот криминал и перењето пари, беа критикувани во последниот извештај на Европската комисија.
(Фокус, Дарик, БНТ, бТВ - 29/05/06)
