17/09/2011
Мухамет Брајшори за Southeast European Times во Приштина -- 17.9.11
Првите камиони што влегоа во Косово од Србија преку границата Мердаре во Подујево, 30 километри североисточно од Приштина, во петокот (16-ти септември),
Според ЕУЛЕКС, договорот беше последното парче од мозаикот што недостасуваше за повторно воспоставување на соодветен царински систем.
Косово стана единствена царинска област под УНМИК во 2000 година, и оттогаш се смета за таква од страна на ЕУ.
Целата комерцијална стока што е предмет на акцизи -- алкохолот, цигарите и горивото -- мора да помине низ царината на граничниот премин Мердаре или кој било друг премин овластен за комерцијален сообраќај.
Некои велат дека ембаргото меѓу двете земји им наштети на трговските односи, но очекуваат претпријатијата повторно да ги освојат своите пазари.
Експертот за трговија Дритон Ахметај изјави за SETimes дека во следните неколку недели, претпријатијата ќе се обидат да ги привлечат потрошувачите со пониски цени за да можат да се пласираат на пазарите.
„Претпријатијата се подготвени да отпочнат кампања за враќање на изгубените пазари.
За српските претпријатија, Косово е важен пазар, додека Србија е важна за косовските претпријатија бидејќи е близу и може лесно да се користи како транзитна земја“, рече Ахметај.
Извршниот директор на Институтот за балканска политика, Себ Битичи, изјави за SETimes дека двете страни ќе имаат корист од царинскиот договор и укинувањето на ембаргото.
„Царинскиот договор најпрво ќе овозможи стоката од Косово да влезе во Србија, и да стигне до нејзините целни пазари во Србија или во ЕУ без пречки.
Ова е позитивна вест за оние претпријатија кои ги изгубија своите пазари откако Србија ја забрани косовската стока што влегува или поминува низ нејзината територија во 2008 година.
Второ, српските производи ќе можат да влегуваат во Косово и тоа може да биде добра вест за потрошувачите, бидејќи тие се честопати поевтини од другите производи со ист квалитет“, рече Битичи.
Битичи е убеден дека српските производи повторно ќе ги освојат пазарите -- изгубени за време на скоро двомесечното ембарго.
„Овој период беше можност локалните производители да добијат поголем удел на пазарот, и нови странски производи да влезат на пазарот.
Но, нивниот краен удел на пазарот ќе зависи од цената и квалитетот.“
Ахметај вели дека ако сакаат да се натпреваруваат со српските производи, косовските производители мора да работат на подобрување на квалитетот.
Блерим Ѓонај, трговец во Приштина, изјави за SETimes дека очекува да има проблем со продажбата на српските производи.
„Има некои кампањи да не се купуваат српски производи, и ние како трговци ќе се соочиме со предизвик дали да продаваме српски производи или не.
Ако продаваме, дали ќе имаме загуба или не?
Ќе почекам да видам како потрошувачите ќе реагираат и потоа ќе одлучам дали да продавам српски производи или не“, вели Ѓонај.
Ахметај вели дека цената и квалитетот треба да одиграат улога -- а не предрасудите.
„Косово мора да вложи максимални напори за да овозможи производите од секоја земја да имаат еднаков третман на пазарот, а квалитетот и цената треба да бидат решавачки за тоа дали производите треба да се продаваат или не.
ЕУ и двете влади треба да создадат неопходни механизми за спроведување на договорот и за да се види како пазарите ќе реагираат.“
