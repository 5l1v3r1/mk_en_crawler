03/08/2006
БЕЛГРАД, Србија -- Амбасадорот на Европската комисија (ЕК) во Белград, Џосеп М. 
Ловерас во средата (2-ри август) рече дека и покрај тоа што ЕК не зазема став во врска со исходот од разговорите за статусот на Косово, се надева дека наскоро ќе биде најдено решение. 
Ловерас за националната радиотелевизија РТС изјави дека косовското прашање не претставува предмет на трговија и мора да му се пристапи на ваков начин. 
Тој истакна дека ЕК сака Косово да биде мултиетничко општество со европска перспектива.
Исто така во средата, експертски тим од канцеларијата на претставникот на ОН, Марти Ахтисари, го посети Белград и се состана со претставниците на српскиот преговарачки тим. 
Тие се фокусираа на прашањата поврзани со заштитата на културното и верското наследство во Косово.
Во другите вести, КФОР во средата објави дека уште 200 германски војници се распоредени во северниот дел од покраината. 
Целта е да се зајакне безбедноста и да се контролираат потенцијалните тензии. 
(Tанјуг, Бета, УПИ - 02/08/06)
