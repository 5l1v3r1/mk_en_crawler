21/11/2002
ПРАГА, Република Чешка -- Во четвртокот (21 ноември), членките на НАТО формално поканија седум нови земји да се придружат на алијансата:
Бугарија, Естонија, Латвија, Литванија, Романија, Словачка и Словенија.
Генералниот секретар на НАТО ЏорY Робертсон ги објави поканите за време на отворачката седница на дво-дневниот самит за прошируваoе во Прага.
Седумте земји ќе станат членки во 2004 откако ќе го потпишат и ратификуваат Северноатлантскиот договор, основачкиот акт на НАТО, и откако 19те моментални земји членки ќе ги ратификуваат своите протоколи за пристап.
Од негова страна, чешкиот претседател Вацлав Хавел ја повика алијансата да ги увери другите балкански земји - вклучувајќи ги Албанија, Босна и Херцеговина, Хрватска, Македонија, Црна Гора и Србија - дека и на нив ќе им биде понудено членство "порано или подоцна".
Албанскиот колега на Хавел, Алфред Мојсиу, изјави во средата дека Тирана останува високо мотивирана да ги постигне своите две блиско поврзани цели на членство во НАТО и интеграција во ЕУ.
(веб сајт на НАТО, Медијапул, БТА, Бтв - 21/11/02;
АП, АФП, Ројтерс, АТА - 20/11/02)
