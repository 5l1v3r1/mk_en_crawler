23/08/2010
БЕЛГРАД, Србија -- Претставникот на Министерството за правда, Слободан Хомен, во неделата (22-ри август) рече дека истрагата против наводниот шверцер на дрога Дарко Шариќ ќе се прошири и ќе вклучи и некои бизнисмени и политичари, но тој одби да даде имиња.
Во интервју за подгоричкиот весник Дан, тој одби да каже дали ќе бидат испитувани и црногорски граѓани.
Во април специјалното обвинителство поднесе обвиненија против Шариќ и 19 други осомничени за шверц на 2,5 тони кокаин од Јужна Америка.
Српската полиција објави дека Шариќ е можно да се крие во регионот, особено во Црна Гора.
Полицијата таму, сепак, вели дека новите информации покажуваат оти тој го напуштил Балканот и заминал за Јужна Африка.
(Бета, Танјуг, Б92 - 22/08/10)
