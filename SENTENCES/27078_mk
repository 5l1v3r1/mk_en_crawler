04/12/2009
БРИСЕЛ, Белгија -- Министрите за надворешни работи во петокот (4-ти декември) одлучија да ѝ понудат на Црна Гора Акционен план за членство (МАП), но ја одложија одлуката за апликацијата на Босна и Херцеговина (БиХ), објави генералниот секретар на НАТО, Андерс Фо Расмузен.
„Денес на Црна Гора ѝ беше одобрено барањето да пристапи во Акциониот план за членство (МАП), а Босна доби јасна порака дека ќе пристапи во МАП откако ќе го постигне последниот напредок во реформите“, рече Андерс Фо Расмузен.
Тој истакна дека Алијансата внимателно ќе ја следи ситуацијата во БиХ, која е во ќор-сокак поради честите конфликти помеѓу водачите на трите главни етнички заедници.
Земјата „мора и ќе го најде и својот дом во НАТО:
прашањето не е дали, туку кога“, рече тој.
„Но, исто така е точно дека Босна има уште многу работа.
Затоа одлучивме Босна да му се приклучи на МАП откако ќе го оствари потребниот напредок во своите реформски напори“.
(ДПА, ИТАР-ТАСС – 04/12/09)
