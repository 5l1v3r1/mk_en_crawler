10/01/2007
САРАЕВО, Босна и Херцеговина (БиХ) -- Најмалку 28 обвинети и осудени во судските процеси за воени злосторства, во вторникот (9-ти јануари) започнаа штрајк со глад, барајќи поблаги казни.
Тие сакаат судовите во БиХ да ја воведат максималната казна за воени злосторства на поранешна Југославија од 15 години, наместо 40-те години предвидени со босанскиот закон.
Помеѓу затворениците се и тројца мажи обвинети за учество во масакрот во Сребреница.
Во другите вести, босанскиот суд изрече изјаснување за невиност за поранешниот припадник на воената полиција на босанските Хрвати, кој во вторникот одби да се изјасни.
Паско Љубичиќ е обвинет за учество во рациите во неколку муслимански села за време на конфиктот во периодот 1992-1995 година и за злосторства против цивилите во долината Ласва, помеѓу јануари и јули 1993 година.
(Ројтерс, УПИ, Pincom.info, ПБС БиХ, Срна - 09/01/07)
