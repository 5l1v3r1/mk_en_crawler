28/10/2009
ПРИШТИНА, Косово -- Владата ќе докаже дека не се меша во работата на јавниот радиотелевизиски сервис, рече во вторникот (27-ми октомври) вицепремиерот Хајредин Куци, како одговор на критиките од Европскиот радиодифузен сојуз (ЕБУ). 
Во понеделникот сојузот ја обвини владата дека го претвора Косовскиот јавен радиотелевизиски сервис, РТК, во „медиумска рака на владејачката партија“. 
Куци ги покани претставниците на ЕБУ да дојдат во Косово или на друг начин да го следат медиумското покривање, пред локалните избори на 15-ти ноември. 
Што се однесува до финансиската одржливост на РТК, Куци рече дека околу истата се дискутира постојано со меѓународни претставници во Приштина. 
Предизвикот, додаде тој, е да се најде решение кое нема да дојде директно од владата и ќе ја задржи независноста на уредништвото.
Реагирајќи на критиките на ЕУ, владиниот коалициски партнер Демократската лига на Косово (ЛДК) рече дека е загрижен поради недостатокот на слобода на говорот. 
Истата ги повика сите политички партии да се дистанцираат од медиумска цензура. 
(Косова Сот, Зери, Коха Диторе - 28/10/09; РТК, Кохавижн, Телеграфи - 27/10/09)
