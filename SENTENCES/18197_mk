16/03/2007
СКОПЈЕ, Македонијa -- Министерството за надворешни работи испрати протесна нота до грчкото Министерство за надворешни работи, во врска со однесувањето на грчките војници регистрирано на видео-снимка, на која се гледа како тие пеат песни со навредлива содржина за Македонија.
Грчката амбасадорка во Македонија, Теодора Гросоманиду, ја прими нотата во четвртокот (15-ти март).
Македонските власти побараа од Атина да го осуди инцидентот, кој се случил за време на воена вежба во октомври 2005 година.
Снимката беше прикажана овој месец на грчка телевизија.
Во другите вести, македонските власти и претставниците на НАТО потпишаа меморандум за организација на безбедносниот форум на НАТО, кој треба да се одржи помеѓу 28-ми и 29-ти јуни во Охрид.
На настанот ќе учествуваат над 800 официјални претставници од 49 земји, меѓу кои и генералниот секретар на НАТО, Јап де Хоп Шефер.
(Утрински весник - 16/03/07;
MИА, Макфакс, А1 ТВ, АФП - 15/03/07)
