30/04/2010
БЕЛГРАД, Србија -- Вицепремиерот за европска интеграција, Божидар Ѓелиќ, во четвртокот (29-ти април) потврди дека не е сигурно дали Советот на ЕУ ќе побара од Европската комисија да отпочне оценка за апликацијата на Србија за членство во јуни. 
Говорејќи за белградската радио-станица Б92, Ѓелиќ објасни дека ЕУ сега се чини преокупирана со други прашања, како што е должничката криза на Грција и предвремените избори во Белгија и Холандија. 
Овие земји, потврди тој, можеби нема да сакаат да ја остават одлуката за кандидатурата на Србија на нивните нови влади. 
Србија се надева дека ќе добие кандидатски статус во првата половина на 2011 година. 
(Б92, Вести - 29/04/10)
