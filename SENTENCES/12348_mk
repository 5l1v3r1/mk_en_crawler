08/07/2005
БЕЛГРАД, Србија и Црна Гора -- Министерот за надворешни работи на Србија и Црна Гора, Вук Драшковиќ, во четвртокот (7-ми јули) беше избран да го предводи државниот тим за преговорите за Договорот за стабилизација и асоцијација (ДСА) со ЕУ.
Предраг Ивановиќ, министерот за меѓународни економски односи на Србија и Црна Гора, и Расим Љајиќ, државниот министер за човекови и малцински права, беа избрани за делегати.
ДСА се состои од шест дела, од кои за четири ќе се преговара со тимови на републичко ниво, во согласност со двонасочниот пристап, додека за надворешните работи и одбраната, како и за хармонизирањето на легислативата ќе се преговара со сојузниот тим предводен од Драшковиќ.
(Вечерње новости - 08/07/05;
Б92, РТС - 07/07/05)
