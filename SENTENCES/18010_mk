17/12/2006
ПРИШТИНА, Косово, Србија -- Албанскиот министер за надворешни работи, Бесник Мустафај, во петокот (15-ти декември) пристигна во дводневна посета на Косово, на покана од шефот на УНМИК, Јоаким Рикер.
Во саботата Мустафај оствари разговори со косовскиот претседател Фатмир Сејдиу, околу начините за зајакнување на билатералните врски.
Во меѓувреме, белградските медиуми објавија дека временските услови биле причина за неочекуваниот состанок помеѓу српскиот претседател Борис Тадиќ и косовскиот премиер Агим Чеку на Скопскиот аеродром во петокот.
Авионите на Тадиќ и Чеку -- кои се враќаа од посета на Брисел, односно Вашингтон -- морале да се приземјат во Скопје, откако поради густата магла биле затворени аеродромите во Белград и Приштина.
Двајцата, наводно, имале кус разговор во присуство на Рикер.
(веб-страница на албанската влада, Косова лајв, Танјуг, Блиц - 16/12/06)
