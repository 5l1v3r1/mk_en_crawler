08/12/2010
КОПЕНХАГЕН, Данска -- Турција ќе продолжи со подготовките за пристапувањето во ЕУ и ќе биде подготвена да стане членка во 2014 година, рече во вторникот (7-ми декември) главниот преговарач на Анкара за разговорите со ЕУ, Егемен Багис. 
Тој изјави за новинарите што го придружуваа на тридневната посета во Копенхаген дека земјата ќе го задржи стрпливиот пристап кон преговорите за пристапување, истовремено критикувајќи ја ЕУ за применувањето двојни стандарди во случајот на Турција. 
Конкретно, тој тврдеше дека земјата е третирана со предрасуди од страна на некои земји на ЕУ, и изрази незадоволство од блокирањето на одредени поглавја од преговорите поради кипарскиот проблем. 
Во Копенхаген, Багис ќе се состане со високи претставници и ќе присуствува на неколку културни настани во обид за ревитализирање на турско-данските односи. 
(Заман - 08/12/10; Хуријет - 07/12/10)
