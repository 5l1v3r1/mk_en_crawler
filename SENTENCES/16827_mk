06/09/2006
АНКАРА, Турција -- Портпаролот на Министерството за надворешни работи, Намик Тан, во вторникот (5-ти септември) остро реагираше на нацрт-извештајот за напредокот на Турција во процесот на пристап во ЕУ, кој Комисијата за надворешни работи на Европскиот парламент го одобри во понеделникот.
Во документот жестоко се критикува забавувањето на реформите, и се повторуваат предупредувањата кои Анкара ги доби во врска со неотворањето на својот поморски и воздушен простор за бродовите и авионите на кипарските Грци.
Тан ги отфрли овие изјави, како и повикот -- кој се содржи во извештајот -- Турција да ги признае акциите во Ерменија за време на Првата светска војна, како геноцид.
(Сабах - 06/09/06;
Заман, Чихан - 05/09/06)
