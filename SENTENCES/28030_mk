22/04/2010
БЕЛГРАД, Србија -- Судењето на 15 фудбалски навивачи обвинети за убиството на француски државјанин започна во средата (21-ви април) во Белград.
Двајца од обвинетите се судат во отсуство.
Брајс Татон, навивач на францускиот фудбалски клуб Тулуз, почна во болница минатиот септември откако беше нападнат од навивачите на противничкиот тим Партизан Белград, пред натпреварот меѓу двата тима.
Обвинителите планираат да бараат максимална казна за секој обвинет, 40 години затвор.
Во другите вести од средата, телевизиската кула Авала -- симбол на градот Белград -- повторно беше отворена во средата, повеќе од една деценија откако беше демолирана за време на воздушната кампања на НАТО во 1999 година.
Градоначалникот Драган Ѓилас изјави пред присутните на церемонијата -- меѓу кои и неколку високи претставници -- дека кулата треба да биде симбол на иднината.
(Taнјуг, Политика, Бета, Б92, РТС, АП - 21/04/10)
