30/09/2004
АТИНА, Грција -- Министерот за финансии, Јоргос Алогоскуфис, во средата (29-ти септември) го откри нацрт-буџетот за следната година, кој има за цел намалување на буџетскиот дефицит на 2,8 отсто, од сегашните 5, 3 отсто.
Неговата најава дојде неколку часа откако Европската комисија објави дека можеби ќе скрати скоро 600 милиони американски долари помош за Атина, ако таа не го усогласи буџетот со горната граница на ЕУ од 3 отсто.
Во другите вести од средата, владеачката партија Нова демократија предложи формирање на парламентарна истражна комисија за да ги провери наводите за нерегуларности во воените набавки од страна на владата на ПАСОК.
Се работи за прашања поврзани со некои купувања на оружје.
(Финаншл тајмс, АНA - 30/09/04;
MПA - 29/09/04)
