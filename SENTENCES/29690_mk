31/03/2011
САРАЕВО, Босна и Херцеговина (БиХ) -- Управниот одбор на Советот за спроведување на мирот (ПИЦ) го заврши дводневниот состанок во средата (30-ти март) во Сараево, изразувајќи длабока загриженост поради тоа што шест месеци по општите избори на 3-ти октомври, БиХ сé уште нема влада. 
„Време е политичките водачи да покажат реализам, конструктивен компромис и политичка волја“, рече ПИЦ во својата завршна изјава. 
Претпазливи во врска со коментарите за ситуацијата во Федерацијата на Босна и Херцеговина (ФБиХ), членовите на ПИЦ изразија поддршка за активностите на Валентин Инцко и повикаа на брзо разрешување на правните прашања во врска со формирањето на новата влада на ентитетот.
Во другите вести од средата, Уставниот суд на ФБиХ ја прекина проверката на легитимитетот на новата власт на ентитетот. 
Одлуката уследи откако претседателката на ентитетот во заминување, Борјана Кристо, го повлече својот приговор за формирањето на горниот дом на парламентот и изборот на претседателот и замениците. 
(ОХР, РТРС, Независне новине, БХРТ, Дневни аваз - 30/03/11)
