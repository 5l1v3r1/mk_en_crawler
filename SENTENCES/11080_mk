28/07/2005
БАЊА ЛУКА, Босна и Херцеговина (БиХ) -- Во средата (27-ми јули) во Република Српска (РС), на барање на високиот претставник Педи Ешдаун, беше формирана нова подгрупа за испитување на масакрот во Сребреница во 1995 година.
Претседател на подгрупата е Смаил Чекиќ, кој го предводи институтот на БиХ за истражување на злосторствата против човештвото и меѓународно право.
Новото тело ќе дејствува како дел од постојната владина Комисија за Сребреница, која работи на разоткривање на масакрот.
Ешдаун побара формирање на ваква подгрупа критикувајќи го бавното темпо на истрагата за Сребреница и недоволните информации од Бања Лука.
Новата подгрупа треба детално да ги испита архивите на институциите во БиХ и да состави листа на одговорни за масакрот во најкус можен рок.
(Фенa, Бетa - 27/07/05)
