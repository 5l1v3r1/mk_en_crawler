01/02/2010
Фармацевтскиот гигант Физер отвори нов истражувачки и развоен центар (ИР) во вторникот (26-ти јануари) во Анкарa. 
Факултетот -- кој беше отворен во Технолошката развојна зона на универзитетот Хачетепе -- е дел од стратешката соработка меѓу претпријатието и универзитетските научници. 
Истиот ќе го поддржи молекуларното истражување и ќе ги продолжи активностите на ИР во Турција
***
Дводневна конференција на министрите за образование во Западен Балкан се одржа во Белград на 25-ти и 26-ти јануари. 
Насловена како „професорски вештини во различни демократски општества -- компаративна развојна анализа во земјите до Западен Балкан“, истата беше организирана од српското Министерство за образование и Советот на Европа, во соработка со швајцарската Агенција за развој и соработка.
***
Најдобрите 125 студенти по информатика од државните и приватните универзитети во Mакедонија ќе добиваат државна стипендија. 
Студентите по информатика ги примија договорите за финансиска помош од премиерот Никола Груевски на 23-ти јануари.
***
Продажбата на компјутери во Романијa падна под 55 отсто во 2009 година, според извештајот на Меѓународната корпорација за податоци, објавен во средата (27-ми јануари). 
За падот се обвинува целокупната економска криза.
***
Осумнаесетгодишен онлајн претприемач од Велика Британија лансираше нова туристичка веб-страница на Кипар -- http://www.cyprusexplored.com -- на 25-ти јануари. 
Веб-страницата дава информации за културата, храната и туристичките сместувачки капацитети на островот.
***
Јавните институции во Косовo почнаа со издавање државни документи онлајн во четвртокот (28-ми јануари). 
Спроведена од страна на Министерството за јавна администрација и Министерството за внатрешни работи, иницијативата ќе овозможи побрзи услуги и пристап до документацијата. 
Иницијативата е дел од е-стратегијата на Косово за 2009-2015 година.
***
Новата грчка „Црвена книга за загрозени видови“, дополнета за првпат во 17 години, беше официјално претставена во средата (27-ми јануари). 
Проектот, спроведен во соработка меѓу Хеленистичкото орнитолошко општество, ВВФ Хелас, Хеленистичката херпетолошка заедница и Хеленистичкиот институт за спелеолошко истражување, е база на податоци за најзагрозените видови во државата.
(Разни извори – 25/01/10-01/02/10)
