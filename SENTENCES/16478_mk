11/06/2006
МОСКВА, Русија -- Министерот за надворешни работи, Сергеј Лавров, во петокот (9-ти јуни) се состана со високиот претставник на Босна и Херцеговина (БиХ), Кристијан Шварц-Шилинг. 
Тие се согласија дека сувереноста на БиХ не е предмет на дебата, како и дека ниту еден од двата ентитета во земјата нема овластување да организира референдум за независност. 
Русија е гарант за Дејтонскиот мировен договор. 
Состанокот беше организиран како реакција на изјавата на премиерот на Република Српска Милорад Додик, кој посочи дека Бања Лука е можно да организира референдум сличен на оној што се одржа минатиот месец во Црна Гора.
Во другите вести од петокот, српскиот премиер Воислав Коштуница беше во еднодневна посета на Бања Лука, каде што се состана со Додик и со претседателот на РС, Драган Чавиќ. 
Коштуница рече дека референдумот не бил предмет на разговор. 
(Независне новине, Дневни аваз - 10/06/06; извори на ОХР - 09/06/06)
