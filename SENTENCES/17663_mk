26/01/2007
АНКАРА, Турција -- Обвинителите покренаа обвиненија против пет лица во врска со убиството минатата недела на турско-ерменскиот новинар Хрант Динк. 
Помеѓу осомничените е и убиецот кој призна дека пукал, Огун Самаст (17). 
Четворицата други се обвинети за формирање организирана група и ковање заговор за убиството. 
Еден од осомничените, Јасин Хајал, наводно признал дека го убедил Самаст да го убие Динк. 
Исто така во четвртокот (25-ти јануари) полицискиот оддел за деактивирање на бомби, крена во воздух сомнителен пакет во близина на парламентот во Анкара. 
Истиот содржел писмо потпишано од ултранационалистичка терористичка група, која се заканила со бомбашки напади ако Самаст и Хајал не бидат ослободени. 
(Ројтерс - 25/01/07)
