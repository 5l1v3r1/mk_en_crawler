14/03/2006
ИСТАНБУЛ, Турција -- Одделните полициски акции во земјите на Југоисточна Европа резултираа со запленување на преку 260 килограми хероин во изминативе неколку дена, според извештаите во медиумите од понеделникот (13-ти март).
Шефот на истанбулската полиција, Џелатин Черах, вели дека полицијата конфискувала околу 132 килограми хероин и уапсила пет лица во различни операции на крајот на минатата недела.
Исто така, македонската полиција и царинските власти објавија дека се запленети околу 124 килограми хероин во понеделникот, на граничниот премин Ново Село, долж границата со Бугарија.
Во дополнителните рации што беа спроведени во Скопје запленета е и друга дрога и нелегално оружје.
Во Хрватска, пак, полицијата во понеделникот објави дека се откриени 10,5 килограми хероин во автомобил во Пасјак, на границата со Словенија.
Словенечкиот возач е уапсен.
(TurkishPress.com, A1 TВ, Макфакс, ХРТ - 13/03/06)
