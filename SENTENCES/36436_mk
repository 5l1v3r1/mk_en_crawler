14/05/2004
ВИЕНА, Австрија -- Единствениот проблем за прием на Босна и Херцеговина во програмата на НАТО - Партнерство за мир (ПфП) е отсуството на соработка на Република Српска со Трибуналот на ОН за воени злосторства, изјави шефот на мисијата на ОБСЕ за БиХ, Роберт Бикрофт. 
Во говорот од четвртокот (13-ти мај) пред Постојаниот совет на ОБСЕ во Виена, Бикрофт рече дека БиХ е, инаку, подготвена за пристап во ПфП, со оглед на значајниот напредок постигнат во текот на изминатите три години. 
Но, во интервјуто за Независне новине, шефот на делегацијата на Европската комисија, Мајкл Хемфрис, навести дека не е оптимист во врска со влезот на БиХ во ПфП следниот месец. 
Како причина за тоа тој, исто така, го наведе недостатокот на соработка со Хашкиот трибунал. 
(Извори на ОХР, Независне новине - 14/05/04; Федерална ТВ, РТРС - 13/05/04)
