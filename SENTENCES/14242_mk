14/03/2006
АНКАРА, Турција -- Белгија ја сигнализираше својата подготвеност за екстрадиција на Фехрије Ердал, левичарска турска милитантка, во нејзината татковина веднаш штом таа ќе биде пронајдена и уапсена, според извештаите на медиумите во Анкара во понеделникот (13-ти март).
Изминатиот викенд белгискиот министер за надворешни работи, Карел де Гихт, рече дека екстрадицијата е можна, сега кога Турција ја укина смртната казна.
Ердал, која исчезна пред неколку недели од домашниот притвор во Белгија, е осудена за тероризам.
Во другите вести, турскиот министер за правда, Чемил Чичек, во понеделникот предвиде дека процесот на проверка од страна на ЕУ на хармонизацијата на турските закони со оние на ЕУ, најверојатно, ќе биде завршен оваа година.
Потоа ќе уследат преговорите за конкретни поглавја.
(TurkishPress.com, НТВ - 13/03/06)
