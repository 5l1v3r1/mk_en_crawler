01/11/2004
БЕЛГРАД, Србија и Црна Гора -- Националниот совет на Србија и Црна Гора за соработката со Трибуналот на ОН за воени злосторства, и покрај бојкотот од страна на црногорските претставници, се состана во понеделникот (1-ви ноември). 
Претседателот на Советот, Расим Љајиќ, рече дека ќе се расправа за прашањата поврзани со документацијата што ја бараат обвинителите на Трибуналот, ослободувањето на сведоците од нивната должност да ги чуваат националните и воените тајни, како и помошта за семејствата на обвинетите.
Во другите вести, советникот на српскиот претседател Јован Симиќ рече дека Владата сé уште нема поднесено официјално барање за водење на одделните случаи на воени злосторства во домашните судови. 
Тој додаде дека, како резултат на непосветеноста на ова прашање во Белград, извештајот на Карла дел Понте за воените злосторства, што во ноември ќе му биде предаден на Националниот совет, најверојатно, ќе биде негативен. 
(Данас - 01/11/04; Бета, Танјуг - 31/10/04)
