18/10/2005
ХАГ, Холандија -- Македонскиот премиер Владо Бучковски повторно ја повика ЕУ да й додели официјален статус на кандидат на неговата земја. 
За време на својот говор во понеделникот (17-ти октомври) пред Холандското здружение за меѓународни прашања во Хаг, тој рече дека унапредувањето на кандидатурата на Македонија за членство во ЕУ ќе испрати многу позитивен сигнал до регионот. 
Претходно во понеделникот тој разговараше околу прашањата на евроатланската интеграција со својот холандски колега, Јан Питер Балкенеде.
Во другите вести, ирскиот дипломат Ерван Фуере е назначен за нов специјален претставник на ЕУ и шеф на делегацијата на Европската комисија во Македонија. 
Почнувајќи од 1-ви ноември, тој ќе ги извршува должностите кои досега ги вршеа Михаил Салин и Донато Кјарини, во обид да се рационализираат активностите.
Исто така во понеделникот, полицијата објави дека пронашла илегален арсенал на оружје и муниција во центарот на Скопје. 
Оружјето е пронајдено во приватна гаража за време на полициската рација во неделата вечер. 
(Maкфакс, веб-страница на македонската влада, телевизија Телма, веб-страница на ЕУ, А1 ТВ - 17/10/05)
