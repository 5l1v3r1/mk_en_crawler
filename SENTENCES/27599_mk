27/09/2010
ПРИШТИНА, Косово -- Претседателот Фатмир Сејдиу во понеделникот (27-ми септември) поднесе оставка, откако Уставниот суд објави дека го го прекршил уставот на Косово вршејќи ги истовремено функциите претседател на државата и претседател на својата партија, Демократска лига на Косово.
Во јавното обраќање Сејдиу рече дека неговата постапка ја потврдува неговата почит кон судството и ставот на кој се придржувал целиот живот за почитување на сите институции во Косово.
Сејдиу беше назначен за претседател и доби втор мандат во јануари 2008 година.
Тој ја прогласи својата позиција како водач на ЛДК за „замрзната“ во јуни 2008 година, кога беше усвоен косовскиот устав.
Иницијативата на независниот пратеник Наим Рустеми за оспорување на фактот што Сејдиу држи две функции, беше поддржана од 30 други членови на парламентот и беше испратена до Уставниот суд.
Судот ја објави својата одлука минатиот петок.
(РТК, ТВ 21, Телеграфи, Koha.Net - 27/09/10)
