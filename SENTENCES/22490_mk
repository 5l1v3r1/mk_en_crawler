14/07/2008
САРАЕВО, Босна и Херцеговина (БиХ) -- Американската влада има информации кои потврдуваат дека Радован Караџиќ и Ратко Младиќ биле во Србија, изјави во понеделникот (14-ти јули) американскиот амбасадор задолжен за прашањата на воените злосторства, Клинт Вилијамсон, во интервју за сараевскиот весник „Ослобоѓење“.
Вилијамсон посочи дека апсењето на двајцата бегалци и нивниот трансфер во Хашкиот трибунал за воени злосторства зависи најмногу од подготвеноста на српските власти за соработка.
„Сите информации што во последно време ги добиваме ни даваат причина да веруваме дека Караџиќ бил исто така на територијата на Србија“, рече Вилијамсон.
Тој додаде дека ако наскоро не биде решено ова прашање, истото ќе стане извор на регионална нестабилност.
(Ослобоѓење, Нетпрес, Б92, Мондо - 14/07/08)
