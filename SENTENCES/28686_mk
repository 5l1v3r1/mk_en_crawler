14/06/2010
ЗАГРЕБ, Хрватска -- За само четири дена, синдикатите собраа 57 отсто од потребните 450.000 потписи за распишување референдум за предложените амандмани на законот за работните односи.
Озрен Матијашевиќ, претседател на здружението на синдикатите, говореше за напредокот во неделата (13-ти јуни) и повика повеќе луѓе да ја поддржат иницијативата.
Зоран Милановиќ, водач на главната опозициска Социјалдемократска партија, е меѓу оние кои ја поддржаа.
Предложениот закон за работи односи одредува шестмесечен краен рок за постигнување нов колективен договор по истекувањето на постојниот.
Потоа правата на вработените ќе бидат предмет на посебни договори со одделните работодавачи.
Според законот, секоја група има рок од 14 дена да ги собере потребните потписи за одржување референдум, но досега ниту еден не беше успешен откако Хрватска прогласи независност во 1991 година.
(Пословни дневник, ХИНА, Нова ТВ, ХРТ - 13/06/10)
