09/08/2006
Хрватот Дује Драгања освои бронзен медал во категоријата слободен стил за мажи на 50 метри на 28-мото ЛЕН Европско првенство, кое се одржа во Букурешт.
Драгања заврши трет со време од 22 минути и 14 секунди, по Полјакот Бартож Кизиеровски со 21 минута и 88 секунди и Украинецот Олександр Волњетс со 21 минута и 97 секунди.
Дванаесеттиот Сараевски филмски фестивал ќе се одржи од 18-ти до 26-ти август во главниот град на Босна и Херцеговина, објави директорот на фестивалот Мирсад Пуриватра.
Оваа година ќе бидат прокажани околу 170 филмови и документарци, во вкупно 13 програми.
Настанот ќе биде отворен со филмот „Источно од Букурешт“ на Корнелиу Порумбоу, кој ја освои наградата Златна камера во Кан во 2006 година.
Познатата турска писателка и новинарка Дујгу Асена почина во Истанбул на 6-ти август, на 60-годишна возраст.
Таа беше една од најпознатите активистки за женските права во Турција и основач на првото женско списание во земјата во 1978 година.
Книгата на Асена „Жената нема име“ стана бестселер во 1987 година и беше објавувана и во меѓународни рамки.
Првиот Медитерански фолклорен фестивал во албанскиот крајбрежен крад Валона се одржа од 1-ви до 4-ти август.
Програмата „Валона 2006“ вклучуваше танчерски претстави и концерти, парада на народни носии и изложби.
На настанот учествуваа фолклорни ансамбли од Албанија, Грција, Италија, Израел, Црна Гора, Шпанија и Турција.
Копродукцијата „Златно руно“ на бугарскиот театар „Рачо Стојанов“ и украинскиот театар „Колесо“ го освои гран прито на петтиот Фестивал на античка драма „Стоби“ во Maкедонијa.
Претставата е во режија на Бугаринот Димо Димов и Украинката Ирина Клишевска.
Заедничката уметничка изложба насловена како „Современ уметнички универзум“, на која се претставени делата на десет романски уметници, беше отворена во Културниот центар на Министерството за администрација и внатрешни работи.
Уметиците, сите вработени во Министерството, изложија вкупно 37 свои дела.
(Разни извори – 02/08/06-09/08/06)
