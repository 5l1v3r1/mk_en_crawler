27/01/2005
АНКАРА, Турција -- Министерот за правда, Чемил Чичек, во средата (26-ти јануари) изјави дека во тек е правна постапка за издавање на барање за екстрадиција на водачот на КОНГРА-ГЕЛ, Ремзи Картал, од Германија. 
Картал беше уапсен изминатиот викенд во јужна Германија, поради сомневањата за членство во терористичка организација. 
Во меѓувреме, КОНГРА-ГЕЛ ја презеде одговорноста за пожарот во кој беше уништено едно складиште во близина на Истанбул и беше причинета штета во висина од 5 милиони американски долари. 
Групата се заканува со нови напади.
Во четвртокот турскиот премиер Реџеп Тајип Ердоган се состана со германскиот канцелар Герхард Шредер на Светскиот економски форум во Давос. 
Разговорите беа фокусирани на кандидатурата на Турција за членство во ЕУ и на напорите за повторно обединување на Кипар. 
(НТВ, АФП - 26/01/05)
