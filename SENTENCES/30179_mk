23/02/2011
БЕРЛИН, Германија -- Министерот за надворешни работи, Гвидо Вестервеле, во вторникот (22-ри февруари) во Берлин се состана со српскиот вицепремиер Божидар Ѓелиќ, при што го увери дека Германија ја поддржува Србија во нејзините напори за спроведување на реформите потребни за ЕУ.
Ѓелиќ рече дека Белград е подготвен да се вклучи во дијалог со Приштина што е можно поскоро.
Што се однесува до лажните баратели на азил, Ѓелиќ рече:
„Србија нема да се двоуми позитивно да одговори на сите барања за реадмисија на своите државјани кои нелегално мигрираат.“ (Танјуг, РТС - 22/02/11)
