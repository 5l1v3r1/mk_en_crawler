15/07/2005
СОФИЈА, Бугарија -- Националното собрание во четвртокот (14-ти јули) гласаше за усвојување на декларацијата за приоритетите на земјата за следните четири години.
Пратениците од сите партии се согласија за усвојување на неопходните закони за пристап во ЕУ.
Меѓу нив се реформите во судството и мерките за борба против корупцијата.
Декларацијата беше донесена по континуираните предупредувања од страна на официјалните претставници на ЕУ дека Бугарија и Романија би можеле да ја пропуштат шансата за пристап во Унијата на 1-ви јануари 2007 година ако не ги забрзаат реформите.
Во другите вести, претседателот Георги Парванов одлучи да почека до понеделник за да й даде на Бугарската социјалистичка партија (БСП) мандат за составување на влада.
БСП победи на парламентарните избори на 25-ти јуни, но сé уште преговара за коалициска влада со партијата Национално движење Симеон Втори, која беше втора на изборите.
(Сега - 15/07/05;
AП, Meдиапул - 14/07/05)
