05/08/2010
НИКОЗИЈА, Кипар -- Претседателот Деметрис Христофиас и водачот на кипарските Турци, Мехмет Али Талат, одржаа состанок во средата (4-ти август), во рамките на тековните разговори за повторно обединување на поделениот остров.
Водачите ги продолжија разговорите за имотното прашање со цел решавање на бројни сложени барања за имотот одземен пред неколку децении.
Тие ќе се состанат повторно следната недела.
„Фактот дека се одржуваат овие состаноци меѓу водачите и на ниво на претставници толку пати во август, е многу позитивен знак“, рече Лиза Бутенхајм, специјална претставничка на генералниот секретар Бан Ки-мун, по состанокот.
Бутенхајм беше назначена на позицијата минатиот месец, по Тај-Брук Зерихаун.
Таа, исто така, ќе биде шеф на мировната мисија на ОН во Кипар.
(Веб-страница на ОН, КНА - 04/08/10)
