17/12/2009
TИРАНА, Албанија -- Премирот Сали Бериша во средата (16-ти декември) го доби прашалникот кој треба да ја процени подготвеноста на Албанија за идните чекори од интеграцијата во ЕУ. 
Хелмут Лохан, шеф на Европската комисија во Тирана, му го предаде документот кој содржи 2.280 прашања на Бериша, советувајќи му дека одговорите бараат резултати од широки реформи кои може да се постигнат само преку политички консензус. 
„Се надевам дека ќор-сокакот меѓу партиите ќе заврши на почетокот од 2010 година ако Албанија сака да оди напред како што заслужуваат нејзините граѓани“, рече Лохан. 
Тој мислеше на спорот помеѓу владејачката Демократска партија и опозициската Социјалистичка партија, во врска со наводните нерегуларности на јунските општи избори. 
Поради конфликтот, опозицијата ја бојкотира работата на парламентот со месеци. 
Албанија аплицираше за кандидатски статус во ЕУ во април. 
(ВоА, Шекули, Топ ченал, Старт, Балкан веб - 16/12/09)
