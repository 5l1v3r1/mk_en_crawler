04/06/2007
БЕЛГРАД, Србија -- Шефот на српскиот национален совет за врски со Трибуналот на ОН за воени злосторства, Расим Љајиќ, потврди дека Здравко Толимир бил задолжен за криење на главниот бегалец Ратко Младиќ.
Во интервјуто објавено во понеделникот (4-ти јуни) во белградскиот весник „Блиц“, Љајиќ рече дека Толимир -- кој беше уапсен во заедничка акција на босанските Срби и српската полиција на пограничната област минатата недела -- бил шеф за логистика во операцијата на криење на Младиќ, и се верува дека двајцата имаат заедничко скривалиште.
Тој, сепак, додаде дека Толимир и Младиќ во последно време не биле заедно и дека оваа информација не гарантира оти властите се поблизу до пронаоѓање на Младиќ.
Во другите вести, главниот обвинител на Трибуналот, Карла дел Понте, во понеделникот во Белград ја започна четиридневната посета.
Таа ќе се состане со високи српски претставници на разговори чија цел е утврдување на напредокот што го постигна оваа балканска земја во соработката со Трибуналот.
(Блиц, Данас - 04/06/07;
Б92, Бета, Фонет - 03/06/07)
