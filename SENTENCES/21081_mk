03/03/2008
АНКАРА, Турција -- Повеќе од 100 членови на турската интелектуална елита во саботата (1-ви март) потпишаа декларација во која ја повикуваат владата да ги забрза реформите поврзани со ЕУ.
„Постојат очекувања од страна на турското општество за повеќе реформи, но владата се чини дека не е подготвена да ги исполни овие очекувања“, се вели во изјавата, која беше објавена во месечникот Критер.
Во неа се додава дека членството во ЕУ ќе загарантира секуларна демократија и стабилност.
„Ние очекуваме да преземете конкретни мерки и да го надокнадите изгубеното време“, се заклучува во декларацијата.
(Џихан, АФП, СНН Турк - 02/03/08)
