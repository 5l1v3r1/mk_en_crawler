07/09/2007
Европската инвестициона банка се согласи да обезбеди заем за Грција од најмалку 100 милиони евра како помош за поправка на штетата од пожарите ова лето.
Точната сума ќе биде утврдена по проценката на целокупните загуби.
Заемот ќе се враќа во период од 20 години.
Агенцијата за приватизација на Федерацијата на Босна и Херцеговинa одлучи да го продолжи крајниот рок за понудите за приватизација топилницата за алуминиум „Алуминиј Мостар“ до 24 септември.
Со скоро 1.000 работници, „Алуминиј Мостар“ е водечки извозник на Босна и Херцеговина, со извоз на 121.000 тони метал, во вредност од околу 240 милиони евра, во 2006 година.
Романската влада во средата (5-ти септември) ја одобри долгорочната енергетска стратегија за периодот 2007-2020 година.
Стратегијата предвидува инвестирање на 35 милиони евра во секторот.
BearingPoint Inc.
победи на конкурсот за тригодишен договор за поддршка на економскиот развој на Косовo.
Новиот договор, вреден 20 милиони американски долари, ќе се фокусира на зајакнувањето на Министерството за финансии на Косово, даночната администрација, Министерството за енергија и рударство и неговата централна банкарска управа.
„Рено“ објави дека ќе го зголеми својот производствен капацитет во Tурција од 280.000 на 350.000 возила.
Според Патрик Блејн, извршниот заменик-претседател на „рено“ претпријатието ќе произведува и втор модел на својот автомобил „меган“ во Турција.
Националниот центар за регистрација на бизнисите во Aлбанијa ги отвори своите врати за првпат во понеделникот (3-ти септември), што ќе овозможи бизнисите во Албанија да се регистрираат и редовно и побрзо да ги ажурираат информациите за нивното претпријатие.
Центарот има за цел да ги поедностави процедурите на регистрирање, да ја подобри бизнис климата и да ја направи Албанија попривлечна за инвеститорите.
(Разни извори -- 31/08/07-07/09/07)
