21/06/2009
НИКОЗИЈА, Кипар -- Министерот за надворешни работи на кипарските Турци Хусеин Озгургун во петокот (19-ти јуни) изјави дека неговата влада можеби ќе разгледа други опции ако тековните разговори за повторно обединување со кипарските Грци пропаднат. 
Неговата изјава уследи по состанокот со специјалниот претставник на ОН за Кипар, Александар Даунер, во Никозија. 
„Му реков на г-дин Даунер дека ќе имаме други алтернативи ако процесот на преговори не даде никакви резултати“, се цитира изјавата на Озгургун. 
„Страната на кипарските Грци, исто така, знае дека во овој случај ќе мораме да го искористиме нашето право на самоопределување“, додаде тој. 
(Новинска агенција Анадолу, Хабер Турк, ТРТ - 20/06/09)
