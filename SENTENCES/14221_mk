13/12/2005
БРИСЕЛ, Белгија -- За време на својот состанок во понеделникот (12-ти декември) Советот на ЕУ за општи работи и надворешни односи го пофали напредокот на земјите од Западен Балкан во процесот на интеграција во ЕУ, што беше потврден и во последните извештаи за земјите од страна на Европската комисија. 
Советот, исто така, го поздрави и неодамнешното фаќање на обвинетиот хрватски генерал Анте Готовина. 
Истовремено, Советот ги повика Србија и Црна Гора и Босна и Херцеговина (БиХ) да ги интензивираат активностите за изведување на останатите бегалци, меѓу кои и Радован Караџиќ и Ратко Младиќ, пред Трибуналот на ОН за воени злосторства за да им се суди. 
Од Албанија беше побарано да ја засили борбата против организираниот криминал и корупцијата, како и да ги спроведе изборните реформи. 
Од БиХ беше побарано да ја реструктуира и зајакне својата законодавна рамка. 
(веб-страница на ЕУ - 12/12/05)
