12/05/2009
САРАЕВО, Босна и Херцеговина (БиХ) -- Премиерот Никола Шпириќ во понеделникот (11-ти мај) ја прифати оставката на министерот за транспорт и комуникации Божо Љубиќ, кој поднесе оставка од лични причини.
Како водач на другата партија во владејачката коалиција, Хрватската демократска заедница (ХДЗ-1990), Љубиќ го предложи заменик-претседателот на партијата Рудо Видовиќ за свој наследник на министерската позиција.
Парламентот мора да го потврди назначувањето на Видовиќ.
Во другите вести, Државната агенција за информации и заштита (СИПА) во неделата уапси тројца српски државјани со фалсификувани пари.
Полицајците пронајдоа околу 80.000 евра кај осомничените во Сараево.
Операцијата траела неколку месеци.
(Дневни аваз, РТРС, СРНА, БХРТ, Танјуг - 11/05/09)
