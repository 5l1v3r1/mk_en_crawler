07/08/2007
Српскиот претседател Борис Тадиќ во неделата (5-ти август) се состана со германскиот министер за надворешни работи, Френк-Волтер Стајнмаер, во Аскона, Швајцарија, на разговори околу Косово и процесот на статусот. 
Тадиќ потврди дека Белград е подготвен да направи големи компромиси, но не може да ја прифати независноста на покраината. 
„Доаѓаат тешки денови и работата сé уште не е завршена“, рече тој.
***
Новиот француски амбасадор во Романијa, Хенри Пол, му ги предаде своите акредитивни писма на романскиот министер за надворешни работи, Адријан Чиориану, за време на официјалниот состанок во понеделникот (6-ти август). 
Тие ги споменаа силните билатерални врски на нивните земји и ветија континуирана соработка во ЕУ и другите меѓународни тела.
***
Словенија го одби предлогот на Хрватска за изведување на пограничниот спор на двете земји пред Меѓународниот трибунал за Право на морето во Хамбург. 
Земјата, наместо тоа, предложи решавање на прашањето во Судот за помирување и арбитража на ОБСЕ во Женева. 
Хрватска ја отфрли идејата.
***
Министерот за економски развој на Азербејџан, Хејдар Бабајев, во четвртокот (2-ри август) во Баку се состана со грчкиот министер за развој, Димитрис Суфас. 
Тие потпишаа меморандум за соработка во нафтениот сектор и секторот на природен гас. 
Договорот вклучува можност Азербејџан да влезе во неодамна започнатиот проект за градење на гасовод помеѓу Турција, Грција и Италија.
***
Хрватскиот претседател Стипе Месиќ му посака добредојде на нерезидентниот египетски амбасадор Мохамед Ашраф Гамал Елдин Рашед минатата година. 
Разговорите се фокусираа на развивањето врски и назначувањето постојан амбасадор. 
Месиќ повика на зголемена економска соработка помеѓу Хрватска и Египет
(Разни извори -- 31/07/07-07/08/07)
