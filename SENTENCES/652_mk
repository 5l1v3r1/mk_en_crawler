27/01/2006
(Разни извори – 20/01/06 - 27/01/06)
Бугаријa постигна договор со мисијата на ММФ во Софија за стенд-бај аражман во висина од 50,7 милиони американски долари.
Според министерот за финансии, Пламен Орешарски, двете страни се согласиле за пофлексибилен пристап во врска со фискалната политика во 2006 година, како и за одредување на генералниот буџетски суфицит на 3 отсто од БДП оваа година.
На 25-ти јануари во Грција се одржа третиот годишен состанок на евро-медитеранските централни банки.
На настанот, организиран од страна на Банката на Грција и Европската централна банка, присуствуваа претставници од сите медитерански партнерски земји од и еврозоната и оние што не се дел од неа.
Парламентот на Федерацијата на БиХ (ФБиХ) го отфрли планот на владата на ентитетот за продажба на 67 отсто од акциите на нафтеното претпријатие Енергопетрол на хрватско-унгарскиот конзорциум ИНА-МОЛ.
Критикувајќи го овој потег, премиерот на ФБиХ, Ахмет Хаџипашиќ, посочи дека ќе продолжат разговорите со УНА-МОЛ, која понуди 5,2 милиони евра за длабоко заглавената фирма, заедно со обврска за вложување на 25,5 милиони евра во инвестиции.
Меѓународната агенција за рангирање Mудис го намали кредитниот рејтинг на водечкото хрватско претпријатие за производство на храна, Агрокор, за еден поен, на Б2.
Овој потег му се припишува на долгот на Агрокор од 230 милиони евра, кој ќе достаса оваа година.
Цената на централното парно греење во Maкедонијa се зголеми за 2 отсто, со одлука на државното регулаторно тело за енергија.
Зголемувањето на цената беше направено на барање на дистрибутерот Топлификација.
Сепак, регулаторната комисија само делумно го исполни барањето на претпријатието, кое беше за зголемување од 26 отсто.
„Ефес бруерс интернешнал“, огранокот на водечката турска пиварница „Анадолу Ефес“ купи 93,4 отсто од акциите на руската пиварница „Красни Восток“.
Цената на договорот е 360 милиони американски долари.
Приходите на српската царина достигнаа 2 милијарди евра во 2005 година, што е за трипати повеќе во споредба со минатата година, објави директорот на српската Царина, Драган Јериниќ.
Тој рече дека тоа се должи на подобрувањето на нејзината ефикасност.
