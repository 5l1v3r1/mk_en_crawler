28/09/2010
ПОДГОРИЦА, Црна Гора -- Поранешниот претседател Момир Булатовиќ се појави накратко пред судот во Подгорица во понеделникот (27-ми септември) за да сведочи во судскиот процес против девет лица обвинети за незаконска депортација на бошњачки цивили од Црна Гора во 1992 година.
Но, тој вистински не сведочеше бидејќи судот го отфрли неговото барање да му биде дозволено да ги користи државните тајни за да ја брани политиката што беше на сила во 1990-тите.
Поради тоа, неговото сведочење беше одложено.
Деветмина поранешни полицајци беа обвинети за злосторства против цивилите за предавање на 79 Бошњаци на босанските Срби.
Поголем дел од муслиманите, кои избегаа за Црна Гора за време на конфликтот во периодот 1992-1995 година, загинаа од рацете на Србите.
Булатовиќ вели дека депортациите не биле резултат на државната политика.
(Антена М, Радио Слободна Европа, Пчнен, АП - 27/09/10)
