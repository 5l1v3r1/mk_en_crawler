16/03/2009
ЗАГРЕБ, Хрватска -- Министерството за финансии не успеа да ги убеди синдикатите да ги прифатат планираните кратења на платите во јавниот сектор во саботата (14-ти март). 
Состанокот се фокусираше на ревизијата на буџетот за 2009 година, кој предвидува значителни кратења на трошоците со цел дефицитот да се држи под контрола и да се обезбедат повеќе средства за проектите за развој со цел да се надоместат негативните последици од економската криза. 
Синдикатите ги отфрлија кратењата на платите, тврдејќи дека 240.000 владини службеници не треба да го сносат товарот за економското забавување. 
Тие, исто така, повикаа на посеопфатни строги мерки. 
(ХРТ, Пословни дневник - 14/03/09)
