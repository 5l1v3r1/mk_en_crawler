25/02/2008
ПРИШТИНА, Косово -- Премиерот Хашим Тачи во неделата (24-ти февруари) рече дека и покрај протестите во врска со косовското еднострано прогласување независност, тој ќе им помогне на Србите да се интегрираат. 
„Има луѓе кои се незадоволни поради фактот што е Косово сега независна држава, но тие ќе мора наскоро да се приспособат на позитивната и демократска реалност“, рече Тачи. 
Косово е исто така нивна земја, истакна тој, додавајќи дека малцинските права во Косово ќе се почитуваат.
Во меѓувреме, најмалку 5.000 Срби протестираа поради независноста на Косово во Виена во неделата. 
Митингот започна мирно, но во еден момент толпата народ го запали американското знаме. 
Полицијата го спречи обидот за движење кон Американската амбасада. 
Демонстрантите тогаш се упатија кон населбата со поголем број имигранти од Косово, каде што кршеа прозорци. 
(Телеграфи, РТК, РФЕ - 24/02/08)
