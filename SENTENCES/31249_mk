02/03/2011
ПРИШТИНА, Косово -- Вицепремиерката Едита Тахири, која ќе ја води косовската делегација во разговорите со Србија, во вторникот (1-ви март) рече дека Косово ќе има конструктивен и креативен дух во разговорите, кои се очекува да започнат за две недели. 
„Дијалогот ќе има исклучиво технички карактер за решавање на практичните прашања кои придонесуваат за подобрување на животите на граѓаните и забрзување на интеграцијата на Косово во ЕУ, НАТО и другите меѓународни институции“, рече Тахири по состанокот со шефот на Меѓународната цивилна канцеларија, Питер Фејт.
Во меѓувреме, опозициското движење Ветевендосје ја критикуваше владата дека избрзува во однос на дијалогот со Белград. 
Приоритетите на владата не се проблемите на луѓето и нивната социјална и економска беда, туку политичката агенда на Србија, тврди Ветевендосје. 
(Коха Диторе, Косова Сот, Епока е ре - 02/03/11)
