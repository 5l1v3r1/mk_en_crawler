17/09/2007
САРАЕВО, Босна и Херцеговина (БиХ) -- Извештајот на Европската комисија (ЕК) за напредокот на БиХ, кој моментно се подготвува и треба да биде објавен во ноември, е исклучително негативен, објави во неделата (16-ти септември) весникот „Дневни аваз“, цитирајќи го шефот на одделот за проширување на ЕК за БиХ, Дирк Ланге.
Наводно, во документот ќе се спомене само ограничен напредок во одредени области.
Единствен настан што би можел да го промени негативниот заклучок би бил постигнувањето договор за полициските реформи до крајот на овој месец.
Ланге за весникот изјави дека директоратот за проширување веќе достави до БиХ список од 27 прашања кои треба да се опфатат до крајот на септември, за да се постигне поповолен извештај.
Тој додаде дека ЕУ има голема доверба во високиот претставник Мирослав Лајчак и неговите способности да ја доведе земјата до посакуваниот напредок.
(RTRS, Dnevni Avaz - 16/09/07)
