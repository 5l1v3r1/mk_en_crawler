30/03/2008
НИКОЗИЈА, Кипар -- Генерал Јашар Бујуканит, началникот на турскиот Генералштаб, во саботата (29-ти март) рече дека турските војници нема да се повлечат од Кипар додека не биде постигнат договор за повторно обединување и не биде воспоставена безбедност.
Бујуканит, кој ја заврши четиридневната посета на северен Кипар, инсистираше на тоа дека присуството на турските војници го гарантира мирот на островот.
Тој, исто така, рече дека Турција целосно ги поддржува напорите за ставање крај на неколкудецениската поделеност и неодамнешниот договор помеѓу новиот кипарски претседател Деметрис Христофиас и водачот на кипарските Турци, Мехмет Али Талат, за продолжување на преговорите во јуни.
За поскоро време, двајцата водачи се согласија за повторно отворање на преминот на улицата Ледра во Никозија.
Тоа, најверојатно, ќе се случи оваа недела, всушност откако ќе завршат напорите за расчистување на областа од мини и другите подготовки.
Во петокот експерт на ОН за чистење од мини нагази на мина во Атиену, источно од Кипар, и загуби дел од својата нога.
(Заман, Хуријет, Тркиш прес - 30/03/08;
НТВ, АФП, Фокус, Ројтерс, Прес ТВ, Ксинхуа - 29/03/08)
