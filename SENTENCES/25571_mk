25/09/2009
БУКУРЕШТ, Романија -- Претседателот Трајан Башеску во четвртокот (24-ти септември) издаде соопштение во кое повикува на референдум за реформа на парламентот преку негово претворање од дводомна во еднодомна структура.
Ова ќе го намали бројот на пратениците од 471 на 300.
Башеску истакна дека измените ќе бидат од суштинска важност во тековните напори за намалување на трошоците.
Тој сака референдумот да се одржи на истиот ден кога и претседателските избори, 23-ти ноември, повторно заради помали трошоци.
Во истата изјава, Башеску повика на пошироки уставни реформи, опишувајќи го воведувањето на еднодомен парламент како прв чекор.
Неговиот повик, два месеци пред изборите, беше критикуван од страна на повеќето политички партии.
(Гандул, Гардианул, Јурналул националн, Евениментул зилеи - 25/09/09;
AФП, Медиафакс, Реалитатеа - 24/09/09)
