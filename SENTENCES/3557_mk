08/11/2006
(Еурактив - 08/11/06;
ЕУобсервер, Budapest Business Journal - 07/11/06;
Трансперенси интернешнал, АП, АФП, ВОА, Софија ечо, Медиафакс, ХИНА, Макфакс, Б92 - 06/11/06)
Кипар, која влезе во ЕУ во 2004 година, е единствената земја од Југоисточна Европа (ЈИЕ), помеѓу 44-те земји во светот, која нема серозни проблеми со корупцијата, објави Трансперенси интернешнал (ТИ) во понеделникот (6-ти ноември), претставувајќи го својот годишен извештај.
Индексот на перцепција на корупцијата (ИПК) за 2006 година на мониторинг организацијата со седиште во Берлин, ги рангира 163 земји на скала од 0 до 10, при што 10 е најдобра можна оцена.
Истиот ги одразува перцепциите на бизнисмените и аналитичарите во земјата, во поглед на степенот на корупција во опфатените земји.
Оценките под пет покажуваат „перцепиран сериозен проблем со корупцијата“, според ТИ.
Со оценка 5,6 -- пад од една десеттина процентен поен од минатата година -- Кипар е 37-мата земја во ЦПИ за 2006 година.
Помеѓу другите земји во регионот, членката на ЕУ, Грција, се рангира највисоко -- на 54-тото место, со 4,4 поени.
Сепак, таа е со една од најлошите состојби во однос на другите земји од блокот од 25 нации, заедно со Полска.
Оваа земја е 61-ва со 3,7 поени, што е далеку под просеокот на земјите од Унијата 6,74.
Турција е помеѓу 12-те земји во светот во кои има значително подобрување од минатата година.
Нејзиниот резултат 3,8 е за 0,3 повисок од ЦПИ за 2005 година, со што таа се рангира на 60-тото место помеѓу 163-те земји опфатени со овогодишениот индекс.
Земјата беше 65-та помеѓу 158-те земји минатата година.
Бугарија, која треба да влезе во Унијата на 1-ви јануари, заедно со Романија -- е на четвртото место, пред Полска, со 4,0 поени.
И покрај малото подобрување од минатата година, резултатот од 3,1 на Романија покажува дека земјата се перцепира како покорумпирана отколку нејзиниот јужен сосед.
Земјата се придвижила за едно место нагоре и е на 84-тото место оваа година.
Сепак, истата е пониско отколку Бугарија и кандидатката за ЕУ, Хрватска, која е со непроменети 3,4 поени и на 69-тото место во светот.
„Овој резултат мора да се интерпретира како алармантен сигнал од страна на властите во Букурешт во поглед на тоа дека треба да се направи повеќе во борбата против корупцијата“, Budapest Business Journal во вторникот ја цитираше Јулија Коспанару, консултант на Трансперенси интернешнал во Романија.
„Романија ја усвои легислативата за борба против корупцијата, тоа е напишано таму, но проглемот е во тоа што перцепцијата за оваа промена сé уште не постои на ниво на личноста на шалтер.“
Србија доби 3,0 поени, што е 0,1 поен повисоко од оценката добиена минатата година, со што земјата се придвижи седум позиции нагоре, на 90-тото место.
И покрај тоа што добија најлош рејтинг оваа година, Босна и Херцеговина (БиХ) и Македонија имаат 2,9 односно 2,7 поени -- и е без промена во однос на минатата година.
БиХ падна од 88-мата на 93-тата позиција, а Македонија падна за две места подолу, на 105-тото место.
Албанија се чини дека има најлош резултат од земјите на ЈИЕ, и покрај благото подобрување од минатата година.
Таа доби 2,6 поени и е на 111-тото место помеѓу 163-те земји.
Давајќи ги најниските поени за голем дел од најсиромашните земји во светот, Трансперенси интернешнал гледа јасна линија помеѓу високите нивоа на корупција и сиромаштијата.
„Корупцијата претставува исклучително сериозен проблем не само за земјата, туку, пред сé, за луѓето кои живеат таму и нивниот секојдневен живот е оштетен и ограничен со доминацијата на корупцијата“, реќе шефот на ТИ, Дејвид Нусбаум.
