08/09/2008
ПРИШТИНА, Косово -- Опозициските партии во неделата (7-ми септември) побараа оставка од министерот за надворешни работи, Скендер Хисени, делумно поради неуспешното лобирање за меѓународно признавање на Косово. 
Опозицијата инсистираше на тоа Хисени да поднесе извештај пред парламентот за неуспесите на неговата политика, што најверојатно ќе биде прво прашање за кое пратениците ќе расправаат за време на есенската сесија на парламентот.
Во другите вести, најновиот извештај на ОБСЕ за човековите права, етничките односи и демократијата -- помеѓу август 2007 и јули 2008 година -- ги критикува косовските власти поради обидите за влијание врз институциите како што се полицијата, судството и медиумите. 
Во извештајот, сепак, не е опфатено насилството во северно Косово, кое уследи по еднострано прогласената независност во февруари, објавија локалните медиуми. 
(Коха диторе, Лајм, Косова сот, Експрес - 08/09/08)
