28/09/2010
БРИСЕЛ, Белгија -- Комисијата на Европскиот Парламент (ЕП) за граѓански слободи, правда и домашни работи го поддржа во вторник (28-ми септември) извештајот во кој се вели дека Босна и Херцеговина и Албанија ги исполнија критериумите за визна либерализација. 
Извештајот беше одобрен со 49 наспрема 2 гласа. 
Документот веќе доби зелено светло од Комитетот на ЕП за надворешни работи на 6-ти септември.
Гласањето на пленарната сесија на ЕП е закажано за 7-ми октомври и, според локалните медиуми, ќе биде само формалност. 
Конечната одлука за укинување на визите за БиХ и Албанија зависи од Советот на ЕУ, кој се очекува да го стави прашањето на својата агенда во октомври или ноември. 
(Срна, РТРС, БХРТ, Независне новине - 28/09/10)
