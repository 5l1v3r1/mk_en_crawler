28/03/2008
АНКАРА, Турција -- Претседателот на турскиот Уставен суд, Хасим Килиќ, на прес-конференцијата во четвртокот (27-ми март) рече дека судот најверојатно в понеделник ќе одржи прелиминарно сослушување за барањето за затворање на владејачката Партија на правдата и развојот (АКП).
Главниот обвинител на Врховниот апелационен суд, Абдурахман Јалцинкаја, поднесе барање за забрана претходно овој месец, тврдејќи дека партијата го поткопува секуларниот карактер на државата.
Ако Уставниот суд одлучи да го преземе случајот, АКП, предводена од премиерот Реџеп Тајип Ердоган, ќе има рок од еден месец за поднесување на прелиминарната одбрана.
Во четвртокот, Ердоган и заменик-претседателот на АКП, Нихат Ергун, потврдија дека ќе продолжат да лобираат за уставен амандман со кој ќе стане потешко да се затвори една партија.
(Радикал, Заман - 28/03/08;
Aгенција Анадолу, НТВ, Чихан - 27/03/08)
