10/08/2006
САРАЕВО, Босна и Херцеговина (БиХ) -- Расим Љајиќ, претседателот на српскиот национален совет за соработка со Трибуналот на ОН за воени злосторства, вели дека властите успеале да го реконструираат движењето на Ратко Младиќ во периодот од 1997 до 2003 година, и дека нема сомневање оти тој бил во Србија во текот на овој период. 
Во изјавата за сараевскиот весник Дневни аваз, објавена во четвртокот (10-ти август), Љајиќ вели дека се чини оти Младиќ се криел во Србија до крајот на 2005 година, иако има дупки во разузнавачките информации. 
Тој рече дека српските власти не се сигурни дали е Младиќ во земјата сега, но ги испитуваат сите индикации. 
Што се однесува до другиот главен обвинет за воени злосторства, Радован Караџиќ, Љајиќ рече дека нема информации што би укажале на тоа дека тој некогаш се криел во Србија. 
(Дневни аваз - 10/08/06)
