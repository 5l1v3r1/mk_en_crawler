09/12/2010
ХАГ, Холандија -- Трибуналот на ОН за воени злосторства во средата (8-ми декември) ја скрати казната на Веселин Шљиванчанин, поранешен висок офицер во Југословенската народна армија (ЈНА) од 17 на десет години затвор. 
Тој беше прогласен виновен за помагање и вршење тортура врз хрватските воени затвореници во Вуковар во 1991 година. 
Во мај 2009 година Апелациската комисија на Трибуналот ја зголеми повеќе од трипати неговата првична казна. 
Овојпат за првпат трибуналот ја преиспита пресудата од втора инстанца. 
Одлуката на судот уследи по изјавата на нов сведок од страна на поранешен офицер на ЈНА.
Во другите вести од средата, Трибуналот објави дека го одобрува барањето на поранешниот косовски премиер Рамуш Харадинај за привремено ослободување, поднесено за семејни причини. 
Нему ќе му биде дозволено да остане во Приштина од 17-ти декември до 14-ти јануари. 
(Зери, Коха Диторе, Лајм - 09/12/10; РТК, Телеграфи, Танјуг, Бета, Б92, РТС, АФП, Ројтерс - 08/12/10)
