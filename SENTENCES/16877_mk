05/09/2006
БАЊА ЛУКА, Босна и Херцеговина (БиХ) -- Рафи Грегоријан, политичкиот советник во седиштето на НАТО во Сараево, во интервјуто од вторникот (5-ти септември) за Независне новине изјави дека властите на БиХ и Република Српска мора решително да дејствуваат против мрежата на поддршка на воените злосторници.
Грегоријан, кој ќе ја преземе меѓународната функција во Брчко следниот месец, рече дека и покрај тоа што се преземени бројни чекори во БиХ во изминативе 18 месеци за обезбедување на целосна соработка со Трибуналот на ОН, и понатаму има недостиг од координација помеѓу централната власт и властите на ентитетите.
Тој, исто така, ги критикуваше домашните власти за непреземање мерки против роднините на главниот осомничен Радован Караџиќ.
Членството во програмата на НАТО Партнерство за мир зависи од соработката во врска со воените злосторства, истакна Грегоријан.
(Независне новинe - 05/09/06)
