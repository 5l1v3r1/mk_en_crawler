01/12/2006
БЕЛГРАД, Србија -- Преговорите за Договорот за стабилизација и асоцијација (ДСА) со Србија ќе продолжат кога Србија ќе започне целосно да соработува со Трибуналот на ОН за воени злосторства, рече во четвртокот (30-ти ноември) комесарот за проширување на ЕУ, Оли Рен.
Во интервјуто за весникот „Вечерње новости“, тој рече дека политиката на ЕУ кон Србија е непроменета, и покрај одлуката на НАТО да ја покани Србија да се приклучи на програмата Партнерство за мир.
ЕУ ги прекина преговорите за ДСА со Србија во мај.
(Вечерње новости - 01/12/06;
Tанјуг, Бета, Б92 - 30/11/06)
