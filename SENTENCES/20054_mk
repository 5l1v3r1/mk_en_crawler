18/11/2007
AНКАРА, Турција -- Главниот обвинител на Врховниот апелационен суд, Абдураман Јалцинкаја, покрена судска постапка пред Уставниот суд, барајќи затворање на прокурдистанската Партија за демократско општество (ДТП), поради наводните врски со терористичката Курдистанска работничка партија (ПКК).
Во тужбата, поднесена во петокот (16-ти ноември), обвинителот исто така бара на 221 членови на ДТП, вклучително и на осум парламентарци, да им се забранат политички активности.
Партијата има 21 пратеник во парламентот.
Тие се првите прокурдистански пратеници што влегоа во парламентот за повеќе од една деценија.
Во четвртокот премиерот Реџеп Тајип Ердоган ги отфрли повиците од екстремно десничарската опозициска Парија на националистичко движење, да се гласа за укинување на парламентарниот имунитет на пратениците на ДТП.
Тој рече дека партијата треба да се охрабри да работи во рамките на постојниот политички систем.
(Сабах, Заман, Радикал - 17/11/07;
НТВ, ББС, АП - 16/11/07)
