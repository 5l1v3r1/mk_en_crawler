11/01/2007
ХАГ, Холандија -- Обвинителите во судскиот процес против поранешниот водач на хрватските Срби, Милан Мартиќ, во средата (10-ти јануари) побараа од судиите на Трибуналот на ОН да го прогласат за виновен Мартиќ по 19 точки од обвинението за воени злосторства и злосторства против човештвото и да го осудат на доживотен затвор. 
Мартиќ го предводеше српскиот бунт поддржан од Белград и ја контролираше српската минидржава која покриваше околу 30 отсто од хрватската територија додека истата не беше преземена од страна на хрватските сили во 1995 година. 
Тој е обвинет и за издавање наредба за ракетниот напад врз Загреб во мај 1995 година, при кој загинаа седум лица, а многу други беа повредени. 
Мартиќ се изјасни за невин по сите точки од обвинението.
Во другите вести, поранешниот офицер на босанските Срби, кој ја командуваше опсадата на Сараево, беше суден во Трибуналот на ОН во четвртокот. 
Драгомир Милошевиќ (64) е обвинет за спроведување на кампања на терор врз жителите на главниот град. 
(Независне новинe - 11/01/07; Ројтерс, УПИ, ПБС БиХ - 10/01/07)
