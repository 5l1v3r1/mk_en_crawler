06/11/2007
АНКАРА, Турција -- Парламентот во понеделникот (5-ти ноември) по вторпат ја одложи расправата за декларацијата што го покрива т.н. документ за ерменскиот геноцид одобрен од американската конгресна комисија.
Пред две недели претседателот на парламентот, Коксал Топтан, и замениците на претседателите на парламентарните групи одлучија да усвојат декларација за документот, во кој масовните убиства на Ерменците во Турција за време на Првата светска војна се дефинираат како геноцид.
Но, расправата за истата, закажани за вторник, беа одложени поради посетата на премиерот Реџеп Тајип Ердоган на Вашингтон.
По состанокот со американскиот претседател Џорџ В. Буш во понеделникот, Ердоган ја поздрави одлуката на американските пратеници за одложување на расправата за документот.
„Т.н.
ерменски геноцид ...
има потенцијал длабоко да й наштети на нашата стратешка соработка“, рече Ердоган.
(Хуријет - 06/11/07;
AФП - 05/11/07)
