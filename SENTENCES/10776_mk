07/10/2004
СОФИЈА, Бугарија -- По објавувањето на извештајот на Европската комисија (ЕК) за Бугарија, премиерот Симеон Саксобурготски во средата (6-ти октомври) изрази задоволство во врска со потврдувањето на целта за пристап во 2007 година и вети дека Бугарија дотогаш ќе ги исполни сите критериуми за членство.
Во врска со критиките на ЕК за доцнењето со судските реформи, како и со некои други прашања, Саксобурготски и другите официјални претставници изјавија дека кабинетот има стратегија за решавање на таквите проблеми.
Во Букурешт Владата го опиша извештајот на ЕК за Романија како „добра вест“, како во однос на одредувањето на датумот за пристап во 2007 година, така и за признавањето на земјата како функционална пазарна економија.
Министерот за надворешни работи, Мирчеа Џоана, веднаш ја најави подготовката на среднорочните насоки за пристап и акциониот план за решавање на недостатоците наведени во извештајот.
(бТВ, БНТ, Медиафакс, Ромпрес - 06/10/04)
