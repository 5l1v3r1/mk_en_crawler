17/11/2010
БЕЛГРАД, Србија -- Властите во Италија, Црна Гора, Словенија и Србија уапсија 80 лица во вторникот (16-ти ноември), поврзани со осомничената криминална група на шверцерот на дрога, Дарко Шариќ.
Српскиот обвинител за организиран криминал, Миљко Радисављевиќ, ги опиша уапсените како „членови на меѓународна криминална група осомничена дека планирала, организирала и дистрибуирала кокаин за италијанскиот пазар“.
Црногорската полиција го уапси братот на Шариќ -- Душан Шариќ, и други двајца српски државјани врз основа на потерницата што ја издаде Италија за шверц на дрога.
Дарко Шариќ, по кого трагаше Србија, и неговата група се осомничени за шверц на 2,5 тони кокаин од Јужна Америка.
Италија, исто така, издаде потерница за него.
(РТС, Танјуг, Бета, Б92, АФП - 16/11/10)
