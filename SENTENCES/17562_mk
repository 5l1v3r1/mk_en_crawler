25/06/2007
ЗАГРЕБ, Хрватска -- Извинувањето на српскиот претседател Борис Тадиќ на Хрватите за тешкотиите што произлегоа од војната, предизвика различни реакции во Хрватска и Србија, според регионалните медиуми.
Извинувањето, што тој го искажа за време на телевизиското интервју во Загреб, каде што присуствуваше на регионалниот енергетски самит, беше прво понудено од страна на висок српски функционер.
Хрватскиот претседател Стипе Месиќ рече дека истото е особено важно, со оглед на тоа што поранешниот српски режим на Слободан Милошевиќ ги предизвика најголемите загуби за сите [во поранешна Југославија], вклучувајќи ги и Србите.
Зоран Милановиќ, водачот на најголемата опозициска Социјалдемократска партија, исто така ја поздрави изјавата на Тадиќ како доказ за новото раководство во Србија.
Во Белград, извинувањето беше остро критикувано од страна на ултранационалистичката Српска радикална партија и Социјалистичката партија на Србија на Милошевиќ.
Но, партијата Г17 Плус го поздрави истото, велејќи дека ќе помогне во зајакнувањето на билатералните врски и надминувањето на минатото.
(Политика - 25/06/07;
ХРТ, Танјуг, Б92 - 24/06/07)
