30/11/2010
БЕЛГРАД, Србија -- Апелациониот суд во Белград го отфрли ослободувањето на двајца поранешни српски полицајци обвинети во т.н. случај на воени злосторства Битиќи, наредувајќи повторување на судењето, објави во понеделникот (29-ти ноември) обвинителската канцеларија за воени злосторства.
Минатиот декември Сретен Поповиќ и Милош Стојановиќ беа прогласени за невини од првостепениот суд, поради недостаток на докази.
Двајцата беа обвинети за вмешаност во убиствата во 1999 година на тројца албански браќа со американско државјанство -- Агрон, Мехмет и Илир Битиќи.
Тие, наводно, ги предале браќата Битиќи на припадниците на специјалната единица на српската полиција, кои ги застрелале во нивниот камп за обука.
Телата беа пронајдени во 2001 година во масовна гробница во источното село Петрово Село.
Апелациониот суд ја прифати жалбата на обвинителството на почетокот на ноември.
Сé уште не е одреден датум за повтореното судење.
(Б92, Бета, РТС, АП - 29/11/10)
