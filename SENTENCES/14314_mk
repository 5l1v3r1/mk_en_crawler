12/12/2005
АТИНА, Грција -- Експлозија одекна во центарот на Атина во понеделникот (12-ти декември) изутрина, оштетувајќи неколку згради и автомобили. 
Според некои непотврдени извештаи две лица се повредени. 
Анонимен јавувач ја предупредил полицијата за нападот околу 30 минути пред да се случи експлозијата, со што им даде време да ја расчистат областа. 
Властите сметаат дека цел било Министерството за економија, кое се наоѓа во близина. 
Експлозијата се совпаѓа со националниот штрајк на транспортните работници, кои протестираат поради плановите на владата за измена на законите за работни односи во јавниот сектор.
Во другите вести, министерот за правда, Анастасиос Папалигурас, во своето интервју за печатот вети дека владата ќе продолжи со реструктуирањето и „расчистувањето“ на судството. 
Тој за Катимерини изјави дека владата нема да се двоуми да преземе непопуларни мерки, ако тие бидат потребни за враќање на довербата на граѓаните во судскиот систем. 
(АП, АФП, Ројтерс, УПИ, АНА - 12/12/05)
