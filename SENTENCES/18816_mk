06/04/2007
ЗАГРЕБ, Хрватска -- Трибуналот на ОН за воени злосторства одлучи да ги смени двајцата адвокати на одбраната на хрватскиот генерал Иван Чермак, кој се соочува со обвиненија за воени злосторства против етничките српски цивили за време на контроверзната операција „Бура“ во 1995 година.
Адвокатите Чедо Продановиќ и Јадранка Слоковиќ во четвртокот (5-ти април) рекоа дека се сменети поради судир на интереси.
Тие планираат да поднесат жалба за одлуката пред Апелационата комисија на Трибуналот.
Претходно оваа недела Трибуналот објави дека судењето против Чермак и другите обвинети, Анте Готовина и Младен Маркач, нема да биде одложено поради бројни нерешени прашања.
(Вјесник, Вечерњи лист - 06/04/07;
ХРТ, ХИНА - 05/04/07)
