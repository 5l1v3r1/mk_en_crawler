20/09/2004
СОФИЈА, Бугарија -- Бугарија и Велика Британија потпишаа протокол за размена на доверливи информации во врска со организираниот криминал, како што беше објавено во последното издание на бугарскиот Државен весник. 
Министерот за внатрешни работи, Георги Петканов, и британскиот амбасадор во Софија, Џереми Хил, го потпишаа договорот, кој предвидува унапредување на соработката во борбата против тероризмот, трговијата со дрога и илегалната имиграција, корупцијата и перењето пари.
Во другите вести на оваа тема, Софија во понеделник ќе биде домаќин на меѓународната конференција за спречување на перењето пари. 
Претставници на финансиската полиција и истражните служби од 15 европски земји ќе присуствуваат на настанот.
Парламентот, во меѓувреме, го одобри распоредувањето на воените лекари во Авганистан следниот месец. 
Тие ќе останат во земјата шест месеци, каде што ќе му се приклучат на мултинационалниот контингент на НАТО во новата воена болница во Кабул. 
(Сега, Дневник, бТВ, БНТ - 20/09/04)
