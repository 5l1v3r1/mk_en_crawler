07/04/2009
Шефот за надворешна политика и безбедност, Хавиер Солана, и косовскиот премиер Хашим Тачи се состанаа во петокот (3-ти април) во Брисел, на разговори околу мисијата ЕУЛЕКС, економската ситуација во Косово и влијанието на светската економска криза врз неговиот развој.
Двајцата претставници, исто така, разговараа за реформите што ЕУ сака Косово да ги спроведе.
Американскиот претседател Барак Обама се состана со грчкиот премиер Костас Караманлис во саботата (4-ти април), на маргините од самитот на НАТО во Стразбур.
Спорот околу името помеѓу Maкедонијa и Грција беше меѓу главните теми на разговорите.
Тие, исто така, разговараа околу односите помеѓу Грција и Tурција и кипарското прашање.
Водачот на кипарските Турци Мехмет Али Талат се состана со генералниот секретар на ОН, Бан Ки-Мун, во петокот (3-ти април) во Париз.
Талат го повика Бан да ги зајакне посредничките активности на ОН со цел помирување на долгоподелениот остров оваа година.
Ерменскиот министер за надворешни работи, Едвард Налбандијан, се наоѓа во дводневна посета на Tурција во понеделникот (6-ти април) и вторникот, како дел од напорите на двете држави за нормализирање на односите.
Српскиот претседател Борис Тадиќ во средата (1-ви април) се состана со својот египетски колега, Хосни Мубарак, во Каиро.
За време на состанокот, Мубарак потврди дека Египет и понатаму нема да го признае Косовo.
Хрватскиот премиер Иво Санадер на 31-ви март се состана со високиот претставник во Босна и Херцеговина (БиХ), Валентин Инзко, во Мостар.
Санадер рече дека тие се согласиле оти БиХ треба да остане обединета држава, во која трите ентитети ќе уживаат еднакви права и дека БиХ треба да се приклучи на евроатланските институции.
Американскиот претседател Барак Обама накратко се состана со кипарскиот претседател Деметрис Христофиас во неделата (5-ти април), на маргините од самитот ЕУ-САД во Прага.
Христофиас рече дека тие разговарале околу напорите за повторно обединување на островот и дека побарал од Обама да изврши притисок врз <b>Tурција</b> за отстранување на нејзините сили од северниот дел од Кипар.
Британија во понеделникот (6-ти април) го повтори повикот на американскиот претседател Обама за полноправно членство на Tурција во ЕУ.
Мајкл Елам, портпаролот на премиерот Гордон Браун, рече дека поддршката за членството на Турција во ЕУ ...
е долготрајна позиција на британската влада“.
Изјавата на Елам дојде еден ден откако францускиот претседател Николас Саркози рече дека Франција „не го промени и нема да го промени“ своето противење за членството на Турција.
Претседателката на албанскиот парламент Јозефина Топали се состана со претседателот на чешката парламентарна уставна и судска комисија, Марек Бенда, во понеделникот (6-ти април) во Тирана.
Бенда рече дека Чешка во својата улога на актуелен претседавач на ЕУ ќе им помогне на албанските власти да ја подготват апликацијата на својата држава за кандидатски статус во ЕУ.
(Разни извори 31/03/09-07/04/09)
