03/06/2005
САРАЕВО, Босна и Херцеговина (БиХ) -- Високиот претставник Педи Ешдаун ќе й каже на главниот обвинител на Трибуналот на ОН за воени злосторства, Карла дел Понте, дека соработката на Република Српска (РС) во врска со воените злосторства е во прекин, и покрај напредокот потврден на почетокот на годинава, како што се вели во соопштението од четвртокот (2-ри јуни) од канцеларијата на Ешдаун. 
Во соопштението, исто така, се вели дека целосната и безусловна соработка со Трибуналот за воени злосторства претставува услов што произлегува од Дејтонскиот мировен договор, документ што водачите на РС постојано го споменуваат кога зборуваат за прашањето на полициските реформи.
Во другите вести, Ешдаун во четвртокот инсистираше на тоа дека директорот на полицијата на РС, Драгомир Андан, јавно ја повлекол изјавата што ја даде на 10-ти мај, во која тврдеше дека терористите од БиХ биле вмешани во подготвувањето и спроведувањето на нападите на возовите во Мадрид во 2004 година. 
Ешдаун рече дека изјавата била политички мотивирана и дека не е поткрепена со докази. 
(Независне новине, Дневни аваз - 03/06/05; ОХР, НТВ Хајат, ФЕНА, ПБС БиХ - 02/06/05)
