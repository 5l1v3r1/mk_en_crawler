14/08/2007
БЕЛГРАД, Србијa -- Косово ниту е подготвено за демократија, ниту е подготвено за формирање мултиетничко општество, рече во понеделникот (13-ти август) српскиот претседател Борис Тадиќ. 
Тој ја одбележуваше четвртата годишнина од убиството на две српски момчина во Пеќ. 
Тие беа убиени додека пливале на реката Бистрица. 
Тадиќ рече дека и четирите години по убиствата на Иван Јововиќ (19)и Пантелија Дикиќ (12) и ранувањето на четири деца во Горајдевац, напаѓачите не се фатени. 
Тој ги повика албанските водачи во Косово да се ангажираат за случајот и да спречат ширење на екстремизам во нивните редови.
Стефан Фелер, полициски комесар на ОН во Косово, рече дека „ниеден камен нема да остане непревртен за фаќање на убијците“. 
Наградата од еден милион американски долари е понудена за секој оној што ќе даде информации за случајот. 
(РТС, СРНА, Бета, Б92, БТА, Макфакс - 13/08/07)
