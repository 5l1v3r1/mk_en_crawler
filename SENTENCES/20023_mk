19/08/2007
ХАГ, Холандија -- Судскиот процес против водачот на Српската радикална партија, Воислав Шешељ, кој е обвинет за злосторства против Хрватите и босанските муслимани во 1990-тите, ќе започна во ноември, објави во петокот (17-ти август) судијата Жан-Клод Антонети, за време на конференцијата за статусот на Шешељ.
Проблематичните прашања, како што е финансирањето на одбраната на Шешељ и преводот на документите на српски јазик, се решени, рече судот.
Шешељ бараше одложување на судењето до март 2008 година, тврдејќи дека му треба повеќе време за да ја подготви својата одбрана.
Судските рочишта започнаа минатиот ноември, но беа прекинати откако тој започна штрајк со глад, барајќи право самиот да се застапува.
(Tанјуг, РТРС, Бета - 17/08/07)
