21/09/2009
БУКУРЕШТ, Романија -- Теодор Столојан, вицепремиерот од Демократската либерална партија (ПДЛ), во неделата (20-ти септември) рече дека портфолиото за земјоделството во Европската комисија (ЕК) и понатаму претставува приоритет за земјата, но со Австрија и Ирска како кандидати, на Романија ѝ требаат други опции. 
Планот Б би биле портфолиото за проширување или истражување, рече тој. 
„Го сметаме проширувањето за важно портфолио, политички кажано, особено кога станува збор за Југоисточна Европа. 
Романија има голем интерес да го поддржи пристапувањето на своите регионални соседи.“ Слични ставови изразија и министерот за надворешни работи, Кристијан Диаконеску, и Леонард Орбан, актуелниот комесар на Романија во ЕУ, задолжен за мултилингвизмот. 
(Nine o'clock - 21/09/09; Meдиафакс - 20/09/09)
