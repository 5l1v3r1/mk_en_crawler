30/10/2007
СОФИЈА, Бугарија -- Штрајкот на наставниците влезе во шестата недела, откако повеќето од нив ја отфрлија понудата на владата. 
На гласањето во понеделникот (29-ти октомври) 55 отсто од наставниците го отфрлија договорот со кој им беше понудено 19,1 отсто зголемување на платите, почнувајќи од ноември, или вкупно зголемување од 46,4 отсто до крајот на 2008 година. 
Платите на ненаставничкиот персонал би се зголемиле за истиот процент. 
Наставниците бараат скоро 73 отсто зголемување, што е помалку од првично бараните 100 отсто. 
(Сега, Дневник, Труд, 24 Часа - 30/10/07; Фокус, Дарик, БНT - 29/10/07)
