19/10/2008
ХАГ, Холандија -- Хашкиот трибунал за воени злосторства во петокот (17-ти октомври) го отфрли барањето на поранешниот српски министер за одбрана, Драгољуб Ојданиќ, за привремено ослободување поради здравствени причини. 
Судот пресуди дека обвинетиот не обезбедил „сериозен и убедлив“ доказ за да го оправда своето ослободување. 
Ојданиќ, поранешен командант на Југословенската армија, наводно извршил воени злосторства во Косово до 1999 година. 
Тој се соочува со судење заедно со поранешниот српски претседател Милан Милутиновиќ, поранешниот југословенски вицепремиер Никола Шаиновиќ и поранешните полициски генерали Небојша Павковиќ, Владимир Лазаревиќ и Сретен Лукиќ за депортација, убиство и прогон на етнички Албанци од Косово во првата половина од 1999 година. 
(РТС, Танјуг, Б92 - 16/10/08)
