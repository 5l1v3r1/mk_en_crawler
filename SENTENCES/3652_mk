04/01/2007
Од Давор Коњикушиќ за Southeast European Times во Белград – 04/01/07
Крајот на државната унија Србија-Црна Гора ги остави Црногорците кои живеат во Србија со нерешен статус. 
Претходно, тие едноставно живееа во друг дел од нивната земја. 
Сепак, тие сега живеат во друга земја.
Малку нешта се променети во изминатиов период. 
Технички, Црногорците сега се туристи во Србија и, како такви, треба да се регистрираат во српскиот Оддел за странски државјани за да добијат дозвола за престој во земјата. 
Меѓутоа, ова правило не се применува во пракса.
„Црногорците можат да влезат во земјата и да престојуваат во Србија со лична карта како со пасош“, објаснува шефот на српското министерство за надворешни работи, Ненад Бановиќ. 
„Тие не треба да го пријават нивниот престој. 
Тие имаат неограничен престој“.
Црногорците во Србија се согласуваат. 
Тие велат дека нема многу проблеми, освен повремените проблеми со јавниот превоз -- обично изолирани инциденти на непријателско расположение од страна оние кои се сеуште лути поради отцепувањето на Црна Гора од државната унија.
Сепак, состојбата ќе мора да се промени бидејќи односите Србија-Црна Гора се законски разјаснети. 
Кога Црна Гора ќе воведе црногорски пасоши и лични карти, таа ќе биде третирана како соседна земја, велат претставници. 
Србија, веќе, донесе закон кој ги класификува Црногосрките жители како странци.
„Кога ќе се утврдат новите граници и граничните премини, кога ќе биде поставена пасошка контрола со цел прецизно да се верификува кога едно лице влегло во земјата, тогаш рокот за лична регистрација ќе биде одреден“, објаснува Бановиќ.
Гледајќи напред, некои Црногорци одлучија да аплицираат за српско државјанство. 
Од арскинувањето на државната унија, бројот на ваквите апликација четирикратно се зголеми.
Српските жители кои живеат во Црна Гора, исто така се во неизвесност. 
Но, црногорските власти досега не наметнаа некакви барања или рестрикции. 
Моментално, Србите не се обврзани да го пријават својот престој во овластените центри или безбедносните оддели во Црна Гора.
