15/03/2006
БОН, Германија -- Шефот на Комисијата за Југоисточна Европа на Европскиот парламент, Дорис Пак, во вторникот (14-ти март) го повтори повикот до Србија да стори сé што е во нејзина моќ за да го уапси и предаде главниот обвинет за воени злосторства Ратко Младиќ на Хашкиот трибунал. 
Пак, во интервјуто за Радио Дојче Веле, рече дека смртта на поранешниот југословенски претседател Слободан Милошевиќ го зголемува притисокот врз Белград во врска со соработката за воените злосторства.
Исто така во средата, војниците на НАТО и ЕУ во Босна и Херцеговина го пребараа домот и канцелариите на осомничен поддржувач на обвинетиот Радован Караџиќ. 
НАТО го идентификуваше осомничениот како Немања Васиќ, од градот Прњавор. 
Војниците бараат информации за мрежата што му помага на воениот политички водач на босанските Срби да ја избегне правдата. 
(Блиц, АП - 15/03/06; Tанјуг - 14/03/06)
