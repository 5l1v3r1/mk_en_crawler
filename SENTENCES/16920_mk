04/08/2006
САРАЕВО, Босна и Херцеговина (БиХ) -- Високиот претставник во БиХ, Кристијан Шварц-Шилинг, во четвртокот (3-ти август) изрази противење на барањето на претседателот на Претседателството Сулејман Тихиќ за објавување на имињата на 892 поединци поврзани со масакрот во Сребреница.
Главниот меѓународен претставник рече дека кривичниот законик на БиХ не предвидува објавување на имињата на луѓето кои се под истрага, и дека единствен легитимен и ефикасен одговор на злосторствата е да се гонат извршителите според законот.
Тихиќ рече дека објавувањето на листата ќе помогне да се исчисти државната администрација, полицијата и безбедносните агенции од ваквите поединци.
Во другите вести од четвртокот, водачите на босанските Срби го отфрлија неодамнешниот предлог на хрватскиот премиер Иво Санадер за одржување на меѓународна конференција за БиХ.
Тој предложи разговори за идната администрација и политичкиот систем на земјата, а во врска со плановите за затворање на Канцеларијата на високиот претставник.
Во одделните изјави српскиот член на претседателството на БиХ, Борислав Паравац, и претседателот на Република Српска Драган Чавиќ го обвини Санадер дека се обидува да се меша во внатрешните работи.
(извори на ОХР, ПБС БиХ, РТРС, Pincom.info - 03/08/06)
