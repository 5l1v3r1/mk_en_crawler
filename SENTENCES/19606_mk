24/09/2007
САРАЕВО, Босна и Херцеговина (БиХ) -- Ако политичката елита не успее да постигне договор за полициските реформи и политичката ситуација во БиХ и понатаму се влошува, меѓународната заедница ќе мора да преземе решителни дејства, изјави во неделата (23-ти септември) заменик високиот претставник Рафи Грегоријан, по враќањето од САД. 
Грегоријан рече дека американската администрација му рекла оти ќе ги поддржи сите евентуални санкции што ќе ги предложи високиот претставник Мирослав Лајчак, вклучително и отпуштање на политичките водачи и казнување на партиите. 
Тој, исто така, рече дека одговорноста за сегашниот ќор-сокак во врска со политичките реформи е на премиерот на Република Српска Милорад Додик (РС) и босанскиот водач Харис Силајџиќ.
Во другите вести од неделата, Додик се огради од цитираната изјава, според која процесот на статусот на Косово ќе биде преседан за РС да побара независност од БиХ. 
Говорејќи во неделата, тој рече дека нема никаква поврзаност помеѓу решението на статусот на Косово и иднината на РС. 
(Дневни аваз, Политика - 24/09/07; РТРС, НТВ Хајат, ФоНет, Б92 - 23/09/07)
