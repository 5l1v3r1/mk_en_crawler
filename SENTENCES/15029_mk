02/11/2005
ЗАГРЕБ, Хрватска -- Според една нова анкета мнозинството Хрвати се оптимисти во врска со можностите за влез во ЕУ и 51,3 отсто веруваат дека земјата ќе може да влезе во Унијата до 2009 година.
Испитувањето, спроведено од страна на весникот „Вечерњи лист“ покажува дека неодамнешната одлука на ЕУ за започнување на одложените разговори за членство со Загреб ја зајакнале поддршката во земјата за пристапот.
Во другите вести, Трибуналот на ОН за воени злосторства во вторникот го објави официјалното предавање на два случаи на хравтските власти.
Поранешните генерали на Хрватската армија, Рахим Адеми и Мирко Норац, се обвинети за злосторства против етничките Срби во септември 1993 година.
Ова е првиот случај што Хашкиот трибунал му го предаде на хрватското судство.
(Вечерњи лист - 02/11/05;
веб-страница на МКТЈ, ХИНА - 01/11/05)
