22/04/2009
БЕЛГРАД, Србија -- Парламентот треба да одобри нов закон за политичките партии до средината на мај, изјави за весникот Политика во вторникот (21-ви април) министерот за државна администрација и локална самоупорава, Милан Марковиќ.
Тој рече дека сите партии во парламентот -- освен една -- го поддржуваат предлог-законот, така што процесот на одобрување ќе помине непречено.
Целта е да се отстранат многу малите партии од политичката сцена со повеќе од двојно зголемување на бројот на потписи потребни за регистрирање на една партија, односно 10.000, додека бројката за партиите што ги претставуваат малцинствата е 1.000.
Марковиќ, исто така, рече дека очекува парламентот да го одобри новиот закон за локалните избори -- со кој се воведува директно гласање за градоначалници -- пред летниот прекин со работата.
Во другите вести од вторникот, министерот за труд, Расим Љајиќ, предложи намалувањето на бројот на владините министри заради заштеда на пари.
Љајиќ, исто така, рече дека е важно владата да прекине со шпекулациите за реконструкција и отворено да признае ако ја напуштила идејата поради немање политички консензус.
(Политика, ЕМПортал - 21/04/09)
