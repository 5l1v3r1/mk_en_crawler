28/12/2004
СКОПЈЕ, Македонија -- Двапати одложуваните локални избори во Македонија ќе се одржат на 13-ти март, како што објави во понеделникот (27-ми декември) претседателот на Парламентот Љупчо Јордановски.
Изборите беа одложени во октомври и во ноември поради референдумот што го поддржа опозицијата, во врска со новите закони за децентрализација кои им даваат поголеми надлежности на локалните власти и ги прецртуваат границите на некои општини.
Во другите вести од понеделникот, министерот за надворешни работи, Илинка Митрева, се состана со дипломатскиот кор на земјата.
Тие се согласија да продолжат со поагресивна надворешна политика следната година, во три области:
интеграцијата во ЕУ, членството во НАТО и признавањето на уставното име на Македонија.
(Дневник, Вест - 28/12/04, AФП, А1 ТВ, Макфакс - 27/12/04)
