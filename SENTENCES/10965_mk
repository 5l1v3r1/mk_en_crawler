31/05/2005
БРИСЕЛ, Белгија -- Портпаролот на Европската комисија во понеделникот (30-ти мај) за новинарите изјави дека интеграцијата на Бугарија, Хрватска, Романија и Турција ќе продолжи според планираното, и покрај француското вето за новиот европски устав.
Франсоа ле Бел изјави дека одлуката во врска со овие земји беше на водачите на ЕУ и нивниот пристап ќе биде предмет единствено на нивната способност да ги исполнат потребните услови.
Сепак, голем број меѓународни медиуми укажуваат на можното забавување на процесот за пристап, со оглед на тоа што ЕУ станува попреокупирана со својата иднина.
Во Хрватска премиерот Иво Санадер рече дека не е обесхрабрен од референдумот во Франција во неделата, бидејќи не очекува истиот да влијае врз кандидатурата на земјата за членство.
(ФT - 31/05/05;
AФП, Индипендант, Блумберг - 30/05/05)
