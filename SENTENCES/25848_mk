18/10/2009
ХАГ, Холандија -- Поранешниот водач на босанските Срби Радован Караџиќ побара од Советот за безбедност на ОН да усвои резолуција со која ќе се признае договорот за имунитет, што тој вели дека го потпишал пред неколку години со поранешниот американски претставник Ричард Холбрук, објавија медиумите во саботата (17-ти октомври).
Во писмото до претседателот на Советот за безбедност на ОН, Караџиќ истакнува дека Апелационата комисија во Хаг му го отфрлила барањето за имунитет, бидејќи истото не вклучувало „резолуција од Советот за безбедност“.
Тој инсистира на тоа дека Холбрук му ветил во 1996 година дека Трибуналот на ОН ќе го остави намира ако поднесе оставка од функцијата.
Холбрук повеќепати негираше дека постои ваков договор.
Караџиќ е обвинет за геноцид, воени злосторства и злосторства против човештвото во врска со конфликтот во Босна и Херцеговина.
Неговото судење во Хаг започнува на 26-ти октомври.
(Бета, РТС, Танјуг, АП, АФП - 17/10/09)
