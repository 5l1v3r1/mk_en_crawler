17/12/2008
Фатих Терим, тренерот на турската фудбалска репрезентација, беше ставен на листата на десетте најдобри фудбалски тренери во светот од списанието „Ворлд сокер“.
Терим го освои седмото место.
На врвот на листата се најде Алекс Фергусон од „Манчестер јунајдед“.
Архелошките локалитети во Грција, вклучително и Акрополот во Атина и Белата кула во Солун, останаа затворени во понеделникот (15-ти декември) поради 24-часовниот штрајк кој го организираше синдикатот на вработените во Министерството за култура.
Вработените бараат зголемување на платите и поголеми придонеси.
Меѓународниот олимписки комитет (МОК) ги осуди насилните инциденти кои се случија за време на 14-тиот годишен состанок на албанскиот Национален олимписки комитет, објавија медиумите во понеделникот (15-ти декември).
На 6-ти декември албанскиот комитет го одложи изборот на нов претседател, по прекините од страна на луѓе кои не се членови на изборниот одбор, а кои бараа право да гласаат.
Српскиот пливач Милорад Чавиќ освои златен медал во саботата (13-ти декември) во трката на 100 метри пеперутка, на Европскиот шампионат на куси патеки во Риека, Хрватскa.
Чавиќ, исто така, постави нов европски рекорд од 49,19 секунди.
Најдобиот бугарски скијач Килиан Албрехт, во четвртокот (11-ти декември) освои два сребрени медали на слалом трките Нор-Ам во ски-центарот Зимски парк во Соединетите Држави.
На натпреварот учествуваа скијачи од Србија, Хрватска, Словачка, Германија и други земји.
Албрехт, австриски државјанин, доби бугарско државјанство во 2006 година, давајќи му сериозен поттик на националниот скијачки тим.
Првата база на податоци за културното наследство во Косовo беше претставена во четвртокот (11-ти декември) во Приштина.
Иницијативата е дел од проектот поддржан од британската влада и шведската фондација Културно наследство без граници.
Охрид, во Maкедонијa беше домаќин на шестиот Ромски аматерски театарски фестивал „Гаравде муја“ [Скриени лица] во саботата (13-ти декември) и неделата.
На настанот имаше учесници од Македонија, Србија, Хрватска и Aлбанијa.
(Разни извори – 10/12/08-17/12/08)
