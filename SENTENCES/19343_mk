26/02/2008
БЕЛГРАД, Србија -- Рускиот заменик-премиер Дмитри Медведев во понеделникот (25-ти февруари) ги увери српските водачи дека нема да има промена во поддршката на Москва за српскиот суверенитет над Косово.
Медведев се смета за најверојатен наследник на претседателот Владимир Путин.
Тој и министерот за надворешни работи, Сергеј Лавров, се првите надворешни официјални претставници што го посетија Белград и се состанаа со претседателот Борис Тадиќ и премиерот Воислав Коштуница по едностраното прогласување независност од страна на Косово на 17-ти февруари.
Москва вели дека одлуката на Косово ќе ја загрози регионалната безбедност и ќе има сериозни последици за глобалната политика.
Коштуница им рече на руските претставници дека Белград планира да продолжи со управувањето со делови од Косово каде што живеат Срби и неалбанско население.
„Србија ќе стори сé за да ја спроведе својата јурисдикција и државни права за сите лојални граѓани на Косово“, рече тој.
Тој, исто така, ја отфрли можноста Србија да ги нормализира односите со земјите што ја признаа независноста на Косово.
За време на посетата во Белград, руските официјални претставници се состанаа и со премиерот на Република Српска, Милорад Додик.
Тие ги разгледаа последите политички настани и разговараа за она што според нив претставува потреба за елаборирање на Дејтонскиот мировен договор и процесот на носење одлуки во БиХ.
Тие, исто така, разговараа за зајакнување на економската соработка.
(Блиц, Данас, Политикa - 26/02/08;
Бета, Б92, Танјуг, Ројтерс, АФП - 25/02/08)
