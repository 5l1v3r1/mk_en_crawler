14/08/2005
СКОПЈЕ, Македонија -- Четвртата годишнина од Охридскиот мировен договор, со кој беа проширени правата на заедницата на етничките Албанци во Македонија и беше ставен крај на меѓуетничкиот конфликт во Македонија во 2001 година, беше одбележана во земјата во петокот (12-ти август). 
Претседателот Бранко Црвенковски -- кој беше еден од четворицата потписници на договорор -- рече дека потпишувањето на политички договор наместо барање на воено решение на безбедносната криза беше вистинскиот избор. 
Црвенковски рече дека фактот што Македонија е сега стабилна земја е најдобар доказ за тоа. 
„Патот од Скопје до Брисел поминува преку Охрид“, рече премиерот Владо Бучковски, изразувајќи позитивно мислење за договорот. 
Тој рече дека спроведувањето на мировниот рамковен договор беше главниот предуслов за интеграцијата на Македонија во ЕУ и НАТО. 
(Дневник, Утрински весник - 13/08/05; A1 TВ, веб-страница на македонската влада - 12/08/05)
