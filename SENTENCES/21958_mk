19/05/2008
БЕЛГРАД, Србија -- Лидерот на Српската радикална партија (СРП) Воислав Шешељ, кому му се суди за воени злосторства во Хашкиот Трибунал, ги поддржува напорите на неговата партија да формира влада со Демократската партија на Србија-Нова Србија (ДПС-НС) и Српската социјалистичка партија (ССП). 
Во неделата (18-ти мај), Драган Тодоровиќ, висок функционер на СРП кој го посети Шешељ минатата недела, соопшти дека Шешељ е задоволен со преговорите одржани досега помеѓу овие партии. 
Лидерот на ССП Ивица Дачиќ рече дека преговорите со СРП и ДПС-НС ќе продолжат во понеделник. 
Лидерот на НС Велимир Илиќ вели дека е оптимист дека ќе биде постигнат договор за нова владејачка коалиција помеѓу СРП, ДПС-НС и ССП.
Исто така во понеделникот, весникот Блиц продолжи да известува дека ССП одржува неофицијални преговори со Демократската Партија на претседателот Борис Тадиќ која поддржува прозпадна насока за Србија. 
Обидите да се формира коалиција започнаа по неубедливите парламентарни избори одржани на 11-ти мај. 
Во неделата, гласањето требаше да биде повторено во неколку области заради нерегуларности. 
Резултатите, кои се очекуваат во четврток, нема да го сменат исходот на изборите. 
(Блиц - 19/05/08; Вечерне новости, Б92, Бета, Танјуг, РТС - 18/05/08)
