25/06/2008
БЕРЛИН, Германија -- Американскиот државен секретар Кондолиза Рајс повика на флексибилност во спорот околу името помеѓу Македонија и Грција, за време на состанокот во вторникот (24-ти јуни) со грчката министерка за надворешни работи, Дора Бакојани. 
Тие се состанаа на маргините од Меѓународната донаторска конференција за Палестинските територии во Берлин. 
Бакојани подоцна за новинарите изјави дека иако разговорите биле „информативни“, таа не гледа основа за решавање на спорот со Македонија до 9-ти јули. 
Медиумите го посочуваа овој датум како краен рок за решавање на спорот, бидејќи Албанија и Хрватска се очекува да ги потпишат своите договори за пристап во НАТО тогаш. 
Тие добија покани за влез во НАТО во април, но Алијансата ја заобиколи Македонија, поради долготрајниот спор околу името. 
(Елефтерос типос, Експрес - 25/06/08; AНА-МПА, веб-страница на Белата куќа - 24/06/08)
