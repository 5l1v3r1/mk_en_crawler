18/02/2010
AНКАРА, Турција -- Главната опозициска Републиканска народна партија (ЦХП) во средата (17-ти февруари) поднесе иницијатива за гласање недоверба на министерот за внатрешни работи, Бечасир Аталај, во која се вели дека им рекол на судиите и обвинителите да ги ослободат наводните терористи, објави новинската агенција Чихан.
Во иницијативата се тврди дека бил одржан таен состанок на 17-ти октомври 2009 година меѓу Аталај и шефот на прокурдската Партија за мир и демократија (БДП).
Наводно, двете страни се согласиле да ги ослободат членовите на терористичката Курдистанска работничка партија (ПКК), кои влегле во Турција од северен Ирак два дена подоцна.
Групата се врати во Турција како дел од владината иницијатива за проширување на правата на курдското малцинство.
Тие беа веднаш приведени на сослушување по влегувањето во Турција, но повеќето беа подоцна ослободени.
Владата и БДП ги негираат тврдењата на ЦХП.
(AНКА, Чихан, Јени Сафак - 17/02/10)
