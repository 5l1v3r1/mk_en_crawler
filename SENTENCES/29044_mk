08/08/2010
ПОДГОРИЦА, Црна Гора -- Европската комисија (ЕК) ќе го претстави своето мислење за подготвеноста на Црна Гора за стекнување кандидатски статус во ЕУ на 10-ти ноември, објави во петокот (6-ти август) порталот на вести Аналитика, цитирајќи неименувани меѓународни извори. 
ЕК се очекува да го објави мислењето заедно со својот годишен извештај за напредокот на земјата. 
Во својот извештај за напредокот во 2009 година ЕК објави дека Црна Гора постигнала значителен напредок во политичките реформи, но мора да ја зајакне борбата против корупцијата и организираниот криминал. 
Подгорица ја поднесе својата апликација за членство во ЕУ во декември 2008 година и се надева на кандидатски статус до почетокот на 2011 година. 
(Портал Аналитика, Антена M - 06/08/10)
