29/03/2005
ЈАНИНА, Грција -- За време на неформалните разговори што се одржаа во Јанина, Грција, во понеделникот (28-ми март) албанскиот претседател Алфред Мојсиу и неговиот грчки колега Каролос Папуљас се согласија дека билатералните односи би можеле да послужат како модел за остатокот од регионот.
Папуљас, исто така, ја потврди поддршката на својата земја за напорите на Албанија за евроатланска интеграција.
Двајцата претседатели ветија понатамошно зајакнување на билатералната соработка.
Во другите вести од понеделникот, Светската банка објави санкции против пет лица и шест претпријатија поради заговор, во врска со иницијативата на банката за водоснабдување во Албанија.
Банката вели дека претпријатијата - Пачани, Вараку, ИНА Тирана, Адријатик 1, Манди 1 и Проектот 2000 - се согласиле меѓусебно да поднесат лажни понуди со вештачки, неконкурентни цени.
(Албански вести - 29/03/05;
MПA, AНA, веб-страница на албанската влада, веб-страница на Светската банка - 28/03/05)
