15/05/2005
САРАЕВО, Босна и Херцеговина (БиХ) -- Командантот на штабот на НАТО во БиХ, генерал Стивен П. Шук, и командантот на ЕУФОР, генерал-мајор Дејвид Лики, се состанаа со членовите на Претседателството на БиХ во петокот (13-ти мај) на разговори во врска со неодамнешните инциденти со армијата на Република Српска (РС).
Според бошњачкиот член на Претседателството, Сулејман Тихиќ, Шук и Лики го потврдиле своето силно незадоволство од одговорот на властите на РС на однесувањето на регрутите во армијата за време на нивното положување свечена заклетва минатиот месец.
Канцеларијата на високиот претставник одреди нов датум -- 24-ти мај, кога РС треба да објави преземање на конкретно дејство.
(Дневни аваз, ПБС БиХ - 14/05/05)
