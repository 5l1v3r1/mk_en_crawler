04/01/2005
САРАЕВО, Босна и Херцеговина (БиХ) -- Агенцијата за разузнавање на БиХ (ОСА) отпушти 500 агенти, објавија локалните медиуми во понеделникот (3-ти јануари).
ОСА беше формирана со спојување на српската и муслиманско-хрватската агенција за разузнавање во мај 2004 година.
Последниов потег претставува дел од тековните реформи, кои имаат за цел консолидирање и рационализирање на безбедносните и одбранбените структури на двата ентитета.
Во другите вести од понеделникот, канцеларијата на високиот претставник во БиХ Педи Ешдаун објави едногодишно продолжување на мандатот на Комисијата за реформи во одбраната.
Главната задача на оваа комисија ќе биде да го изработи предлогот за правни и институционални мерки потребни за пренесување на надлежностите на ентитетот во областа на одбраната на државно ниво.
Водачите на Република Српка се спротивставуваат на укинувањето на одбранбените и армиските структури на ентитетот.
(Независне новине - 04/01/05;
AФП, Фена - 03/01/05;
Извори на ОХР - 31/12/04)
