21/12/2006
СОФИЈА, Бугарија -- Владата во средата (20-ти декември) повика на меѓународен притисок врз Либија за решавање на случајот со петте бугарски медицински сестри и еден палестински лекар, кои оваа недела беа повторно осудени на смрт за наводно инфицирање на повеќе од 400 деца со ХИВ во болницата Бенгази.
Во заедничкото писмо до водачите на земјите-членки на ЕУ и на НАТО, како и меѓународните организации, бугарскиот претседател Георги Парванов, премиерот Сергеј Станишев и претседателот на парламентот Георги Пирински повикаа на „реална и активна поддршка“ за ослободување на медицинските лица.
Тие инсистираа на тоа Бугарите да бидат третирани и бранети како европски државјани.
Исто така во средата, Русија им се придружи на ЕУ, НАТО и САД во осудата на смртните казни.
(Сега - 21/12/06;
веб-страница на бугарската влада, Дарик, БНР - 20/12/06)
