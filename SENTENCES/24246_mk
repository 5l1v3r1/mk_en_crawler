15/12/2008
ПРИШТИНА, Косово -- Околу 50 закони кои произлегуваат од планот за статусот предложен од поранешниот претставник на ОН Марти Ахтисари и усвоени со забрзани процедури, можно е да бидат ревидирани од страна на парламентот, со цел да се хармонизираат со уставот и другите судски акти, објавија медиумите во неделата (14-ти декември). 
Шефот на парламентарната комисија за легислативата, Бахри Хисени, беше цитиран дека законите ќе бидат адаптирани на актуелните околности во Косово.
Во другите вести, министерот на Косовските безбедносни сили (КСФ) Фехми Мујота ги претстави новите униформи и потпиша четири регулативи во петокот за функционирањето на силите. 
Мујота, исто така, им се заблагодари на САД, Германија и Велика Британија за нивниот придонес во КСФ, кои ги преземаат должностите на Косовските заштитни сили. 
(Експрес, Коха Диторе, Радио Слободна Европа, Кохавижн, ВОА, Телеграфи - 14/12/08; Tелеграфи, РТК, КИК - 12/12/08)
