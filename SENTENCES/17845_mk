23/01/2007
ИСТАНБУЛ, Турција -- Десетици илјади луѓе излегоа на улиците на Истанбул во вторникот (23-ти јануари) за да му оддадат последна почит на убиениот новинар Хрант Динк, додека мртовечката кола со неговото тело возеше од канцеларијата на неговиот турско-ерменскиот весник Aгос до ерменската црква каде што се одржа неговиот погреб. 
Неговото убиство во петокот ја шокираше земјата. 
Полицијата сослушува седум лица во врска со истото, меѓу кои и Огун Самаст, седумнаесетгодишниот осомничен убиец. 
Тој, наводно, признал дека го убил Динк поради неговата изјава во врска со масакрите на Ерменците за време на Првата светска војна. 
Ожалостеното семејство на Динк ги повика оние кои ќе присуствуваат на погребот да не го претворат во политички настан.
Во другите вести, турската армија ја продолжи големата операција против курдските бунтовници во покраината Тунчели. 
Воените хеликоптери донесоа засилување на околу 3.000-те војници кои се веќе на терен. 
Операцијата, која започна минатата недела, мораше накратко да биде прекината поради обилните снежни врнежи. 
(СНН, Сабах - 23/01/07; AП, веб-страница на ОН - 22/01/07)
