08/02/2008
НИКОЗИЈА, Кипар -- Специјалниот претставник на ОН, Мајкл Молер, во четвртокот (7-ми февруари) ја отфрли можноста ОН да започне нова иницијатива за повторно обединување на поделениот остров.
Во својот говор на парадата за мировните сили на ОН во Кипар, Молер рече дека ОН верува оти „клучот на решението“ не лежи во нив, туку во самите Кипарци.
„Оваа година може навистина да се покаже како клучна за решението, но ние и порано многупати сме гледале зголемени очекувања“, истакна тој.
„Дојде време за сериозни преговори.
Прозорецот на можности што го имаме оваа година нема да остане отворен засекогаш.“
Исто така, во интервју за весникот Заман во петокот, косовскиот премиер Сејдиу ја отфрли можноста Косово да стане преседан за Кипар.
Сејдиу, кој се состана со турскиот премиер Реџеп Тајип Ердоган во Анкара во средата, истакна дека Косово е единствен случај и не може да води до слично отцепување на дел од самопрогласената Турска Република Северен Кипар.
(Заман - 08/02/08;
Прес-центар на ОН, АП, Turkishpress.com - 08/02/08)
