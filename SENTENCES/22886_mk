06/07/2008
AНКАРА, Турција -- Aбдулатиф Сенер, поранешен висок претставник на владејачката Партија на правдата и развојот (АКП), во саботата (5-ти јули) рече дека ќе формира нова политичка партија.
Сенер, поранешен министер за финансии и вицепремиер, рече дека партијата ќе биде центристичка.
Сенер се дистанцираше себеси од АКП минатото лето, по соопштението за претседателската кандидатура на Абдула Ѓул.
Исто така во саботата, турската армија соопшти дека војниците убиле двајца бунтовници од забранетата Курдистанска работничка партија (ПКК) на ирачко-турската граница.
Армијата во рацијата заплени 46 пушки и различни резерви, како и документи.
Во другите вести, турската полиција во петокот уапси 33 нелегални имигранти, вклучително и едно дете, кои дошле од субсахарските африкански земји.
Полицијата информираше дека имигрантите се обидувале да стигнат до грчките острови.
(Милијет, Хуријет - 06/07/08;
Ројтерс - 05/07/08)
