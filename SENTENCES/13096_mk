31/10/2005
БЕЛГРАД, Србија и Црна Гора -- Српската влада во петокот (28-ми октомври) го одобри буџетот со намалени трошоци за 2006 година, кој рече дека ќе ги исполни критериумите одредени од страна на ММФ. 
Министерот за финансии, Млаѓан Динкиќ, рече дека во нацрт-буџетот од 6,9 милијарди американски долари се намалени трошоците за здравствените услуги, субвенциите за државните претпријатија и се предложени помали плати за владината администрација и јавните служби. 
ММФ се закани дека ќе ги стопира понатамошните заеми за Србија ако не бидат исполнети неговите услови. 
Тоа, исто така, значи дека би се поништил и договорот на Србија со Парискиот клуб на кредитори, според кој долгот на Белград беше значително намален.
Во другите вести, српскиот премиер Воислав Коштуница во понеделникот ја започна својата дводневна посета на Грција. 
Разговорите се очекува да се фокусираат на билатералните врски, претстојните разговори во врска со конечниот статус на Косово и настаните во регионот. 
(Танјуг, РТС - 31/10/05; AП - 28/10/05)
