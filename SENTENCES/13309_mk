21/02/2006
САРАЕВО, Босна и Херцеговина (БиХ) -- Босанската режисерка Јасмила Жбаниќ, чиј филм „Грбавица“ ја освои престижната награда Златна мечка на 56-тиот Берлински филмски фестивал минатиот викенд, во понеделникот (20-ти февруари) беше топло пречекана дома. 
Десетици луѓе - актери, режисери, новинари, претставници на Сараевскиот филмски фестивал и други - й аплаудираа на Жбаниќ на Сараевскиот аеродром. 
Босанската премиера на „Грбавица“, која ја обработува темата на последиците од масовните силувања за време на опсадата на Сараево, е планирана за 1-ви март. 
(Дневни аваз - 21/02/06; pincom.info, Фена - 20/02/06)
