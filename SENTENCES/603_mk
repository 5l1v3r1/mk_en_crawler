17/12/2004
(Разни извори – 10/12/04 - 17/12/04)
Меѓународната агенција за рејтинг „Фич“ й додели долгорочен и краткорочен кредитен рејтинг „Б“ со стабилни изгледи на банката Про-кредит во Албанија. 
Рејтингот се заснова на силната поддршка од страна на странските сопственици на банката, помеѓу кои е и германското претпријатие за инвестиции „Интернационале микро инвестиционен“.
***
Бруто надворешниот долг на Бугарија во октомври се зголеми за 152 милиони евра за период од една година, достигнувајќи 12,3 милијарди евра. 
Се вели дека зголемувањето ги одразува повисоките депозити на нерезидентите, кои се зголемија за 183 милиони евра.
***
Странските резерви на Централната банка во Хрватска се зголемија на 8,9 милијарди американски долари на почетокот од декември, од 8,1 милијарда американски долари на крајот од октомври. 
Резервите беа делумно поттикнати од заслабнувањето на доларот наспрема еврото.
***
Романската „Трансилванија бенк“ потпиша договор за заем во висина од 10 милиони евра со Холандскиот финансиски фонд за развој. 
Кредитот, кој има период на достасаност од десет години, ќе се користи за микрофинансирање.
***
Американската „Балкан тимбер груп“ купи 67 отсто од акциите на мостарското претпријатие за преработка на дрво „Сана“, по цена од 250.000 евра. 
Купувачот е, исто така, обврзан да инвестира дополнителни 2,2 милиони евра во ова босанско претпријатие во текот на следните три години.
***
Бугарскиот министер за регионален развој, Валентин Церовски, објави дека на едно бугарско-португалско претпријатие му е доделена концесија од 35 години за обнова и експлоатација на тракискиот автопат. 
Во текот на летото ова претпријатие победи на тендерот за изградба на делот од автопатот од Калотина до Бургас.
