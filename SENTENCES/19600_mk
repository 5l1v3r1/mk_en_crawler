26/12/2007
ЗАГРЕБ, Хрватска -- Првата седница на новиот парламент ќе се одржи на 8-ми или 9-ти јануари, изјави во вторникот (25-ти декември) хрватскиот претседател Стипе Месиќ, кога започна уставниот 20-дневен термин за формирање на новиот парламент. 
Конститутивната седница ќе биде свикана од страна на претседателот. 
Новиот парламент, кој е шести во историјата на земјата, ќе има 153 членови. 
Месиќ му даде мандат за формирање влада на водачот на Хрватската демократска заедница (ХДЗ) Иво Санадер, претходно овој месец. 
Во понеделникот Санадер и претставникот на бошњачкото малцинство, Шемсо Танковиќ, потпишаа договор за коалиција, што уште повеќе ја зајакна поддршката на ХДЗ во парламентот. 
(Б92, Maкфакс - 25/12/07; ХРT, Javno.com - 24/12/07)
