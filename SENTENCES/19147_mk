01/03/2007
БРИСЕЛ, Белгија -- ЕУ ќе извлече повеќе од половина од своите 6.500 војници од Босна и Херцеговина (БиХ) во следните три месеци, објави во средата (28-ми февруари) генералниот директор во заминување на Воениот персонал на ЕУ.
Генерал Жан-Пол Перуше за новинарите изјави дека околу 2.500 војнции на ЕУ ќе останат во земјата, подготвени повторно да воспостават поголемо присуство ако тоа биде потребно.
Претседавачот на претседателството на БиХ, Небојша Радмановиќ, ги поздрави овие вести, велејќи дека тоа е „потврда оти ја достигнавме точката кога можеме да ја осигуриме стабилноста и реформскиот процес самостојно“.
Сепак, мандатот на високиот претставник на меѓународната заедница е продолжен за една година.
(Дневни аваз, Независне новине - 01/03/07;
AП, АФП, Интернешнал хералд трибјун, веб-страница на ЕУ, ПБС БиХ, РТРС - 28/02/07)
