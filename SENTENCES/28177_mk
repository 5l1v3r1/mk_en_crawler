18/08/2010
ТЕЛАВИВ, Израел -- Палестинец упадна во Турската амбасада во Тел Авив доцна во вторникот (17-ти август), во обид да побара азил. 
Мажот, идентификуван како Надим Инјаз од Западниот Брег, зел двајца заложници кои подоцна ги ослободил. 
Според израелското Министерство за надворешни работи, Инјаз упаднал во Британската амбасада во Тел Авив во 2006 година со слични барања. 
Турскиот министер за надворешни работи, Ахмет Давутоглу, вели дека мажот носел нож, кутија со бензин и играчка пиштол кога насилно влегол во зградата. 
Стражарите го застрелале и го раниле пред да се повлече на горниот кат и да ги ослободи заложниците, за кои се верува дека биле генералниот конзул и неговата сопруга. 
Напаѓачот, кој подоцна беше ослободен и однесен во болница, се вели дека имал историја на психичка болест. 
Тој тврди дека порано работел за израелската разузнавачка служба и вели дека тие го прогонуваат. 
(Хуријет, Милијет, Сабах, Заман - 18/08/10; ББС, СНН, АП, Гласот на Америкa - 17/08/10)
