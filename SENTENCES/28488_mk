15/04/2010
БРИСЕЛ, Белгија -- ЕУ во средата (14-ти април) издаде соопштение во кое се критикуваат демонстрациите против хомосексуалците во Албанија, до кои дојде откако учесник на реално шоу ја објави својата сексуална ориентација. 
Клодијан Чела, учесник на шоуто „Големиот брат“ на Топ ченал, објави на телевизија дека е хомосексуалец и побара разбирање. 
Но, демонстрантите во неговиот роден град, Леже, одржаа протести тврдејќи дека градот нема хомосексуалци и барајќи негово отстранување од шоуто.
Во неговата изјава, ЕУ рече дека почитувањето на правата претставува предуслов за пристапувањето во ЕУ и дека блокот се противи на каква било дискриминација заснована на сексуалната ориентација. 
(Лајмифундит, Шекули, Топ њус - 14/04/10)
