15/07/2009
ПРИШТИНА, Косово -- Шефот за безбедност на ЕУ, Хавиер Солана, во вторникот (14-ти јули) отпатува за Косово, ветувајќи дека процесот на визна либерализација ќе ги вклучи и другите земји од Западен Балкан, откако ќе ги исполнат условите. 
„Кога земјите ќе постигнат капацитет да имаат автентична контрола на границите, кога ќе имаат капацитет за издавање биометриски пасоши, тогаш ќе се ставаат на листата“, рече тој. 
Тој го пофали напредокот што го постигна Косово откако прогласи независност во февруари 2008 година и вети дека ЕУ ќе ја поддржи одлуката на Европската комисија да препорача безвизен режим за земјата наскоро.
Солана допатува во Приштина од Скопје, каде што ги повика властите да продолжат со спроведувањето на реформите поврзани со членството во ЕУ. 
Тој, сепак, не спомена конкретен датум за почеток на разговорите за пристапување. 
(Зери, Коха Диторе, Косова Сот, Лајм, Експрес, Телеграфи - 15/07/09; A1, MИА, Макфакс, АП, ДПА, АФП - 14/07/09)
