30/08/2009
AНКАРА, Турција -- Министерот за надворешни работи, Ахмет Давутоглу, во понеделникот (30-ти август) замина на пат за Ирак и Сирија во обид за затоплување на заладените врски меѓу нив. 
Секоја од владите го отповика својот амбасадор по двојниот терористички напад во центарот на Багдад претходно овој месец. 
Ирак побара Сирија да ги екстрадира двајцата Ирачани осомничени за вмешаност во терористичките напади на 19-ти август, во кои загинаа 98 лица, а други 600 беа повредени. 
Давутоглу ќе се состане со сирискиот претседател Башар ал-Асад и министерот за надворешни работи, Валид Моалем, во Дамаск, и потоа ќе отпатува за Багдад, на разговори со премиерот Нури ал-Малики и министерот за надворешни работи, Хошјар Зебари. 
Давутоглу оваа недела ќе го посети и Египет, каде што ќе дискутира за ситуацијата на Блискиот Исток. 
(Хуријет, АФП, Тркиш викли, Кунa - 29/08/09)
