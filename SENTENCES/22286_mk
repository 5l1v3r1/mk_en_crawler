14/09/2008
САРАЕВО, Босна и Херцеговина (БиХ) -- Управниот одбор на Советот за спроведување на мирот (ССМ) во петокот (12-ти септември) изрази загриженост во врска со одлуката на Република Српска (РС) за повлекување од државното претпријатие за електродистрибуција и формирање свое сопствено претпријатие.
Ентитетот не може да се повлече еднострано од договорените рефори, објави одборот, додавајќи дека го смета потегот за „исклучително сериозен“, Босанските Срби претходно го поддржаа законот за формирање заеднички оператор за електродистрибуција за БиХ.
Европската комисија (ЕК), пак, објави дека потегот би можел да им наштети на напорите на БиХ за интеграција во ЕУ.
„Таквата одлука би ја ставила на ризик интеграцијата на БиХ на регионалниот енергетски пазар и енергетскиот пазар на ЕУ“, рече Димитрос Куркулас, пеф на делегацијата на ЕК во БиХ.
„Исто така, таа би била чекор назад во контекст на процесот на стабилизација и асоцијација на земјата“.
(Дневни аваз, Ројтерс - 13/09/08, AФП - 12/09/08)
