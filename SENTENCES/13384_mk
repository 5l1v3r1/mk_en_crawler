30/03/2006
АНКАРА, Турција -- Повеќе од 250 лица беа повредени, а три лица загинаа на вториот ден од немирите во југоисточна Турција во средата (29-ти март). 
Насилството започна кога неколку стотици курдски демонстранти излегоа на улиците на Дијарбекир, оштетувајќи неколку продавници и канцеларии и палејќи автомобили. 
Околу 30 лица беа примени во болница, од кои едно лице во сериозна состојба. 
Немирите избија по погребот на четворицата членови на сега веќе распуштената Курдистанска работничка партија (ПКК). 
Тие беа помеѓу 14-те лица кои загинаа во операцијата на армијата минатиот викенд. 
Градоначалникот на Дијарбекир, Осман Бајдемир, повика на воздржаност, а истото го сторија и партиите во парламентот. 
(AП, НТВ - 30/03/06; Ројтерс, TurkishPress.com - 29/03/06)
