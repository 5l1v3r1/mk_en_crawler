07/11/2004
БЕЛГРАД, Србија и Црна Гора -- Српската полиција ќе ја преземе контролата врз републичките граници од Армијата на 1-ви јануари, објави во петокот (5-ти ноември) Министерството за внатрешни работи. 
Според официјалната изјава, одлуката е донесена на почетокот од оваа недела, од страна на Врховниот одбранбен совет на Србија и Црна Гора. 
Полицијата на почетокот ќе патролира на границата со Унгарија, а потоа постепено не биде распоредена и во другите области. 
Црногорската полиција веќе патролира на своите републички граници. 
Хрватското Министерство за надворешни работи ја поздрави одлуката за демилитаризација на српските граници.
Во другите вести од петокот, српскиот заменик-премиер Мирољуб Лабус предложи на 21-ви ноември 2005 во Косово да се одржи меѓународна конференција. 
Во натписот објавен во белградскиот дневен весник <I>Политика</I>, Лабус рече дека форумот треба да се фокусира на прашањата поврзани со косовските стандарди, заштитата на правата на малцинствата и безбедноста, децентрализацијата и конечниот статус. 
(Танјуг, Бета, Б92, Политикa - 06/11/04; AФП - 05/11/04)
