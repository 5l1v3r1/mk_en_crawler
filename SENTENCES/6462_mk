15/07/2011
Ивана Јовановиќ за Southeast European Times во Нови Сад – 15.07.11
Овогодинешниот фестивал Егзит им го понуди на обожавателите она што го очекуваа: врвни настапи од целиот свет и од регионот, и атмосфера на младешка енергија.
Меѓу меѓународно популарните изведувачи во центарот на настанот беа: британскиот рапер М.И.А, панк-рокерите од Лос Анџелес Бед релиџн, инди составот Аркад фајр, и диџеите како Џејмс Забеила и диџеј Тига.
Мегаѕвездата Џемириквај ја воодушеви публиката во саботата вечер со неговиот хит од 1996 година „Космик грл“. 
Обожавателите, исто така, беа воодушевени од ѕвуците на Машрут Лејла, Фари Бредли, Грл јунит, Бен УФО и Синамон чејсерс.
Близу до дома, словенечниот бенд Лајбах приреди спектакуларно шоу, додека девојките од Маршо -- група со седиште во Солун -- ги хипнотизираа обожавателите со синтисајзерски поп микс.
Фестивалот, сега во својата 12-та година, беше затворен во понеделникот (11-ти јули).
