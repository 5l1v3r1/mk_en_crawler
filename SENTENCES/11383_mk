25/07/2005
ПРИШТИНА, Косово, Србија и Црна Гора -- Шефот на УНМИК, Сорен Јесен-Петерсен, во петокот (22-ри јули) ја објави одлуката за започнување на пилот-проекти за децентрализација на Косово, соопшти неговата канцеларија. 
Проектите ќе започнат во пет новоформирани единици на локалната власт: Грачаница (во близина на Приштина), Генерал Јанковиќ (во близина на Качаник), Јуник (во близина на Дечани), Мамуса (во близина на Присрен) и Партес (во близина на Гњилане). 
Според УНМИК, иницијативата ќе биде важен тест за косовската влада и за привремените институции на локалната самоуправа. 
Подоцна во петокот, Мисијата на ОБСЕ во Косово го поздрави овој чекор на Јесен-Петерсен, велејќи дека претставува чекор напред кон доближувањето на власта до народот. 
Мисијата на ОБСЕ повика и на брзо назначување на општински советници, како и дефинирање на надлежностите на новите општински единици. 
(Бета - 24/07/05; веб-страница на ОБСЕ, Танјуг - 22/07/05)
