21/01/2010
ПРИШТИНА, Косово -- Судството е најслабата институција во Косово, се вели во извештајот на Хјуман рајтс воч (ХРВ) цитиран од локалните медиуми во средата (20-ти јануари). 
Според истиот, ЕУЛЕКС се борел минатата година целосно да се распореди низ цело Косово и да ја изврши својата задача на градење функционален судски систем. 
И покрај оптимизмот кој мисијата за владеење на правото ЕУЛЕКС го донесе во Косово, судскиот сектор останува најслаба институција, вели ХРВ. 
Исто така, се вели дека недостатокот на меѓународен консензус за статусот на Косово како суверена држава и понатаму ги попречува напорите за заштита на човековите права. 
Заедниците на Ромите, Ашкалите и Египќаните остануваат најранливи групи, се додава во извештајот. 
(Кохавижин, Клан Косова, Радио Блу скај, Радио Дукаѓини, Телеграфи - 20/01/10)
