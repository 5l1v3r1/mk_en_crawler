25/10/2006
ТИРАНА, Албанија -- Парламентарни делегации од Албанија, Хрватска и Македонија се состанаа во вторникот (24-ти октомври) во Тирана, на разговори околу мерките за доближување на нивните земји до членството во НАТО.
Тие ветија дека ќе продолжат со развојот на демократските институции, бранењето на човековите права и јакнењето на владеењето на правото.
Пратениците, исто така, се согласија дека ќе ја промовираат политичката, воената и економската соработка и ќе ја засилат борбата против организираниот криминал и корупцијата.
На самитот на НАТО во Рига ќе биде презентирана заедничка декларација за овие прашања.
Во другите вести од вторникот, претседателот на хрватскиот парламент, Владимир Шекс, во Хелсинки се состана со фински функционери, кои ветија поддршка за аспирациите на Хрватска за влез во ЕУ во 2009 година.
Шекс рече дека му било кажано оти нема институционални или уставни бариери за членството, сé додека Хрватска ги исполнува сите услови.
(Вјесник, Пословни дневник, Албански вести - 25/10/06;
AП, ХИНА, ХРТ, Index.hr - 24/10/06)
