03/12/2008
Еднонеделниот 14-ти Фестивал на авторскиот филм заврши во средата (3-ти декември) во Белград под мотото „Поглед на светот“. 
Околу 15 филмови се натпреваруваа за гран прито, кое го носи името на починатиот српски режисер Александар Саша Петровиќ.
***
Maкедонијa е домаќин на Европското првенство во ракомет за жени од вторникот (2-ри декември) до 14-ти декември. 
Вкупно 16 европски ракометни тимови поделени на четири групи ќе се натпреваруваат на настанот истовремено во Скопје и Охрид. 
Хрватскa ја порази Србијаa на првиот натпревар, во Скопје.
***
Јахоринафест 2008, вториот меѓународен фестивал на еколошките и туристички филмови и промотивни видеа, се одржа во Јахорина, Босна и Херцеговинa (БиХ) од саботата (29-ти ноември) до вторникот. 
На настанот, кој се одржа под покровителство на владите на Република Српскa и Федерацијата на БиХ градот Сараево, општините Пале и Фоча и Олимпискиот центар Јахорина, учествуваа претставници на 18 земји на два континенти.
***
Градот Риека, во Хрватскa, е домаќин на второто Медитеранско првенство 2017 во шах, до сабота (6-ти декември). 
Еднонеделниот натпревар ја поддржува кандидатурата на градот за домаќин на Медитеранските игри 2017.
***
Во понеделникот (1-ви декември), градските кина во Приштина прикажаа шест филмови од млади уметници за одбележување на Светскиот ден за борба против сидата. 
Филмовите ја обработуваат темата на сидата кај младите и заштитата.
***
Шестиот филмски фестивал во Tиранa беше отворен во понеделникот (1-ви декмеври) со прикажувањето на филмот Молкот на Лома, кој освои награда за најдобро сценарио на овогодинешниот Кански филмски фестивал. 
Косовската aктерка Арта Доброши, филмска ѕвезда, присуствуваше на премиерата во Албанија.
***
Петиот Фестивал на анимираниот филм во Истанбул се одржа од 21-ви ноември до недела (30-ти ноември). 
На фестивалот беа прикажани 22 филмови од 42 земји, вклучително и 60 турски анимирани кусометражни филмови.
***
Tурскиот боксер Гулсум Татар освои злато на петтиот Светски шампионат во бокс во Нингбо, Кина, објави во саботата (29-ти ноември) новинската агенција Анадолу. 
Натпреварувајќи се во категоријата од 63 килограми, Татар го порази Русинот Љубов Лопатина со 11:0. 
Учествуваа вкупно 208 боксери од 41 земја.
***
Осумнаесеттиот Меѓународен филмски фестивал ДаКИНО се одржа од 25-ти ноември до саботата (29-ти ноември) во Букурешт. 
На настанот беа прикажани документарци и филмови од 25 земји. 
Истиот се отвора со прикажувањето на документарецот од Емир Кустурица, Марадона од Кустурицa.
(Разни извори – 26/11/08-03/12/08)
