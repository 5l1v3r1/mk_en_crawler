08/06/2005
САРАЕВО, Босна и Херцеговина (БиХ) -- Шефот на полициската мисија на ЕУ (ЕУПМ), Кевин Карти, го прифати извинувањето и повлекувањето на контроверзната изјава на шефот на полицијата на Република Српска (РС), Драгомир Андан, како што се вели во соопштението на ЕУПМ од вторникот (7-ми јуни). 
Во соопштението се изразува задоволството на Карти од писмото на Андан, во кое тој признава дека нема доволно докази за поткрепување на тврдењето дека радикални исламистички групи во БиХ се поврзани со бомбашките напади во Мадрид во 2004 година.
Во другите вести од вторникот, генерал-мајор Новак Ѓукиќ му ја предаде функцијата началник на Генералштабот на Војската на Република Српска на сегашниот заменик-командант, полковник Драган Вуковиќ. 
Штабот на НАТО во БиХ и ЕУФОР го отпуштија Ѓукиќ минатата недела поради тоа што тој не се справи соодветно со инцидентите во април за време на двете церемонии на давање заклетва на Војската на Република Српска. 
(Независне новине, Дневни аваз - 08/06/05; РТРС, ПБС БиХ - 07/06/05)
