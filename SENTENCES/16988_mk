04/04/2006
БРИСЕЛ, Белгија -- НАТО и ЕУ ќе формираат заеднички фонд за поддршка на реинтеграцијата на демобилизираните војници во БиХ, според извештаите во медиумите во кои се цитира генералниот секретар на НАТО, Јап де Хоп Шефер, и шефот за безбедност на ЕУ, Хавиер Солана, во понеделникот (3-ти април).
Од земјите-членки на двете организации беше побарано да дадат свој придонес во фондот, за да може да се соберат 13 милиони евра во следните три години.
Програмата се очекува да помогне во обуката на околу 11.000 војници, што ќе бидат отпуштени со реструктуирањето на воениот сектор.
Во другите вести од понеделникот, експертите на НАТО им одржаа презентација на водачите од Босна и Херцеговина (БиХ) во врска со процесот на влез во програмата Партнерство за мир.
Рафи Грегоријан, политички советник на седиштето на НАТО во Сараево, рече дека целта е да се запознае владата на БиХ со чекорите што мора да се направат во подготовката за ПзМ и потенцијалното членство во НАТО.
(Фена, ПБС БиХ, извори на ОХР, РТРС - 03/04/06)
