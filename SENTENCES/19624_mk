24/03/2008
ТИРАНА, Албанија -- Координативниот тим на ОН за катастрофи и проценка (УНДАК) ја испитува ситуацијата во Албанија, каде што при експлозиите во складиштето за муниција неодамна загинаа најмалку 22 лица, објавија ОН во изјавата од неделата (23-ти март). 
Седумчлениот тим започна со проценката на погодената област минатата недела, во соработка со албанската влада. 
Албанските власти побараа од УНДАК да помогне во идентификувањето на приоритетните потреби и координирањето на нивниот одговор на експлозиите од 15-ти март, до кои дојде за време на акцијата за уништување на стара воена муниција во селото Гердец. 
Тим од шестмина експерти на ФБИ ќе помогне во утврдувањето на причините за експлозиите, кој ќе пристигне в среда од Соединетите Држави, по официјалното барање на државната обвинителка, Ина Рама. 
(Шкип, Ксинхуа, Њус24, Клан - 24/03/08; Фокус, А1 - 23/03/08)
