08/01/2010
БУКУРЕШТ, Романија -- Министерот за финансии, Себастијан Владеску во четвртокот (7-ми јануари) се закани дека ќе поднесе оставка ако парламентот не го отфрли намалувањето од 9,5 отсто на сумата која што работниците се очекува да ја даваат за социјалното осигурување, неочекувано одобрено од парламентарната комисија. 
Покрај ова, пратениците го поддржаа зголемувањето од 12,7 отсто на минималните пензии, иако е тоа спротивно на условите на стенд-бај аранжманот со ММФ. 
Владеску истакна дека тоа не е буџетот што тој го подготвил, и дека е сосема подготвен да му дозволи на некој друг да ја спроведе одлуката на членовите на парламентот. 
Премиерот Емил Боц се согласи со него, велејќи дека буџетските ресурси се премногу мали за да може да има зголемување на пензиите, заедно со ниските придонеси. 
(Meдиафакс, Хотњус - 07/01/10)
