01/04/2011
TИРАНА, Албанија -- Канцеларијата на ОБСЕ во Албанија обезбеди опрема за Централната изборна комисија (ЦИК), која ќе се користи во изборниот процес, објавија медиумите во четвртокот (31-ви март). 
Околу 35 компјутери ќе бидат користени од комисиите на средно ниво, со цел да се помогне во професионализацијата на локалните избори на 8-ми мај. 
ОБСЕ, исто така, ги финансира телевизиските реклами и брошури кои ќе бидат дистрибуирани во името на ЦИК, а во кои ќе се поканат граѓаните да учествуваат во процесот. 
Во меѓувреме, амбасадорот на ОБСЕ, Еуген Волфарт, потврди дека овие избори ќе се одржат во согласност со актуелниот Изборен законик. 
Според него, невозможно е да се направат измени во последен момент. 
Ова беше одговор на повиците за измени во дел од законот пред процесот, реформа што беше одложена поради нефункционирачкиот парламент и бојкотот на опозицијата. 
(Балкан веб, ВоА, Шекули, Клан - 31/03/11)
