18/04/2006
АНКАРА, Турција -- Американската амбасада во Анкара во понеделникот (17-ти април) издаде соопштение во кое се негира извештајот дека Вашингтон се обидува да формира нови бази во Турција. 
„Натписот на насловната страница во денешен „Чумхуријет“ тврди дека САД сакаат да формираат три нови поморски бази на турското медитеранско и егејско крајбрежје. 
Оваа приказна е неоснована. 
САД не бараат воспоставување на никакви воени бази во Турција“ се вели во соопштението. 
(AП, УПИ - 17/04/06)
