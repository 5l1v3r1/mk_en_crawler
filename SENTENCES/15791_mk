22/11/2006
ТИРАНА, Албанијa -- Претседателот Алфред Мојсиу повика повеќе Италијанци да инвестираат во Албанија, за време на состанокот со својот италијански колега, Џорџо Наполитано, во вторникот (21-ви ноември) во Рим. 
Покрај инвестициите, Мојсиу рече дека тие разговарале и за економската соработка и регионалните прашања.
Во другите вести, новата анкета на Институтот за меѓународни студии -- со поддршка на Европската комисија во Тирана -- покажа дека големо мнозинство албански државјани ја поддржуваат интеграцијата во ЕУ. 
Според овие резултати, објавени во средата, 92,5 отсто од испитаниците сакаат Албанија да влезе во ЕУ, што е зголемување од скоро 9 отсто во однос на минатата година. 
(Албански вести, Кориери, Газета Шкиптаре - 22/11/06)
