29/08/2007
ПОДГОРИЦА, Црна Гора -- Претседателот Филип Вујановиќ во вторникот (28-ми август) посочи дека од почит за работата на Хашкиот трибунал за воени злосторства, Црна Гора повторно му забрани на владиката на Српската православна црква, Филарет, да влезе во земјата.
Филарет, кому му беше забранет пристап под сомневање дека им помага на бегалците обвинети за воени злосторства, постави шатор на границата во вторникот и објави дека ќе започне штрајк со глад поради забраната.
Тој се наоѓа на листата осомничени од страна на Хашкиот трибунал за помагање на етничките Срби да ја избегнат правдата, и досега четирипати му беше забранет влез во Црна Гора.
(Вијести - 29/08/07;
MИНА, РТЦГ, Javno.com, AП, БИРН, Б92, Бетa - 28/08/07)
