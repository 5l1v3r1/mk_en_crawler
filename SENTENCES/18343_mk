13/06/2007
САРАЕВО, Босна и Херцеговина (БиХ) -- Министерот за надворешни работи, Свен Алкалај, во вторникот (12-ти јуни) изјави дека техничките преговори за полициските реформи се завршени и дека процесот е 95 отсто завршен.
На крајот од посетата на Лисабон, Алкалај, наводно, му рекол на својот португалски колега, Луис Амандо, дека преостанатите пречки ќе бидат надминати за време на мандатот на Португалија како претседавач на ЕУ, кој започнува во јули.
Ќор-сокакот во врска со полициските реформи го блокираше потпишувањето на Спогодбата за стабилизација и асоцијација со ЕУ.
Високиот претставник Кристијан Шварц-Шилинг, американскиот амбасадор во БиХ, Даглас Мекелхани, и германскиот амбасадор во БиХ, Мајкл Шмунк, се состанаа повторно во вторникот со премиерот на Република Срспка Милорад Додик, во обид да најдат компромис за полициските и уставните реформи.
Исто така, најголемите хрватски партии ќе се состана в четврток, на разговори околу обединетата хрватска позиција за уставните реформи.
(Независне новине - 13/06/07;
Фена, РТРС, Форбс - 12/06/07)
