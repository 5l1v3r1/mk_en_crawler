16/05/2011
AТИНА, Грција -- Владата во неделата (15-ти мај) објави дека апсењето на директорот на ММФ, Доминик Штрос-Кан, нема да влијае на нејзините напори за излегување од финансиската криза.
„Имаме специфична програма во која ММФ е, исто така, вклучен, и ќе продолжиме со спроведување на таа програма.
Тука не се работи за одделни личности, туку ова е прашање на институционални договори“, рече владиниот портпарол, Јоргос Петалотис.
Штрос-Кан беше обвинет во Њујорк во неделата за обид за силување, кривично дело сексуален напад и незаконско затворање.
Тој, наводно, присилно одвлекол една жена во својот кревет во хотел во саботата и ја нападнал.
Тој беше уапсен во авион на „Ер франс“ на полетување од Њујорк за Париз.
Штрос-Кан требаше да учествува на состанок на министрите за финансии на еврозоната во Брисел во понеделник и вторник, на разговори околу можна дополнителна помош за Грција.
(Сигма лајв - 16/05/11;
Катимерини, Ињус, Етнос - 15/05/11)
