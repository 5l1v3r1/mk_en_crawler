08/07/2009
СОФИЈА, Бугарија -- Централната изборна комисија доцна во вторникот (7-ми јули) ги објави конечните резултати од парламентарните избори во неделата.
Како што и се очекуваше, централнодесничарската партија Граѓаните за европски развој на Бугарија (ГЕРБ) на Бојко Борисов беше е прва, со вкупно 116 места во парламентот, само пет помалку од апсолутното мнозинство потребно за формирање влада.
Поранешната владејачка Бугарска социјалистичка партија освои 40 места, што е нивни најслаб резултат во последниве две децении.
Движењето за правата и слободите на етничките Турци, партнер во владејачката коалиција во заминување, освои 38.
Ултранационалистичката партија Атака (Напад) доби 21 мандат, наспрема 15-те за десничарската Сина коалиција и десетте места за новоформираната конзервативна партија Ред, право, правда.
Во меѓувреме, Сината коалиција во вторникот објави дека ќе започне неофицијални разговори со ГЕРБ за формирање нова влада.
„Имаме слични политички програми“, рече еден од водачите, Иван Костов.
Борисов вели дека членовите на новата влада ќе бидат објавени на крајот од следната недела.
(бТВ, Нова ТВ, Софиска новинска агенција, Фокус - 08/07/09;
Дневник, Софиска новинска агенција, Дарик, Медиапул, News.bg, Фокус - 07/07/09)
