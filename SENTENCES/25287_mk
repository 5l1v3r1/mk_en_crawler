28/09/2009
БЕЛГРАД, Србија -- Либиски државјанин беше нападнат во петокот (25-ти септември) во парк во Белград и заврши со помала повреда на главата.
Нападот уследи по серијата слични вакви инциденти врз странци, за кои се верува дека ги спроведоа националисти.
Полицијата трага по напаѓачите.
Во петокот, обвинителството презеде чекори за укинување на две ултранационалистички групи -- Образ и Српското народно движење 1389, за поттикнување омраза, ксенофобија и хомофобија.
Во реакцијата на последниот бран екстремизам, полицискиот директор Милорад Вељовиќ ги повика сите граѓани да се воздржат од насилство, истакнувајќи дека полицијата нема да толерира никакво кршење на јавниот ред.
Државниот секретар за туризам, Горан Петковиќ, предупреди дека нападите врз странците може сериозно да му наштетат на имиџот на Србија во светот.
(Б92, AП - 27/09/09;
Tанјуг - 26/09/09)
