16/07/2006
ЊУЈОРК, САД -- Марти Ахтисари, главниот посредник на ОН во разговорите за статусот на Косово, во петокот (14-ти јули) рече дека планира самит подоцна овој месец помеѓу владините водачи од Србија и Косово.
Фокусот на состанокот ќе биде отворање на патот за разговорите околу иднината на покраината -- разговорите досега се фокусираа на техничките и безбедносните прашања.
Шефот за безбедност на ЕУ, Хавиер Солана, и комесарот за проширување на ЕУ, Оли Рен, в понеделник ќе ги информираат министрите за надворешни работи на Унијата за ситуацијата во Косово.
Министрите се очекува да изразат загриженост во врска со бавното темпо на разговорите за идниниот статус на покраината.
Во другите вести, косовскиот премиер Агим Чеку во петокот пред парламентот го претстави извештајот во кој се сумирани резултатите од работењето на неговата влада во првите 100 дена од доаѓањето на власт.
Како главни приориети тој ги наведе преговите околу статусот, реализирањето на меѓународно дефинираните стандарди и мерките за градење на довербата.
Опозицијата го обвини Чеку дека ги претставил резултатите постигнати во последниве три до четири години како свои.
(Данас - 15/07/06;
Косова лајв, Б92, Бета - 14/07/06;
ЕУ Политикс, УПИ - 12/07/06)
