26/10/2009
ПРИШТИНА, Косово -- Властите издадоа потерници за 11 лица обвинети за трговија со луѓе, откако полицијата во неделата (25-ти октомври) објави дека ги идентификувала одговорните за трагедијата претходно овој месец во унгарската река Тиса.
Најмалку двајца косовски Албанци се удавија, а 18 други исчезнаа, кога бродот кој превезувал илегални имигранти, потонал.
Имигрантите се обидувале да ја преминат реката од Србија.
Полициски извори велат дека двајца инспектори на косовската полиција и еден обвинител на ЕУЛЕКС отпатувале за Унгарија за да соберат понатамошни информации и да се состанат со унгарските власти.
Во другите вести, телевизиски реклами кои го промовираат имиџот на Косово почнаа да се прикажуваат во понеделникот, како дел од двогодишната кампања.
Рекламата од 60 секунди ќе се прикажува на телевизиите низ целиот свет, вклучително и на СНН, ББС Ворлд њус, Еуроњус, СНН Турк, Блумберг и Еуроспорт.
Подоцна, рекламите ќе бидат објавени и во Економист и Њусвик.
Кампањата ја спроведува конзорциумот ББР, Саачи енд Саачи, која го доби договорот од 5,7 милиони евра за промовирање на Косово.
(Зери, Косова Сот, Експрес, Коха Диторе - 26/10/09;
РТК, Клан Косова, Телеграфи - 25/10/09)
