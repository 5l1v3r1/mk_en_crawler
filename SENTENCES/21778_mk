20/06/2008
АНКАРА, Турција -- Претставниците на ЕУ ја потврдија својата поддршка за владејачката Партија на правдата и развојот (АКП), во случајот за нејзино затворање, што треба да биде разгледан од Уставниот суд.
Во четвртокот (19-ти јуни) словенечкото претседателство на ЕУ и Европската комисија издадоа соопштенија во кои се вели дека ЕУ очекува конечната одлука да биде во согласност со принципите на Унијата -- што значи дека партијата не треба да биде забранета.
Претседателот на Европскиот парламент, Ханс-Герт Потеринг, и претседателот на Европската комисија, Жозе Мануел Баросо, рекоа дека затворањето на АКП ќе доведе до сериозни последици.
Портпаролката на комесарот за проширување на ЕУ Оли Рен, Кристина Наѓи, рече дека исходот од овој случај треба да биде соодветен на демократските принципи, владеењето на правото и насоките на Венецијанската комисија.
Во другите вести, најголемата бизнис група во Турција, ТУСИАД, повика на поширока платформа за градење нов устав.
Групата рече дека во подготовките за новиот устав треба се вклучат не само политичарите, туку и претставниците на граѓанското општество, академиците и судските институции.
Претставници на АКП го поздравија повикот на ТУСАИД.
(Хуријет, Сабах, Заман - 20/06/80)
