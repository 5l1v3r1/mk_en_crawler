01/04/2008
СОФИЈА, Бугарија -- По состанокот со премиерот Сергеј Станишев во понеделникот (31-ви март), министерот за внатрешни работи, Румен Петков, рече дека нема намера да поднесе оставка и покрај големиот скандал во неговото министерство. 
Петков, наводно, се состанал со бизнисмени со сомнителна репутација кои се испитуваат од агенциите за спроведување на законот. 
Иако тој негира какви било злоупотреби, дури и членовите на владејачката коалиција почнаа да повикуваат на негова оставка. 
Скандалот започна минатиот месец со апсењето на високиот офицер за спроведување на законот, Иван Иванов, наводно за давање информации на производителите на алкохол за тековните истраги за измами со акцизните давачки. 
(Пари, Дневник, 24 Часа - 01/04/08; Дарик, Сега - 31/03/08)
