19/08/2009
ХАГ, Холандија -- Водачот на Српската радикална партија (СРС), Воислав Шешељ, во вторникот (18-ти август) побара од Хашкиот трибунал за воени злосторства да продолжи со судењето против него.
Рочиштата беа одложени во февруари, откако еден од сведоците тврдеше дека добил закани од Шешељ.
На статусната конференција во вторникот Шешељ рече дека три странски набљудувачки служби се обидуваат да ја уништат СРС и работат на тоа тој да остане во Хаг што е можно подолго.
Тој е обвинет за воени злосторства врз несрпското население, извршени во Хрватска, Војводина и Босна и Херцеговина помеѓу 1991 и 1993 година.
Во другите вести, поранешниот водач на босанските Срби Радован Караџиќ рече дека неговата совест е чиста, и покрај обвинувањата за геноцид со кои се соочува, во врска со босанскиот конфликт.
„Не жалам за својата улога“, напиша Караџиќ во писмо до Ројтерс во вторникот, од притворот во Хаг.
(Б92, Taнјуг, Радио Србијa - 18/08/09)
