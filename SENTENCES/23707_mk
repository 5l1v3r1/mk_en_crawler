22/12/2008
НИКОЗИЈА, Кипар -- Специјалниот претставник на ОН за Кипар, Александар Даунер, им рече на Турција и Грција дека 2009 година ќе биде последната шанса за повторно обединување на Кипар, според извештаите на медиумите во неделата (21-ви декември). 
За време на посетите на Анкара и Атина минатата недела Даунер рече дека ОН е можно да ги намалат своите напори ако кипарските водачи не постигнат договор до крајот на следната година. 
Водачот на кипарските Грци, Мехмет Али Талат, не може да се кандидира за претседателските избори во северен Кипар во 2010 година, што е уште една пречка за напорите за повторно обединување. 
„ОН ќе бидат принудени да започнат сосема од почеток, но се веќе уморни од кипарскиот проблем“, рече тој. 
„Сите треба да знаат дека ова е последна шанса. 
Или проблемот ќе биде решен или островот ќе биде поделен засекогаш“, им рекол Даунер на турските власти. 
Тој потврди дека е постигнат напредок во тековните разговори, но рече дека темпото е „многу бавно“. 
(КНА, Филелефтерос, Фамагуста газете, Ројтерс, АФП - 21/12/08; Сабах - 20/12/08)
