22/08/2005
САРАЕВО, Босна и Херцеговина (БиХ) -- Високиот претставник Педи Ешдаун планира да ја посети Бања Лука в понеделник (22-ри август) за да оствари разговори со локалните водачи за клучното прашање на реструктуирањето на полицискиот сектор во БиХ.
Во вторник високи државни официјални претставници и претставници на ентитетите ќе се состанат во Мостар за да ги продолжат преговорите за реформите, кои се клучни за започнувањето на разговорите за стабилизација и асоцијација со ЕУ.
Според изворот идентификуван во неделното издание на „Независне новине“ како висок претставник на владејачката Српска демократска партија на Република Српска (РС), Ешдаун предупредил дека ако РС продолжи со бојкотот на реформите -- особено принципот што го одреди ЕУ границите на полициските региони да не се поклопуваат со границите на ентитетите -- можно е ЕУ да ја разгледа опцијата за интеграција на БиХ без РС, слична на сценариото во Кипар.
(РТРС, Независне новине - 21/08/05)
