02/10/2006
АНКАРА, Турција -- Претседателот Ахмет Неџдет Сезер во неделата (1-ви октомври) предупреди дека Турција се соочува со континуирана закана од фундаменталистите. 
Во своето последно обраќање пред парламентот пред да поднесе оставка во мај 2007 година, претседателот индиректно ја обвини владата за усвојување на мерки кои ја поткопуваат секуларната држава и создавање тензии. 
Сезер, исто така, говореше за задржување на моќната војска како чувар на секуларизмот, што очигледно беше порака до ЕУ. 
Брисел врши притисок врз Анкара да ја ограничи улогата на армијата во политиката.
Исто така во неделата, бомба експлодираше пред една болница во јужниот град Мерсин, при што три лица беа повредени. 
Ниту една група не ја презеде одговорноста. 
(Радикал, Милијет, Сабах, Ватан, Аксам, ААП - 02/10/06; Заман, Агенција Анадолу, АП, Ројтерс - 01/10/06)
