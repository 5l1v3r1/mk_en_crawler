11/10/2004
ТИРАНА, Албанија -- Членовите на владејачката Коалиција за интеграција постигнаа договор за изборни реформи, како што објавија локалните медиуми во петокот (8-ми октомври).
Премиерот Фатос Нано, претседателот на Социјалистичката партија, и водачите на помалите партии во коалицијата, потпишаа заедничка декларација во која се потврдува нивната решеност за заедничко учество на изборите во 2005 година.
Партнерите се согласија дека подготвувањето на гласачките листи претставува приоритет и треба да биде завршено во рок од еден месец.
Тие, исто така, ја потврдија и важноста на реформирањето на изборната комисија, но повторно го отфрлија предлогот од страна на опозицијата за урамнотеженост на составот на комисијата.
(Албански дневни вести - 09/10/04;
ATA - 08/10/04)
