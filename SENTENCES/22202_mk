13/08/2008
САРАЕВО, Босна и Херцеговина (БиХ) -- Истражувачите пронајдоа нова масовна гробница каде што е можно да се закопани жртвите од масакрот во Сребреница во 1995 година, во источното село Каменица, во близина на Зворник, во вторникот (12-ти август). 
„Дупката е долга 10 метри и широка 3 метри. 
Под првиот слој земја, пронајдовме остатоци на околу десет тела“, изјави за АФП Мурат Хуртиќ од комисијата за исчезнати лица на босанските муслимани. 
Ископувањата ќе продолжат уште околу две недели. 
Експертите веруваат дека десетици луѓе се закопани таму. 
(AФП, Франс 24 - 12/08/08)
