07/08/2007
ХАГ, Холандија -- Судскиот процес против поранешниот српски претседател Милан Милутиновиќ продолжи во понеделникот (6-ти август) во Трибуналот на ОН за воени злосторства. 
Во неговото прво излагање, адвокатот Еуген О Суливан рече дека Милутиновиќ не е виновен и дека отсекогаш инсистирал на тоа проблемот со Косово да се реши на мирен начин и со преговори. 
Поранешниот претседател, рече О Суливан, бил застапник за тоа на Косово да му се даде автономија и да се обезбеди мирен соживот на сите етнички заедници таму.
Во вторник сведочи првиот сведок на одбраната -- професорот по уставно право Ратко Марковиќ. 
Одбраната планира да повика уште само двајца други сведоци. 
Милутиновиќ, заедно со поранешниот заменик-премиер Никола Шаиновиќ и генералите Драгољуб Ојданиќ, Небојша Павковиќ, Владимир Лазаревиќ и Сретен Лукиќ, е обвинет за депортација, убиство и прогон на околу 800.000 косовски Албанци во првата половина на 1999 година. 
(РТС, Б92, Бета, МРT - 06/08/07)
