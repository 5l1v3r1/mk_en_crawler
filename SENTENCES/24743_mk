05/12/2008
БУКУРЕШТ, Романија -- Претседателот Трајан Башеску во четвртокот (4-ти декември) објави дека ги поканил сите политички партии да преговараат за формирање на нова влада. 
Во неговата прва јавна изјава по општите избори во неделата, тој рече дека се надева оти политичарите ќе назначат премиер пред 15-ти декември.
Исто така во четвртокот, Централното изборно биро ги објави конечните резултати од изборите. 
Во долниот дом на парламентот, Либералдемократската партија (ПДЛ), поврзана со Башеску, освои 115 места, коалицијата помеѓу Социјалдемократската партија (ПСД) и Конзервативната партија (ПК) освои 114, претходно владејачката Национал-либерална партија (ПНЛ) освои 65 места, а Демократскиот сојуз на Унгарците во Романија (УДМР) освои 22. 
Во Сенатот, ПДЛ освои 51 место, коалицијата ПСД-ПК освои 49, ПНЛ 28 и УДМР 9. 
(Реалитатеа ТВ, Зиаре, Медифакс, Агерпрес, Хотњус, Ројтерс - 04/12/08)
