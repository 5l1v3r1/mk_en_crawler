30/01/2006
БРИСЕЛ, Белгија -- Хрватскиот премиер Иво Санадер во понеделникот (30-ти јануари) во Брисел се состана со генералниот секретар на НАТО, Јап де Хоп Шефер, и со членовите на Североатланскиот совет во седиштето на НАТО. 
Санадер за новинарите во Загреб изјави дека ќе ја искористи можноста за повторно да лобира за брз пристап на Хрватска во НАТО.
Во другите вести, според една нова анкета владејачката Хрватска демократска заедница (ХДЗ) е повторно најпопуларната партија во Хрватска. 
Поддршката за ХДЗ опадна во декември по апсењето и екстрадицијата во ХАГ на обвинетиот за воени злосторства Анте Готовина. 
Новата анкета на „Пулс“ покажа дека 25 отсто од јавноста ја поддржува ХДЗ, додека најголемата опозициска партија, Социјалдемократската партија, има поддршка од 22 отсто. 
Претседателот Стипе Месиќ останува најпопуларниот политичар. 
(Нови лист - 30/01/06; ХРT - 28/01/06; веб-страница на НАТО - 27/01/06)
