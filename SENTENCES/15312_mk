28/04/2006
САРАЕВО, Босна и Херцеговина (БиХ) -- Американскиот амбасадор во БиХ, Даглас Мекелхани, во четвртокот (27-ми април) предупреди дека неусвојувањето од страна на парламентот на БиХ на клучните уставни измени испрати негативна порака до НАТО и до ЕУ и сигурно ќе има последици.
Тој го изјави ова еден ден откако Претставничкиот дом на БиХ го отфрли реформскиот пакет, кој беше договорен за време не неколку месечните преговори помеѓу седумте најголеми партии.
Со овие мерки беше предвидено префрлување на некои ингеренции од двата ентитета на БиХ на централната власт, со што би се преструктуирала власта.
Високиот претставник Кристијан Шварц-Шилинг и амбасадорот на Европската комисија (ЕК) во БиХ, Метју Рајкрофт, издадоа одделни изјави во четвртокот, исто така изразувајќи разочарување.
(Дневни аваз, Независне новине - 28/04/06;
РТРС, Фена, ПБС БиХ, ЕУобсервер - 27/04/06)
