24/09/2009
СКОПЈЕ, Македонијa -- Членовите на главниот уреднички одбор на контроверзната Македонска енциклопедија во средата (23-ти септември) одлучија да коригираат делови од публикацијата и да почнат со работа на второто, ревидирано издание. 
Новообјавената книга, која ја изготви Македонската академија на науките и уметностите (МАНУ), предизвика лути реакции меѓу албанските интелектуалци и политичари во Македонија, како и во Албанија и Косово, поради начинот на кој е прикажана албанската заедница. 
Тие се противат на користењето на терминот „шиптари“ и „планинци“ во енциклопедијата -- кои за многумина се омаловажувачки -- и нејзините тврдења дека етничките Албанци биле доселеници кои дошле во Македонија претежно по 16-тиот век.
Авторите, исто така, тврдат дека Ослободителната национална армија била обучувана од американските и британските специјални сили во 2001 година. 
Американската и британската амбасада ја отфрлија информацијата како „лажна“ и „смешна“. 
(Дневник, Утрински весник - 24/09/09; MИА, А1, Сител, Макфакс - 23/09/09)
