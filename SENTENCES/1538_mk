23/03/2010
Косовскиот претседател Фатмир Сејдиу верува дека пет членки на ЕУ кои сé уште не ја признале независноста на Косово се придвижуваат кон признавање. 
Има некое „позитивно движење“ во врска со Грција, рече Сејдиу во своето интервју за ЕУопсервер, објавено во петокот (19-ти март). 
Другите членки на ЕУ се Кипар, Романија, Шпанија и Словачка.
***
Ирската претседателка Мери Мекалис во понеделникот (22-ри март) пристигна во Tурција на официјална посета. 
Таа се состаа со претседателот Абдула Ѓул во вторникот, по што ќе отпатува за северозападната провинција Чанаккале да им оддаде почит пред меморијалниот споменик на 3.500 ирски војници убиени за време на битката на Галиполе во Првата светска војна.
***
Унгарскиот министер за одбрана, Имре Шекерес, ја посети Србијa за да потпише договор за соработка со својот колега Драган Шутановац во понеделникот (22-ри март). 
Министрите, исто така, разговараа за билатералните односи и регионалните безбедносни прашања.
***
Maкедонскиот премиер Никола Груевски и неговиот грчки колега Јоргос Папандреу планираат да се состанат на маргините од самитот на ЕУ во Брисел в четврток (25-ти март), објави канцеларијата за односи со медиумите на македонската влада. 
Состанокот ќе се фокусира на долготрајниот спор околу името меѓу двете држави.
***
Романскиот премиер Емил Боц и неговиот бугарски колега Бојко Борисов отворија нова бродска линија во петокот (19-ти март), кој го поврзува Турну Магуреле во Романија со Никопол во Бугарија. 
Тие рекоа дека нивните држави ја разгледуваат можноста за намалување на цените на превозот за мостот Гургиу-Русе ова лето, како и изградба на нови мостови на реката Дунав и хидроелектрична централа.
***
Maкедонските војници се добро обучени и подготвени за учество во мисиите во странство, рече командантот на командата на сојузничките сили на НАТО во Неапол, адмирал Марк Фиџералд, на 16-ти март, за време на посетата на државата. 
По разговорите со министерот за одбрана, Зоран Коњановски, и началникот на Генералштабот на македонската армија, генерал Мирослав Стојановски, Фиџералд предвиде светла иднина за Македонија во НАТО.
***
Известувачот на Европскиот парламент за Србијa, Јелко Кацин, разговараше за предизвиците на Белград во однос на интеграцијата во ЕУ, за време на неговата посета на Србија минатата недела. 
Кацин и претседателката на парламентот, Славица Ѓукиќ-Дејановиќ, се согласија дека Белград постигна напредок. 
Сепак, многу работи зависат од проценката на главниот обвинител на Хашкиот трибунал за воени злосторства, Серж Брамерц, за соработката на земјата. 
Брамерц се очекуда да објави извештај во јуни.
(Разни извори -- 16/03/10-23/03/10)
