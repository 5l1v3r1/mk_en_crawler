25/07/2005
САРАЕВО, Босна и Херцеговина (БиХ) -- Уставниот суд на БиХ во саботата (23-ти јули) пресуди дека новиот нацрт-закон за системот на јавната радиодифузија во земјата не ги загрозува виталните национални интереси на хрватскиот народ во БиХ. 
Хрватската пратеничка група во парламентарниот Дом на народите (ДН) во БиХ побара пресуда од судот, тврдејќи дека некои одредби би можеле да бидат штетни за правата на Хрватите. 
Но, уставните судии ја отфрлија оваа загриженост и законот го вратија во агендата на ДН. 
Заедно со полициските реформи, реструктуирањето на националниот систем за радиодифузија претставува главен услов на ЕУ за започнување на разговорите за Договорот за стабилизација и асоцијација со БиХ. 
(Фена, ПБС БиХ, РТРС - 24/07/05)
