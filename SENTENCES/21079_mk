03/03/2008
TИРАНА, Албанија -- Претставникот на ОБСЕ во Албанија, Роберт Бош, во неделата (2-ри март) ги повика политичките партии да изберат изборен систем кој ќе вклучува затворени кандидатски листи, во кој гласачите ќе ги поддржуваат партиите на гласачкото ливче, наместо одделните кандидати за функцијата.
„Се надевам дека политичките партии брзо ќе изнајдат компромис за изборните реформи, со оглед на тоа што останува уште малку време.
Следната година се парламентарните избори, а некои прашања мора да се решат, како што е изборниот систем, регистарот на гласачи, гласачките комисии ...
и не треба да има отворени листи“, рече Бош во Скадар, северна Албанија.
Демократската партија и Социјалистичката партија се согласија со промената, но помалите партии се залагаат за задржување на отворени листи.
Специјалната комисија за реформи ќе одржи состанок во понеделник и ќе разговара за изборниот систем.
(Топ-ченал, Балканвеб, Шекули, Вижнплус, Панорама - 03/03/08)
