12/10/2007
БУКУРЕШТ, Романија -- Министерот за земјоделство Децебал Трајан Ремес во четвртокот (11-ти октомври) поднесе оставка откако Националниот антикорупциски директорат официјално побара од претседателот дозвола да отпочне кривична истрага против Ремес.
Наводно, премиерот Калин Попеску Таричеану побарал од Ремес да поднесе оставка, откако државниот телевизиски канал ТВР емитуваше неколку видео-снимки и аудио записи, кои покажуваат како поранешниот министер за земјоделство Јоан Аврам Муресан се состанува со Ремес на една тераса и му предава плико со пари.
Митото, наводно, му било мотив на Ремес да му помогне на бизнисменот Георге Чорба да победи на неколку тендери.
Муресан вели дека снимката е лажна и го обвини претседателот Трајан Башеску дека стои зад случајот против него.
Во меѓувреме, Европската комисија вели дека е можно да повлече 100 милиони евра од субвенциите за фармите во Романија, бидејќи Букурешт не спроведе соодветен систем за пресметка и распределба на земјоделската помош на ЕУ.
(Nine o'Clock - 12/10/07;
Ромпрес, Медифакс, Hotnews.ro, ДПА, УПИ - 11/10/07)
