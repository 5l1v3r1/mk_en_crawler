23/03/2006
СОФИЈА, Бугарија -- Изјавата од средата (22-ри март) на министерката за европски прашања, Меглена Кунева, предизвика расправии во Софија.
Во своето обраќање пред Високиот судски совет, Кунева посочи дека експертите од Европската комисија (ЕК) предлагаат активирање на заштитната клаузула -- за одложување на членството во ЕУ за една година -- поради незадоволството од уставните измени за кои моментно се расправа во парламентот.
Бугарската Социјалистичка партија, поголемиот партнер во владејачката коалиција, рече дека Кунева требаше да ја изнесе својата загриженост пред парламентот, а не пред судиите и печатот.
Таа е повикана во парламентот да ја објасни својата изјава.
Во другите вести, владата во средата објави дека ја одобрила националната програма за подобрување на условите за домување на околу 10 отсто од ромското малцинство.
Овие напори се дел од поголемата меѓународна иницијатива за вклучување на Ромите што отпочна минатата година.
(бТВ, Сега - 23/03/06;
Медиапул, АФП - 22/03/06)
