19/08/2010
MOСКВА, Русија -- Министерството за надворешни работи во Москва во средата (10-ти август) го критикуваше романскиот одмазнички потег на протерување на руски дипломат. 
„Изразуваме решителен протест до романската страна, која си презеде на себе целосна одговорност за можните последици. 
Го зачувуваме правото да преземеме мерки како одговор на тоа“, се вели во соопштението, и се додава дека Москва го гледа потегот како „непријателски и неиспровоциран чекор“. 
Романија во вторникот објави дека прогласила руски дипломат за персона нон грата и му рекла да ја напушти земјата во рок од 48 часа. 
Претставникот е дипломат на ниво на прв секретар во Руската амбасада во Букурешт. 
Потегот уследи еден ден откако Федералната безбедносна служба во Москва го објави апсењето на романскиот дипломат Габриел Греку под сомневање за шпионажа. 
(AФП, АП, Hotnews.ro - 18/08/10)
