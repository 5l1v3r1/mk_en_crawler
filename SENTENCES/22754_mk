09/11/2008
TИРАНА, Албанијa -- ЕУ во петокот (7-ми ноември) й кажа на Албанија дека борбата против корупцијата и организираниот криминал останува „клучно прашање на партнерството на ЕУ“. 
Во заедничката изјава на амбасадорите на земјите на ЕУ во Тирана, се оспоруваат тврдењата на албанската влада за напредок во оваа област. 
Амбасадорите на ЕУ, исто така, рекоа дека слободните и фер избори во 2009 година ќе бидат од суштинска важност за аспирациите на Албанија кон ЕУ.
Во другите вести, албанскиот парламент го ратификуваше договорот со Меѓународниот кривичен трбунал за поранешна Југославија (МКТЈ), со кој се дозволува лицата осудени од Трибуналот да ги одлежуваат своите затворски казни во албанските затвори, објавија медиумите во петокот. 
Србија испрати протестна нота до Хаг во врска со неговата одлука Албанија да стане 17-та ваква земја, изразувајќи загриженост во врска со почитувањето на човековите права од страна на Албанија и условите во затворите. 
(Балканинсајт, БТА, Фокус - 07/11/08, Ројтерс, Макфакс - 07/11/08)
