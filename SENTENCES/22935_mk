05/08/2008
ПРИШТИНА, Косово -- Соединетите Држави официјално ги признаа косовските пасоши како легитимни патни документи и ќе дозволат издавање визи за овој документ, објави во понеделникот (4-ти август) Американската амбасада во Приштина. 
Истовремено, Соединетите Држави и понатаму ќе ги признаваат познатите патни документи што ги издаваше УНМИК додека не престане нивната важност. 
Косовските власти рекоа дека граѓаните може да патуваат со своите нови пасоши во земјите што го признаа Косово.
Во другите вести, државниот секретар на српското Министерство за Косово, Оливер Ивановиќ, вели дека УНМИК треба да реагира како посредник помеѓу Србите и Албанците. 
Тој истакна дека Србите нема да ги признаат приштинските институции, додавајќи дека ограничената автономија во командата е единственото реално решение за косовските Срби во полициските структури.
Но, косовскиот министер за внатрешни работи, Зенун Пајазити, се чини дека ја отфрли таа можност во понеделникот. 
Тој рече дека создавањето специјални српски полициски единици во рамките на Косовскиот заштитен корпус (КПС) е неприфатливо. 
Исто така во понеделникот, владата го назначи Фехми Мујота за прв министер на Косовските безбедносни сили, кои го наследија КПС. 
(Зери, Коха Диторе, Експрес, Лајм, Косова Сот - 05/08/08; Фонет, Танјуг, Б92, Кохавижн, РТК - 04/08/08)
