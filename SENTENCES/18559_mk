13/02/2007
AНКАРА, Турција -- Министерот за надворешни работи, Абдула Ѓул, во понеделникот (12-ти февруари) повика на измени на контроверзната законска одредба, според која за кривично дело се прогласува „навредата на турската припадност“. 
Членот 301 од кривичниот законик мора да се измени, рече тој, бидејќи му штети на имиџот на земјата. 
„Луѓето надвор од Турција мислат дека може да бидете фрлени во затвор ако ја отворите устата. 
Тие мислат дека има стотици новинари и интелектуалци во затворите ... 
Сето ова не е точно“, рече Ѓул. 
Голем број турски писатели и интелектуалци беа судени според овој член за изјавите во врска со т.н. 
ерменски генодиц за време на Првата светска војна, но повеќето од нив беа ослободени. 
Ѓул, исто така, разјасни дека членот 301 ќе биде изменет, но не и укинат.
Исто така во понеделникот, Ѓул се состана со својот австралиски колега во посета на земјата, Александар Даунер. 
Тие потпишаа билатерален договор за борба против меѓународниот тероризам. 
Анкара е домаќин на дводневната конференција за контратероризмот и активностите против ширење на оружјето за масовно уништување. 
(Сабах, Заман - 13/02/07; Ројтерс - 12/02/07)
