20/07/2005
ВАШИНГТОН, САД -- Хрватскиот премиер Иво Санадер во вторникот (19-ти јули) се состана со американскиот претседател Џорџ В. 
Буш, по што рече дека Буш изразил поддршка за кандидатурите на Загреб за пристап во НАТО и во ЕУ. 
Санадер, исто така, рече дека тие разговарале за војната против тероризмот. 
Подоцна во вторникот тој се состана со претставниците на американскиот гигант во одбраната „Џенерал дајнемикс“, кој неодамна изрази интерес за соработка со хрватското холдинг претпријатие „Ѓуро Ѓаковиќ“.
Во другите вести од вторникот, Милорад Пуповац, водачот на Српската национална партија во парламентот, предупреди за можноста од етничко насилство -- особено насочено против српските повратници во земјата. 
Двајца постари Срби беа нападнати во понеделникот вечер во селото Островица, додека домот на друг српски повратник во истото село беше каменуван. 
(Вечерњи лист, Нови лист - 20/07/05; ХИНА, ХРT - 19/07/05)
