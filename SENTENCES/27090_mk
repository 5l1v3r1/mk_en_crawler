03/08/2009
AТИНА, Грција -- Водачот на најголемата опозициска партија, ПАСОК, Јоргос Папандреу, побара предвремени избори во неделата (2-ри август), поради економската криза и „тешката“ состојба во јавните финансии. 
„Земјата е во целосен ќор-сокак и граѓаните сакаат нов почеток“, рече Папандреу во интервју за Реал њус. 
„Во многу земји големите кризи доведоа до длабоки јавни промени“, рече Папандреу, споредувајќи ја ситуацијата со Големата криза во Соединетите Држави во 1930-тите. 
Тој истакна дека Грција треба да одржи парламентарни избори во септември 2011 година. 
Претседателските избори се порано, во март 2010 година. 
Ако пратениците не го одобрат новиот претседател, мора да се одржат предвремени парламентарни избори. 
(Имерсиа - 03/08/09; AФП - 02/08/09)
