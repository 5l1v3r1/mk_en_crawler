01/08/2006
АТИНА, Грција -- Голем број земји во регионот објавија успеси во борбата против трговијата со дрога. 
Во понеделникот (31-ви јули) полицијата во Коринт, Грција, објави дека пресекла мрежа на трговија со хашиш од Холандија. 
Полицијата, исто така, заплени и 100 килограми хашиш од една приватна куќа во Коринт.
Истиот ден, полицијата во Букурешт објави дека уапсила две лица за кои верува дека се дел од синџирот на организиран криминал кој беше откриен минатата недела. 
Полицијата во Истанбул, во меѓувреме, конфискуваше 73 килограми морфиум и илјадници таблети „екстази“ од приватна куќа во градот. 
Еден маж беше уапсен, а по друг се трага.
Во другите вести, регионалните сили за борба против мафијата во Пловдив, Бугарија, во понеделникот објавија дека синтетичка дрога во вредност од околу два милиони американски долари била конфискувана од еден турски државјанин во градот. 
Двајца бугарски државјани требало да ја транспортираат дрогата во Турција. 
Сите тројца се во притвор. 
(Катимерини - 01/08/06; Meдиафакс - 31/07/06)
