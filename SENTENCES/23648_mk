26/07/2009
ХАГ, Холандија -- Водачот на Српската радикална партија Воислав Шешељ стана првиот обвинет кој е осуден за непочитување на судот од страна на Хашкиот трибунал за воени злосторства. 
Во петокот (24-ти јули) Трибуналот го осуди на 15 месеци затвор за обелоденувањето на идентитетот на тројца заштитени сведоци во една од своите книги. 
Шешељ ги спомена нивните професии, имињата и презимињата, како и други податоци и делови од нивните писмени изјави. 
Тој го стори ова и покрај забраната на судот за обелоденување на изјавите. 
Шешељ се соочува со одделни обвиненија за воени злосторства извршени врз несрпското население во Хрватска, Војводина и Босна и Херцеговина помеѓу 1991 и 1994 година. 
(AФП, ББС, Дојче Веле, Б92, Танјуг, Бета, РТРС, АП, РТС, Ројтерс - 24/07/09)
