25/06/2009
TИРАНА, Албанијa -- Понатамошната соработка со цел евентуална интеграција во ЕУ беше тема на состанокот во средата (24-ти јуни) во Валона, меѓу албанскиот претседател Бамир Топи и неговите регионални колеги:
од Црна Гора Филип Вујановиќ, од Косово Фатмир Сејдиу и од Македонија Ѓорге Иванов.
Домаќинот Топи рече „соработката меѓу земјите од Западен Балкан треба да биде заедничка во економијата, дипломатијата и политиката, што е од корист за долгорочната безбедност и развој на регионот“.
На маргините од форумот, новоизбраниот претседател Иванов се состана за првпат со косовскиот претседател Сејдиу, кој го покани да ја посети Приштина.
Врските меѓу двајцата претседатели неодамна се заладија.
(Топ ченал, ВоА, ББС, Балкан веб - 24/06/09)
