27/11/2009
ПРИШТИНА, Косово -- Централната изборна комисија (ЦИК) во четвртокот (26-ти ноември) ги објави конечните резултати од општинските избори на 15-ти ноември.
Владејачката Демократска партија победи во пет општини, Демократската лига во две, опозицискиот Сојуз за иднината на Косово во четири, додека српските либерали прогласија победа во две.
Откако ги прегледа сите приговори на политичките партии, ЦИК објави дека во 21 општина ќе се одржи втор круг гласање за избор на градоначалник.
Петнаесет општини успеаја да изберат градоначалници во првиот круг.
Во другите вести од четвртокот, пратеникот Гани Гечи од Демократската лига на Дарданија се обиде да му даде на претседателот на парламентот Јакуп Красниќи доказ дека двајца колеги пратеници договарале атентати на двајца претставници од опозицијата.
Красниќи, пак, го повика Гечи да им го предаде она што го има на полицијата и обвинителите.
Парламентот во тој момент расправаше околу начините на кои може да се подобри борбата против организираниот криминал.
(Teлеграфи, РТК, Кохавижн, ТВ 21, - 26/11/09)
