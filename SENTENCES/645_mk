01/06/2005
(Разни извори -- 25/05/05 – 01/06/05)
Во Aлбанијa ќе биде отворено третото „Американско катче“ во државната библиотека Кукеш, во рамките на договорот потпишан помеѓу градоначалникот на Кукеш, Осман Елези и Американската амбасада во Тирана минатата недела. 
Во 2004 година американски катчиња -- кои обезбедуваат информации од областа на образованието, бизнисот, економијата и новинарството, како и од Интернет услугите -- беа отворени во библиотеките во Тирана и Валона.
***
Во Тузла, Босна и Херцеговинa (БиХ) се одржаа вторите Денови на монодрамата, од 1-ви до 5-ти јуни. 
Програмата на фестивалот вклучува пет претстави од театри во БиХ и Србија и Црна Гора. 
Настанот го организираше Националниот театар од Тузла.
***
Шпанскиот тенор Хозе Карерас на 28-ми мај во Националната палата на културата во Софија одржа концерт пред 4.000 обожаватели. 
Гости на концертот беа бугарските сопрани Зветелина Малѓанска и Снежана Драмчева. 
Настапот на Карерас беше дел од годинешниот фестивал Салон на уметностите. 
Во јули Карерас ќе има настап во Охрид, Македонија.
***
Осмиот Меѓународен фестивал на алтернативни театарски форми беше отворен минатата недела во Загреб. 
На настапот настапија 100 учесници од Босна и Херцеговина, Велика Британија, Хрватска, Германија, Холандија, Србија и Црна Гора и Словенија.
***
Од 26-ти до 29-ти мај во Солун, Грција, се одржа најновиот Меѓународен саем на книгата. 
На саемот учествуваа вкупно 170 домашни и странски издавачки куќи.
***
Тринаесеттиот Саем на книгата во Букурешт беше отворен на 31-ви мај во Националниот театар. 
На саемот учествуваат околу 216 издавачи од 30 земји, како што објави фондацијата „Артекспо“, која го организираше настанот.
***
Белградскиот национален театар за првпат гостуваше во Aлбанијa на 27-ми мај, како што соопшти директорот на театарот, Божидар Ѓуровиќ. 
Српскиот театар ја одигра претставата „Уцени“, во рамките на фестивалот на комедијата во Корча.
***
На 27-ми мај во галеријата „Таксим“ во Истанбул беше отворена изложбата на 35 слики на македонскиот сликар Глигор Чемерски. 
Изложбата ја организираше Македонскиот конзулат во Истанбул и општината Истанбул.
***
Минатата недела во Kосовo се одржа Турската недела на културата на заедничка иницијатива на турскиот културен центар „Филизлер“ и Здружението на уметностите и косовското Министерство за култура, млади и спорт. 
Програмата содржеше уметнички изложби и поетско читање.
