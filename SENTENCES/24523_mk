10/06/2009
AНКАРА, Турција -- Обвинителството во вторникот (9-ти јуни) објави дека побарало од Министерството за правда да го отфрли случајот за измама против претседателот Абдула Ѓул, во врска со исчезнатите партиски пари, објавија медиумите. 
Минатиот месец судот во Анкара донесе одлука да му се суди на Ѓул за проневера, и покрај неговиот имунитет како шеф на државата. 
Во изјавата обвинителството вели дека одлуката е спротивна на законските постапки, како и на државните закони. 
Иако Министерството за правда може да го изнесе случајот пред Врховниот апелационен суд, препораката на обвинителството ќе ги зголеми шансите случајот против Ѓул да биде отфрлен.
Случајот датира од крајот на 1990-тите, кога Партијата за благосостојба, претходник на владејачакта Партија на правдата и развојот (АКП), наводно, проневерила милиони долари државни пари. 
Подоцна, Ѓул и другите партиски членови ја напуштија Партијата на благосостојба, и ја формираа АКП. 
Тој беше избран за претседател во 2007 година. 
(Новинска агенција Анадолу, Хуријет, Ројтерс, АКИ - 09/06/09)
