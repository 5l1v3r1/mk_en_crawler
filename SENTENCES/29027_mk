08/04/2010
ПАРИЗ, Франција -- Посетата на турскиот премиер Реџеп Тајип Ердоган на Соединетите Држави на 12-ти и 13-ти април е можно да биде прилика за трилатерален самит со САД и Ерменија, рече Ердоган во Париз во средата (7-ми април). 
Состанокот со американскиот претседател Барак Обама и ерменскиот претседател Серж Саргсјан е можно да се одржи за време на меѓународниот самит за нуклеарната безбедност. 
Турција и Ерменија потпишаа протоколи во 2009 година за дијалози со цел нормализирање на врските.
Во другите вести, турскиот амбасадор во САД се врати во Вашингтон во вторникот. 
Намик Тан беше повлечен во март, откако Комисијата за надворешни работи на американскиот дом усвои резолуција во која масакрите од Првата светска војна врз Ерменците се именуваат како „геноцид“. 
(Милијет, Радикал - 08/04/10; Хуријет, АП, НТВ, Сабах - 07/04/10)
