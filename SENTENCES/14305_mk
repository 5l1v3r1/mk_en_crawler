13/03/2006
САЛЦБУРГ, Австрија -- Шефот на УНМИК, Сорен Јесен-Петерсен, во саботата (11-ти март) го пофали неодамнешниот напредок во Косово, повторувајќи ја потребата од континуирани напори за градење на мултиетничко, демократско општество таму.
Тој говореше на неформалниот состанок на министрите за надворешни работи од Западен Балкан во Салцбург.
Според Јесен-Петерсен, „политичката сцена во Косово е суштински променета во последниве денови“.
Тој ги спомена демократските избори за нов претседател минатиот месец како доказ за „квалитативната трансформација“ што е постигната во покраината.
Во другите вести, приштинските медиуми во неделата објавија дека Јесен-Петерсен го промовирал заменик-командантот на Косовскиот заштитен корпус (КЗК), генерал-полковник Сулејман Селими, за нов шеф на КЗК.
Триесетишестгодишниот Селими го наследува Агим Чеку, кој беше назначен за премиер.
Селими го водеше локалниот штаб на Ослободителната војска на Косово во Дреница за време на конфликтот во периодот 1998-1999 година.
(Данас - 13/03/06;
веб-страница на ОН - 11/03/06)
