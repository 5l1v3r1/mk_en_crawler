18/01/2009
AНКАРА, Турција -- Министерот за надворешни работи, Али Бабаџан, во саботата (17-ти јануари) рече дека Турција нема намера да ги прекине своите дипломатски врски со Израел, и покрај острите критики против израелската офанзива во Газа. 
„Веруваме дека е важно комуникациските канали да останат отворени“, рече Бабаџан. 
Сепак, тој призна дека Турција го промени својот тон во комуникациите со Израел. 
Премиерот Реџеп Тајип Ердоган рече дека израелската офанзива претставува варварски чин.
На други места на Балканот, во саботата имаше демонстрации против офанзивата. 
Во Сараево стотици истакнати членови на културната елита на БиХ учествуваа на митингот, меѓу кои и филмската режисерка Јасмила Збаниќ. 
Во Атина, пак, двата најголеми синдикати во Грција организираа митинг на кој повикаа на прекин на израелските воени напади.
Милитантите на Хамас во неделата прогласија условен прекин на огнот, како одговор на едностраниот прекин прогласен од страна на Израел. 
(ББС - 18/01/09; новинска агенција Анадолу, Хуријет, АФП, Нафтемборики - 17/01/09)
