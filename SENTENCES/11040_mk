30/03/2005
ЗАГРЕБ, Хрватска -- На состанокот во вторникот (29-ти март) во Загреб хрватскиот премиер Иво Санадер и неговиот македонски колега, Владо Бучковски, заеднички изразија надеж дека нивните земји - заедно со Албанија - ќе бидат поканети да пристапат во НАТО во 2006 година. 
Трите држави учествуваат во иницијативата наречена Јадранска повелба, која има за цел зајакнување на процесот на евро-атланската интеграција. 
Бучковски рече дека пристапувањето на Македонија и Хрватска ќе го зајакне јужното крило на НАТО и ќе го олесни напредокот на другите балкански нации кон членството во Алијансата. 
Портпаролот на НАТО Џејмс Апатураи рече дека Хрватска ќе мора да докаже дека соработува со Трибуналот на ОН за воени злосторства за да добие каква било покана.
Во другите вести, првата седница на заедничката парламентарна комисија на ЕУ и Македонија започна во средата во Скопје. 
На агендата се наоѓаат точки поврзани со апликацијата на Македонија за добивање официјален статус на кандидат за ЕУ и спроведување на Охридскиот мировен договор. 
(Макфакс, веб-страница на македонската Влада - 30/03/05; Ројтерс, ХИНА, ХРТ - 29/03/05)
