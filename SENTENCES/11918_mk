14/07/2005
СКОПЈЕ, Македонија -- Холандија целосно ги поддржува аспирациите на Македонија за членство во ЕУ и во НАТО, изјави холандскиот министер за надворешни работи, Бернард Бот, по состанокот со својата македонска колешка, Илинка Митрева, во средата (13-ти јули) во Скопје.
Митрева доби уверување дека неодамнешните резултати од референдумот за уставот на ЕУ нема да влијаат на пристапот на земјите кои веќе се вклучени во Процесот на стабилизација и асоцијација.
Министрите за надворешни работи разговараа и за регионалниот развој на настаните и за визниот режим помеѓу нивните две земји.
(MИA, веб-страница на македонската влада, А1 ТВ - 13/07/05)
