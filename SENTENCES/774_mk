15/08/2006

Романскиот претседател Трајан Башеску во средата (9-ти август) се состана со претседателот Џалал Талабани во Багдад, при што двајцата разговараа за економската и трговската соработка. 
Во четвртокот Башеску беше во Кабул, Авганистан. 
Тој рече дека ако НАТО го побара тоа, неговата земја е подготвена да испрати уште еден баталјон во Авганистан. 
Вкупно 680 Романци се веќе распоредени.
***
Tурскиот премиер Реџеп Тајип Ердоган во средата (9-ти август) во Истанбул се состана со ирачкиот заменик-претседател Тарик ал-Хашими. 
Ал-Хашими рече дека Ирак нема да биде база за терористичките организации и дека Багдад ќе преземе конкретни мерки против Курдистанската работничка партија.
***
Кралот Абдула од Саудиска Арабија, во придружба на голема делегација владини претставници и бизнисмени, ја започна тридневната официјална посета на Турција во вторникот (8-ми август). 
Ова беше прва ваква посета на еден саудиски монарх.
***
Рускиот министер за вонредни состојби, Сергеј Шогу, во вторникот (8-ми август), за време на посетата на Подгорица, рече дека руските претпријатија се заинтересирани за инвестициските можности во Црна Гора. 
За време на разговорите со премиерот Мило Ѓукановиќ, Шогу рече дека нафтената индустрија, банкарскиот сектор и туризмот се особено атрактивни за руските бизниси.
***
Бугарскиот претседател Георги Парванов присуствуваше на конференцијата во петокот (11-ти август), во врска со проблемот со загаденоста во Стара Загора. 
Беше дискутирано за напредокот од пред два месеци, кога се одржа првиот ваков состанок во Софија.
***
Tурскиот министер за надворешни работи, Абдула Ѓул, во четвртокот (10-ти август) во Истанбул се состана со својот фински колега, Ерки Туомиоја, при што двајцата разговараа за конфликтот во Либан, настаните на Средниот Исток, напредокот на Турција во ЕУ и кипарското прашање.
(Разни извори -- 07/08/06-14/08/06)
