17/07/2009
ТИРАНА, Албанија -- Опозициската Социјалистичка партија (СП) во четвртокот (16-ти јули) ја обвини владата за неисполнувањето на стандардите на ЕУ и постигнување безвизен режим со земјите-членки. 
Три други балкански земји успеаја да влезат во т.н. 
Бела шенген листа. 
„Сега е отворена празнина помеѓу Албанија и другите регионални земји“, изјави членот на СП Дитмир Бушати. 
Тој рече дека проблемите со издавањето биометрички пасоши и воведувањето интегрирано гранично управување не се единствените причини поради кои Албанија беше прескокната. 
Според него, нерегуларностите на општите избори на 28-ми јуни се уште еден сериозен проблем. 
Владејачката Демократска партија (ДП) ги минимизираше обвинувањата и вети дека Албанија ќе биде вклучена следниот пат.
Во другите вести од четвртокот, Централната изборна комисија ги објави прелиминарните резултати од општите избори, откако ги испита приговорите што ги поднесоа различни партии. 
ЦЕЦ вели дека Сојузот за промени предводен од ДП освоил 70 места, опозициската партија Сојуз за промени предводена од СП освоила 64, а Сојузот за социјалистичка интеграција освоила четири. 
Конечните резултати се очекуваат за десет дена. 
(Дојче Веле, ВОА, Топ ченал, Балкан веб, Шекули, Ора њус - 16/07/09)
