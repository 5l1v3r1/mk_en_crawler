26/11/2009
БРИСЕЛ, Белгија -- Бугарија и Грција, заедно со Шпанија, Португалија и Италија, најверојатно ќе бидат меѓу земјите кои ќе претрпат најсериозни финансиски последици од глобалното затоплување, објавија во извештај од средата (25-ти ноември) експертите од Здружениот истражен центар на Европската комисија (ЕК). 
Ако не бидат преземени соодветни мерки, глобалното затоплување може да резултира со финансиски загуби на ЕУ од 20 до 65 милијарди евра, предупредија специјалистите. 
Нивниот документ беше подготвен врз основа на истражувањето во кое беа вклучени неколку сценарија за зголемување на температурите и нивоата на морето.Тие рекоа дека најголеми економски загуби ќе претрпат земјите во Централна и Источна Европа. 
(AФП, БТA - 25/11/09)
