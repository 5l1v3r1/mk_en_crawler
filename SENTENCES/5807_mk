23/03/2011
(Еуопсервер, РФЕ/РЛ, Гардијан, Еуроњус, АКТ Медиа - 23/03/11; НАТО, ВОА, СНН, Би-Би-Си, Телеграф, Софинска новинска агенција, НАТO - 22/03/11)
Турција се понуди да обезбеди бродови како дел од операцијата на НАТО за спроведување на ембаргото за оружје на ОН воведено за Либија, објави во средата (23-ти март) новинската агенција Анадолу, цитирајќи извори на алијансата и владата. 
Анкара вели дека може да придонесе со четири фрегати, подморница и помошно возило.
Вкупно шест земји понудија да испратат 16 бродови за да помогнат во спроведувањето на ембаргото, рече генералот на НАТО, Пјер Сент-Арнанд, на прес-конференција. 
Тука спаѓаат еден италијански команден брод, фрегати од Турција, Велика Британија, Шпанија, Грција, Италија, Романија, Канада и Соединетите Држави, подморници од Турција, помошни бродови од Италија и од Турција.
Во вторникот амбасадорите на НАТО се согласија со планот за распоредување возила и авиони во областа, покрај брегот на Либија. 
„Тие ќе спроведуваат операции за следење, известување, и ако биде потребно, забрана на возила осомничени дека носат нелегално оружје или платеници“, рече генералниот секретар на НАТО, Андерс Фо Расмузен, објавувајќи ја одлуката.
Консензусот беше постигнат по два дена тешки разговори за улогата на алијансата од 28 држави во воздушната кампања која почна минатата година со цел да се спроведе зоната на забранети летови под мандат на ОН за Либија и да се заштитат цивилите од режимот на полковник Муамер Гадафи.
Пред соопштението на Расмузен, романскиот претседател Трајан Басеску го свика Врховниот совет за национална одбрана (ЦСАТ), кој го одобри учеството на земјата во акцијата на Либија, објави во средата новинската агенција АКТМедиа со седиште во Букурешт.
„На 20-ти март беше одобрен оперативниот план за воведување ембарго за продажбата на оружје на Либија. 
Денес е одобрен оперативниот план за зона за забранети летови“, се цитира изјавата на Басеску.
Тој рече дека фрегата со 205 романски морепловци и двајца поморски офицери ќе учествува во поморската блокада во Централниот Медитеран.
„ЦСАТ одлучи да ја убеди Романија да се вклучи во спроведувањето на ембаргото за Либија со фрегатата Крал Фердинанд и двајца назначени поморски офицери“, се цитира неговата изјава. 
„Тоа значи дека Романија ќе распореди 205 војници на кралот Фердинанд и двајца назначени поморски офицери.“
Тримесечната операција во Средоземното Море ќе ја чини Романија 4,5 милиони евра, додаде Басеску.
