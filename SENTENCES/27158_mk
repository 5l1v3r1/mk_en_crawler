02/10/2009
САРАЕВО, Босна и Херцеговина (БиХ) -- Пратениците на босанските Срби во четвртокот (1-ви октомври) ја поддржаа позицијата на владата на Република Српска (РС) за последните одлуки на високиот претставник Валентин Инцко во врска со државното претпријатие за електрична енергија, Електропренос. 
Владата на РС одлучи да не ги спроведува одлуките на Инцко на 18-ти септември, со цел обезбедување континуирано работење на претпријатието. 
Инцко го продолжи мандатот на одборот на претпријатието, кој истече минатата година, и нареди одборот да назначи нов генерален директор. 
Босанските Срби ја бојкотираа работата на претпријатието повеќе од една година, обидувајќи се да формираат свој сопствен оператор за електродистрибуција. 
Пратениците заклучија дека претставниците на босанските Срби треба да ги напуштат државните институции на БиХ ако Инцко повторно наметне одлуки во врска со Електропренос. 
(РТРС, Срна, Фена, Дневни аваз, РТС - 01/10/09)
