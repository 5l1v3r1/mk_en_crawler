10/01/2011
БАЊА ЛУКА, Босна и Херцеговина (БиХ) -- Република Српска (РС) во неделата (9-ти јануари) го прослави Денот на републиката, одбележувајќи 19 години постоење.
Претседателот на ентитетот, Милорад Додик, забележа дека РС е создадена како резултат на волјата на Србите во БиХ, но е отворена за сите граѓани, без оглед на верата, националната или политичката припадност.
Тој истакна дека ентитетот се бори за членство во ЕУ, но нема да се откаже од својот идентитет за да ја оствари таа цел.
Српскиот премиер Мирко Цветковиќ е меѓу оние што присуствуваа на приемот во Бања Лука.
РС беше создадена на 9-ти јануари 1992 година, кога Собранието на српскиот народ во БиХ прогласи Република на српскиот народ во Босна и Херцеговина, сега наречена РС.
Таа беше меѓународно признаена со Дејтонскиот мировен договор од 1995 година.
(РТС, Танјуг, РТРС, БХРТ, Независне новине - 09/01/11)
