10/06/2010
ХАГ, Холандија -- Завршувајќи го својот најголем судски процес досега, Трибуналот на ОН за воени злосторства во четвртокот (10-ти јуни) осуди седуммина босански Срби обвинети за геноцид или злосторства против човештвото, во врска со масакрот во Сребреница во јули 1995 година.
Трибуналот ги прогласи за виновни обвинетите Вујадин Поповиќ и Љубиша Беара, за геноцид во босанската енклава и ги осуди на доживотен затвор.
Друг полицаец, Драго Николиќ, доби казна од 35 години за помагање и поттикнување геноцид.
Четвртиот обвинет, Љубомир Боровчанин, беше ослободен од обвиненијата за геноцид, но беше осуден за злосторства против човештвото и осуден на 17 години затвор.
Обвинетите Радивоје Милетиќ и Милан Гверо добија 19, односно 5 години, за злосторства против човештвото и воени злосторства.
Седмиот обвинет, Винко Пандуревиќ, беше осуден на 13 години за воени злосторства, но беше ослободен под обвиненија за геноцид.
Сите седуммина биле високи воени или полициски претставници во времето на масакрот на муслиманските цивили.
(Бета, Танјуг, Б92, ББС, АФП - 10/06/10)
