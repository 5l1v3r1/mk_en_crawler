10/06/2009
БАЊА ЛУКА, Босна и Херцеговина (БиХ) -- Премиерот на Република Српска (РС) Милорад Додик во вторникот (9-ти јуни) ги игнорираше повиците на високиот претставник Валентин Инцко парламентот на РС да ја повлече резолуцијата за отфрлување на пренесувањето на ингеренциите од ентитетот на БиХ. 
Додик рече дека дури и ако Инцко ја поништи резолуцијата, босанските Срби ќе продолжат да ја спроведуваат. 
Инцко тврди дека напорите на РС се спротивни на Дејтонскиот мировен договор и уставот на БиХ. 
Тој го повика парламентот на ентитетот да ја повлече својата одлука до четврток. 
Резолуцијата ги обврзува институциите и властите во РС да се спротивстават на каков било иден трансфер на ингеренциите на државно ниво. 
Босанските Срби остро се спротивставуваат на сите напори за ограничување на нивната автономија и централизирање на власта. 
(Фена, РТРС, Дневни аваз, Pincom. 
Info, Независне новине, Ројтерс - 09/06/09)
