24/06/2010
САРАЕВО, Босна и Херцеговина (БиХ) -- Советот за спроведување на мирот (ПИК) нема да ја разгледува можноста за прекин на надзорот над областа Брчко на својот состанок следната недела, рече високиот претставник Валентин Инцко во средата (23-ти јуни). 
Тој истакна дека останува уште еден услов за комплетирање на Финалното доделување на Брчко, а тоа е РС да подготви законска обврска за гарантирање на снабдувањето со енергија на областа. 
Инцко ги пофали властите во Брчко за претворањето на градот во симбол за успех и соживот. 
Тој истакна дека властите го направиле тоа фокусирајќи се на економијата и образованието, наместо на политиката. 
(РТРС, Радио Слободна Европа - 23/06/10)
