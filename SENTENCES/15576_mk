25/07/2006
АНКАРА, Турција -- Американскиот амбасадор во Анкара, Рос Вилсон, вели дека Турција и САД тесно соработуваат во борбата против терористите на Курдистанската работничка партија (ПКК). 
„Ве уверувам дека САД работат на преземање поефикасни мерки во справувањето со ПКК“, новинската агенција Анатолија ја цитираше изјавата на Вилсон за време на турско-американскиот бизнис форум во Анкара во понеделникот (24-ти јули). 
Во текот на изминатите неколку дена американскиот претседател Џорџ В. 
Буш двапати му телефонираше на турскиот премиер Реџеп Тајип Ердоган за да разговараат околу проблемот со ПКК, додека американскиот државен секретар Кондолиза Рајс го увери турскиот министер за надворешни работи, Абдула Ѓул, дека Вашингтон нема да толерира терористички активности организирани од северен Ирак.
Во другите вести, турски полицаец беше ранет во понеделникот при вооружена престрелка помеѓу полицијата и припадници на ПКК во Кукурча, во југоисточниот регион на Хакари. 
Истиот ден турските безбедносни сили открија складиште на оружје на ПКК во едно село во источната покраина Агри. 
(Кумхуријет, Хуријет, Агенција Анадолу - 25/07/06; Заман, НТВ - 24/07/06)
