31/03/2008
ПРИШТИНА, Косово -- Комесарот за проширување на ЕУ, Оли Рен, во саботата (29-ти март) рече дека Унијата е за тоа да им се дозволи на косовските Срби да учествуваат на предвремените парламентарни избори во Србија на 11-ти мај.
Рен ги спореди косовските Срби со Швеѓаните што живеат во Финска, на кои им е дозволено да учествуваат на парламентарните избори во Шведска.
Рен истакна дека правото на Србите да учествуваат на овие избори е опфатено со предлогот за статусот на претставникот на ОН Марти Ахтисари.
Во неделата портпаролот Ѓорѓи Какук рече дека УНМИК не одлучил дали да дозвили гласање во Косово.
Вицепремиерот Хајредин Куци рече дека косовската влада наскоро ќе го објави својот став за ова прашање.
Српските локални и парламентарни избори ќе бидат први откако Приштина прогласи независност на 17-ти февруари.
Косовските Срби од 1999 година редовно учествуваат на белградските избори, но ги бојкотираат изборите организирани од страна на приштинските власти.
(Лајм, Б92, Студио Б - 30/03/08)
