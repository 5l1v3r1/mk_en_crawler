14/07/2010
ПРИШТИНА, Косово -- Обвинител на ЕУЛЕКС, со помош на косовската полиција, ја презеде истрагата за нападот врз пратеникот на косовските Срби, Петар Милетиќ, претходно овој месец, рече портпаролката на ЕУЛЕКС Карин Лимдал во вторникот (13-ти јули).
Милетиќ беше застрелан и ранет пред својата куќа во Митровица на 5-ти јули.
ЕУЛЕКС, исто така, води истрага за експлозијата во која загина еден маж, а 11 други беа повредени за време на српски протест во поделениот град, пред нападот врз Милетиќ.
Во меѓувреме, шефот на ЕУЛЕКС, Ив де Кермабон, во вторникот рече дека нема краен рок за враќањето на српските и албанските судии и обвинители во окружниот суд во Митровица.
Судот првично се очекуваше да продолжи со работата во средината на јули.
Истиот беше затворен пред повеќе од две години, откако Србите се судрија со меѓународните сили и ги пљачкосаа судските досиеја, откако Косово прогласи независност од Србија во февруари 2008 година.
(Taнјуг, Б92, Бета, Радио Слободна Европа, Телеграфи - 13/07/10)
