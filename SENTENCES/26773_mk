06/10/2009
САРАЕВО, Босна и Херцеговина (БиХ) -- Стотици фудбалски навивачи ја блокираа главната улица на Сараево во понеделникот (5-ти октомври), протестирајќи поради смртта на младичот кој беше убиен во југозападниот град Широки Бријег пред фудбалски натпревар.
Сараевчанецот Ведран Пуљиќ (24) беше убиен во неделата во судирите кои избија откако навивачите на сараевскиот тим пристигнаа во градот да го следат натпреварот на нивниот тим со локалниот фудбалски тим.
Демонстрантите побараа независна истрага за инцидентот и казна за одговорните за смртта на Пуљиќ.
Тие, исто така, побараа навивачите на фудбалскиот клуб кои се наоѓаат во притвор во Широки Бриег, да бидат ослободени.
Полицијата потврди дека едно лице беше притворено во врска со убиството.
Аутопсијата покажа дека Пуљиќ починал од рана од куршум.
(РТРС, Фена, БХРТ, Pincom.info, Sarajevo-x.com - 05/10/09)
