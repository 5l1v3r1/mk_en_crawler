25/09/2009
Националниот превозник Монтенегро ерлајнс лансираше нов лет помеѓу Скопје и Подгорица на 15-ти септември.
Претпријатието воведе летови за Македонија во јуни, кога лансираше четири летови неделно помеѓу Тиват и Скопје.
По крајот на туристичката сезона, претпријатието одлучи да го задржи распоредот на летовите, но ја промени дестинацијата во Црна Гора од Тиват во Подгорица.
Mакедонија официјално влезе во рецесија овој месец, откако објави второ последователно тримесечје на негативен раст.
Државниот завод за статистика објави 1,4 отсто негативен раст во второто тримесечје, по собирањето од 0,9 отсто во претходните три месеци.
Романскиот бизнисмен Дину Патричиу и поранешниот грузиски премиер Ладо Гургенидзе добија контрола над Народната банка на Грузија (ПБГ).
Нивното новоформирано заедничко претпријатие, Либерти инвестментс холдинг Б.В., во вторникот (22-ри септември) објави дека плати 10,2 милиони евра за 91,2 отсто од акциите во ПБГ.
Белград е домаќин на првиот Нафтен форум на енергетската заедница на Југоисточна Европа во четврток (24-ти септември) и петок.
Претставниците на земјите од регионот, официјални претставници, инвеститори и енергетски претпријатија учествуваат на форумот, кој се фокусира на развојот на балканските нафтени резерви.
Косовo ќе има полза од повеќе од 100 милиони евра од Инструментот за предпристап (ИПА) на ЕУ оваа година, според Канцеларијата за врски на Европската комисија во Приштина.
Косово доби преку 68 милиони евра од парите на ИПА во 2007 година, и 185 милиони евра во 2008 година.
Стандард енд пур (СиП) ги ревидираше изгледите на суверениот кредитен рејтинг на турската надворешна валута ББ- од негативни на стабилни, на 17-ти септември.
СиП истакна дека стабилниот изглед ги рефлектираше среднорочните економски и фискални предизвици со кои владата се соочува, кои се избалансирани со резултатите на мудрото управување и покажаната зголемена отпорност на економските шокови.
Српскиот национален авиопревозник ЈАТ имаше загуба од 14,9 милиони евра во првата половина на 2009 година, објави во понеделникот (21-ви септември) генералниот директор Срѓан Радовановиќ.
Тој за ова ја обвини светската економска криза, намалениот број патници, заслабнатата национална валута -- динарот -- и повисоките трошоци.
(Разни извори – 18/09/09-25/09/09)
