14/07/2006
ЊУЈОРК, САД -- Специјалниот претставник на ОН за разговорите околу статусот на Косово, Марти Ахтисари, во четвртокот (13-ти јули) изјави пред Советот за безбедност на ОН дека преговорите наскоро ќе преминат во понапредната фаза, според соопштението за печатот на ОН. 
На состанокот зад затворени врати Ахтисари ги информираше членовите на Советот во врска со напредокот постигнат во разговорите со кои посредуваат ОН помеѓу Белград и Приштина по февруари, и потврди дека преговорите мора да преминат од техничко ниво на високо политичко ниво. 
Првиот ваков состанок се очекува до крајот на месецов.
Во говорот пред целокупниот Совет, српскиот премиер Воислав Коштуница потврди дека Белград е подготвен да прифати компромисно решение, но ќе одбие евентуално наметнато решение, како што е независноста. 
Тој, исто така, ја обвини меѓународната заедница дека ги занемарува стандардите на ОН дефинирани за покраината. 
(Блиц, Политика - 14/07/06; веб-страница на ОН, РТС, Танјуг - 13/07/06)
