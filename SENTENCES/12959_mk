01/07/2005
СОФИЈА, Бугарија -- Бугарија ја презеде командата на Мултинационалните мировни сили на Југоисточна Европа (ММСЈИЕ) за време на церемонијата во романското пристаниште Констанца во петокот (1-ви јули).
На настанот присуствуваа политичките и воените водачи од Албанија, Грција, Италија, Македонија, Романија и Турција, заедно со нивните бугарски колеги.
Во другите вести од петокот, бугарскиот министер за прашања на ЕУ, Меглена Кунева, предупреди дека политичките расправии не треба да го одложат формирањето на новата влада, кога остануваат уште многу работи да се направат пред пристапот на земјата во ЕУ.
Во интервјуто за бТВ, Кунева рече дека Бугарија не може да си дозволи да губи повеќе време.
Таа ги повика победниците на парламентарните избори минатиот викенд бргу да се согласат за новата влада.
(News.bg, Новините, Национал радио, бТВ - 01/07/05)
