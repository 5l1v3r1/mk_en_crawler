28/10/2007
САРАЕВО, Босна и Херцеговина (БиХ) -- Српскиот претседател Борис Тадиќ во саботата (27-ми октомври) го повика високиот претставник Мирослав Лајчак да ги преиспита реформските мерки кои ги налутија српските водачи и српското население.
Мерките, што ги објави Лајчак минатата недела, имаа за цел спречување на кој било од двата автономни ентитети на земјата да ја блокира работат на заедничкиот босански парламент и другите тела.
Српските водачи и српското население во БиХ ги обвинија Лајчак дека се обидува да го укине нивниот ентитет.
Премиерот на РС, Милорад Додик, се закани дека ќе ги напушти државните институции.
(БХРТ, Макфакс, РТРС, СРНА, Бета, Танјуг, Б92, АП, ХРТ, НТВ Хајат - 27/10/07)
