15/10/2008
Третиот круг од квалификациските натпревари за Светскиот куп заврши во неделата (12-ти октомври).
Во групата 1, тимот на Aлбанија се рангираше на петтото место.
Грција е водач во групата 2.
Во групата 5 Турцијa го дели второто место со Белгија, додека Босна и Херцеговина е на четвртото место.
Хрватскa е трета во групата 6.
Србијa е водач во групата 7, додека Романија, која е, исто така, во оваа група, е на шестото место.
Во групата 8, Бугаријa и Црна Гора го делат третото место.
Maкедонијa се рангираше на третото место во групата 9.
Скопската Стара чаршија доби статус на споменик на културата на седницата на македонскиот парламент во понеделникот (13-ти октомври).
Одлуката го стави местото под постојана законска заштита, која предвидува санкции против секое дело кое може да го оштети, да му наштети или уништи споменикот.
МЕСС, меѓународниот театарски фестивал во Босна и Херцеговинa, ќе биде отворен на 18-ти октомври во Зеница и Сараево.
Четириесет и осмото издание на МЕСС ќе понуди 27 претстави од 17 земји, концерти, изложби, промоции на книги за театарот, работилница и разговори на тркалезна маса.
Настанот завршува на 28-ми октомври.
Симболот на независноста на Косово типографската скулптура „Новороденче“ ја освои наградата на Меѓународниот фестивал за реклама „Златен тапан“ во Порторош, Словенија, во средата (8-ми октомври).
Меѓународниот натпревар за дизајн му додели гран при „Златен тапан“ на „Новороденче“ во категоријата дизајн и уметнички правец.
Бугарската борачка Станка Златева победи во категоријата за 72 килограми третпат по ред на Светскиот шампионат во борење за жени во Токио.
Таа ја порази кинеската борачка Јан Хун во финалето.
Tурција ќе биде домаќин на светскиот шампионат во голф за тимови во 2012 година, објави во понеделникот (13-ти октомври) Турската голф федерација.
Шампионатот се одржува на различни континенти на секои две години.
Скоро 100 земји учествуваа на настанот во машка и женска категорија.
Бугарката Aнтоанета Стефанова освои златен медал во брз шах за жени на светските Игри за спортови на мислење во Пекинг во средата (8-ми октомври).
Стефанова, поранешна светска шампионка, ќе донесе дома два медали по претходното освојување бронза на брзинскиот турнир.
(Разни извори – 08/10/08-15/10/08)
