23/05/2005
ВАШИНГТОН, САД -- Американската администрација започна нова иницијатива за решавање на прашањето на конечниот статус на Косово, објави во понеделникот (23-ти мај) „Интернешнал хералд трибјун“.
Р. Николас Брнс, државен потсекретар за политички прашања, треба да отпатува за Европа подоцна оваа недела на разговори во врска со чекорите што ќе им бидат препорачани на косовските власти, Србија и Црна Гора и Босна и Херцеговина (БиХ).
Во извештајот се цитира Брнс дека првата цел е решавање на статусот на Косово до крајот на оваа година.
Втората цел е владата на Босна и Херцеговина да ги екстрадира сите обвинети за воени злосторства во Хаг.
На крајот, рече Брнс, мора да се преземат чекори за формирање на обединета влада во БиХ што ќе ги интегрира етничките заедници на земјата.
(Интернешнал хералд трибјун - 23/05/05)
