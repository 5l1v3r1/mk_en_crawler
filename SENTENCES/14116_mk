16/03/2006
БЕЛГРАД, Србија и Црна Гора -- Српскиот министер за внатрешни работи, Драган Јоциќ, во средата (15-ти март) потврди дека Мирјана Марковиќ, вдовицата на поранешниот југословенски претседател Слободан Милошевиќ, мора да му го предаде својот пасош на српското судство ако дојде во земјата. 
Јоциќ додаде дека нема потврда оти Марковиќ планира да допатува во Србија од Москва за да присуствува на погребот на Милошевиќ, закажан за в сабота во неговиот роден град, Пожаревац. 
И покрај тоа што Белградскиот окружен суд ја повлече потерницата по Марковиќ таа сé уште се соочува со обвиненија за злоупотреба на функцијата и мора да се појави на следното судско рочиште, закажано за 24-ти март. 
Ако не го стори тоа, повторно ќе биде издадена потерницата. 
(Блиц, Данас - 16/03/06; Бета, РТС - 15/03/06)
