15/04/2011
БРИСЕЛ, Белгија -- Претседателот на Европската комисија, Жозе Мануел Баросо, во четвртокот (14-ти април) рече дека Србија и Црна Гора се подготвени да ги направат следните чекори кон интеграцијата во ЕУ, под услов да успеат да ги финализираат реформите поврзани со ЕУ до октомври.
Говорејќи на состанокот на ЕУ и парламентарците од Западен Балкан во Брисел, Баросо потврди дека и понатаму остануваат некои предизвици во регионот.
Тој ја наведе потребата од регистрирање напредок во белградско-приштинските разговори, надминување на политичкиот ќор-сокак во Босна и Херцеговина и Албанија, решавање на спорот за името меѓу Скопје и Атина.
Тој, исто така, предвиде дека завршувањето на разговорите за пристапување во ЕУ со Хрватска ќе послужи како поттик за другите земји.
(Фонет, Блиц, Радио Слободна Европа, МИA - 14/04/11)
