20/03/2009
ТИРАНА, Албанија -- Претседателката на делегацијата на Европскиот парламент (ЕП) за Југоисточна Европа, Дорис Пак, во четвртокот (19-ти март) ја посети Тирана, за да се состане со високи официјални претставници.
Претседателот Бамир Топи ја увери дека процесот на издавање нови лични карти се одвива добро, и покрај некои претходно грешки.
Личните карти се издаваат со цел да се осигурат демократски избори во јуни.
Министерот за внатрешни работи, Бујар Нишани, й рече на Пак дека Албанија успеа да ги објави избирачките списоци четири месеци пред изборите, за првпат во демократската историја на државата.
Во другите вести од четвртокот, медиумите јавија дека Европската мисија за помош на Албанскиот судски систем (ЕУРАЛИУС) ги критикуваше судските иницијативи и работата на Министерството за правда во својот последен извештај.
ЕУРАЛИУС ја обвинува владата за незадоволителните судски реформи и за исклучувањето на заинтересираните групи и странските експерти од процесот.
(Шекули, Шкип, Панорама - 20/03/09;
Балкан веб, Телеграфи, Топ њус, Топ ченал, ВоА - 19/03/09)
