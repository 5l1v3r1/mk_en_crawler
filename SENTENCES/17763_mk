20/05/2007
БЕЛГРАД, Србија -- Премиерот Воислав Коштуница во саботата (19-ти мај) објави дека новата влада ќе ги преземе неопходните чекори за целосна соработка со Трибуналот на ОН за воени злосторства, но ја отфрли можноста за какви било територијални отстапки во замена за интеграцијата во ЕУ.
Во интервјуто за новинската агенција Танјуг, Коштуница, кој ја презеде функцијата пред неколку дена, потврди дека неговата влада е посветена на реализирањето на членството во ЕУ, но истакна дека Србија никогаш нема да прифати да го изгуби Косово.
Тој повторно истакна дека Белград е подготвен за нови разговори со цел наоѓање компромис за прашањето на статусот на Косово.
Коштуница рече дека не верува оти Советот за безбедност на ОН ќе усвои резолуција со која „на една земја-членка на ОН ќе й бидат одземени 15 отсто од нејзината територија“.
(Блиц, Б92, Танјуг, РТС - 19/05/07)
