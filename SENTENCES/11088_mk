29/03/2005
БУКУРЕШТ, Романија -- Тројца романски новинари се киднапирани во Ирак, рече претседателот Трајан Башеску на државната телевизија во понеделникот (28-ми март).
Двајца од нив работеле за романската телевизија Прима, а еден е новинар на весникот „Романија либера“.
Башеску само што се врати од ненајавената посета на Ирак, каде што посети некои од вкупно 700 војници од неговата земја.
Властите досега не добија барања за ослободување на заложниците.
Во другите вести, претседателот на Парламентот на Луксембург, Лусиен Веилер, во понеделникот го посети Букурешт и изрази поддршка за навременото пристапување на Романија во ЕУ.
Премиерот Калин Попеску Таричеану рече дека потпишувањето на спогодбата за пристапување на 25-ти април претставува најголем приоритет за неговата земја.
(Ромпрес, Девет часот - 29/03/05;
АФП, Ројтерс - 28/03/05)
