10/09/2006
ХЕЛСИНКИ, Финска -- Финскиот премиер Мати Ванханен вели дека неговата земја се надева дека разговорите за влез во ЕУ на Бугарија и Романија, ќе завршат за време на финскиот мандат како претседавач на ЕУ, кој завршува на крајот од декември.
Во интервјуто од саботата (9-ти септември) на телевизискиот канал Еуроњус, Ванханен потсети дека одлуката за покана на двете земји да й се приклучат на ЕУ, беше донесена за време на претходното претседателство на Финска со ЕУ и рече дека би било убаво и да се заврши процесот на ваков начин.
ЕУ допрва треба да одлучи дали Бугарија и Романија ќе пристапат на 1-ви јануари 2007 година или нивниот пристап ќе биде одложен со заштитната клаузула.
Во другите вести, бугарскиот заменик главен обвинител, Валери Парванов, во петокот објави дека покрај обвиненијата покренати против седуммина регионални обвинители, десет судии во Софија се испитуваат за процедурали прекршувања и одложувања.
ЕУ ја наведе неефикасноста во рамките на судскиот систем како прашање кое предизвикува загриженост во процесот на пристап.
(Еуроњус, БНР, Сега - 09/09/06)
