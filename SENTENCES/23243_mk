31/05/2009
СОФИЈА, Бугарија -- Врховниот административен суд во петокот (29-ти мај) ја отфрли одлуката на Централната изборна комисија (ЦЕЦ) да й се забрани регистрација на десничарската Сина коалиција за парламентарните избори на 5-ти јули. 
Пресудата е конечна и не може да се обжали. 
Новоформираната коалиција ги обединува десничарските партии -- Сојузот на демократските сили (УДФ) и Демократите за силна Бугарија (ДСБ). 
Во петокот истата испрати писмо до Чешката амбасада во Софија, повикувајќи ја ЕУ да распореди набљудувачи за јулските избори, поради ризикот изборите да бидат наместени. 
„ЦЕЦ, во која доминираат членови на владејачката коалиција, е многу политизирана и не е способна да загарантира слободни и фер избори“, се вели во писмото. 
(Стандард, Медиапул, Дневник, Дарик, БНР, Софиска новинска агенција - 30/05/09, Ројтерс - 29/05/09)
