19/06/2005
ЗАГРЕБ, Хрватска -- Властите уапсија десет лица осомничени како припадници на паравоените единици на босанските Срби за време на конфликтот во периодот 1992-1995 година. 
Портпаролот на полицијата во петокот (17-ти јуни) за медиумите изјави дека сите уапсени се хрватски државјани кои живеат во источна Хрватска, област со значително српско население. 
Апсењата се случија на помалку од недела по апсењето на еден маж осомничен како припадник на српската единица „Скорпиони“, чии припадници се снимени како убиваат муслимани во Сребреница во 1995 година.
Во другите вести, судот во Белград осуди еден припадник на „Скорпионите“ на 20 години затвор за убиствата извршени во Косово во 1999 година. 
Четириесетгодишниот Саша Цвјетан беше прогласен за виновен за учество во убиствата на 14 етнички албански цивили, претежно жени и деца, во Подујево. 
Тој, најпрво, беше осуден во април. 
Но, српскиот Врховен суд ја отфрли првичната казна поради процедурални пропусти. 
(AП, Б92, Данас - 18/06/05; Ројтерс, ХРТ, АП - 17/05/05)
