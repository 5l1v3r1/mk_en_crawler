05/05/2011
ПРИШТИНА, Косово -- Олеснувачот на ЕУ во разговорите меѓу Косово и Србија, Роберт Купер, во средата (4-ти мај) претстави предлог во Приштина за решение на прашањата за кои беше дискутирано во дијалогот досега. 
Можната рамка на договорот ги вклучува прашањата на телекомуникациите, слободното движење на граѓаните и царинските печати. 
Купер се состана неколку часа претходно со шефицата на делегацијата на Косово во разговорите, Едита Тахири, која потврди дека го добила предлогот. 
Нејзината страна има рок до 17-ти мај да го анализира и потоа да даде свој коментар за време на четвртиот круг разговори во Брисел подоцна овој месец.
Во меѓувреме, владата му даде на водачот на српскиот преговарачки тим, Борислав Стефановиќ, дозвола да го посети Косово. 
Но, беше побарано Стефановиќ да се придржува на одредени услови и да избегнува реторика. 
Белград ја поддржува посетата и состаноците со косовските функционери пред четвртиот круг. 
(Косова Сот, Експрес - 05/05/11; РТК, Кохавижн, Клан Косова - 04/05/11)
