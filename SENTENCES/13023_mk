28/02/2006
СКОПЈЕ, Македонија -- Македонија беше официјално примена во Централноевропскиот договор за слободна трговија (ЦЕФТА) во понеделникот (27-ми февруари), со што стана четвртата членка на организацијата по Бугарија, Хрватска и Романија. 
Министерот за економија, Фатмир Бесими, рече дека овој чекор претставува чекор напред во процесот на пристапување во ЕУ. 
Документот треба да биде ратификуван од страна на македонскиот парламент.
Во другите вести, македонскиот претседател Бранко Црвенковски во вторник ја завршува дводневната посета на Букурешт. 
Неговиот романски колега, Трајан Башеску, ја потврди поддршката на неговата земја за кандидатурите за пристапување на Македонија во ЕУ и во НАТО и нејзината подготвеност да обезбеди помош за исполнување на критериумите за членство во ЕУ. 
(Девет часот - 28/02/06; Макфакс, А1 ТВ, Телма ТВ - 27/02/06)
