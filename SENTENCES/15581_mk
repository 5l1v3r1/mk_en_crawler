24/04/2006
ТИРАНА, Албанија -- За време на посетата на Тирана изминатиот викенд помошник генералниот секретар на НАТО за одбранбена политика и планирање, Џон Колстон, го пофали напредокот постигнат во воените реформи.
Според извештаите во локалните медиуми во понеделникот (24-ти април) Колстон се состана со премиерот Сали Бериша и со министерот за одбрана, Фатмир Медиу, на разговори во врска со напорите на Албанија за членство во НАТО.
Тој повика на зајакнување на борбата против организираниот криминал и корупцијата и потврди дека НАТО ќе продолжи со поддршката за процесот на одбранбените реформи на земјата.
Колстон во Тирана присуствуваше на 11-тата конференција на Албанското атланско здружение.
(Албански вести - 24/04/06;
веб-страница на албанскиот претседател - 23/04/06)
