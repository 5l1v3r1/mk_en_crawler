04/07/2008
ПОДГОРИЦА, Црна Гора -- Премиерот на Република Српска (РС) Милорад Додик во четвртокот (3-ти јули) во Подгорица се состана со црногорскиот колега Мило Ѓукановиќ и предложи потпишување договор за специјални врски помеѓу ентитетот и Црна Гора.
Додик рече дека Дејтонскиот договор да й дава на РС право да потпишува такви договори.
РС веќе има еден таков договор со Србија, и покрај острите критики на другиот ентитет, Федерацијата на БиХ.
Додик и Ѓукановиќ, исто така, разговараа за соработката во областа на енергијата, транспортот и туризмот, како и можноста за изградба дополнителен граничен премин.
Maкедонскиот претседател Бранко Црвенковски беше, исто така, во Подгорица во четвртокот, при што се состана со претседателот Филип Вујановиќ.
Тие се фокусираа на напорите за зајакнување на економските односи и можноста двете земји да се поддржат меѓусебно во своите напори за евроатланска интеграција.
По состанокот Вујановиќ изјави дека ќе биде воспоставен редовен авионски транспорт помеѓу Црна Гора и Македонија.
(РТРС, ПБС, РТЦГ, МРТ, МИА - 03/07/08)
