09/10/2009
ЊУЈОРК, САД -- Претседателот на Трибуналот на ОН за воени злосторства Патрик Робинсон во четвртокот (8-ми октомври) имаше свое обраќање пред Генералното собрание на ОН, при што ги повика земјите-членки да сторат сé што е во нивна моќ за обвинетите за воени злосторства Ратко Младиќ и Горан Хаџиќ да бидат изведени пред лицето на правдата пред крајот на мандатот на Трибуналот. 
„Ако тие не бидат изведени пред лицето на правдата, тоа ќе остави дамка врз историскиот придонес на ОН во градењето на мирот во поранешна Југославија“, рече Робинсон. 
Во неговиот годишен извештај, тој го повика Генералното собрание да го поддржи формирањето комисија која ќе се занимава со барањата за надоместок на жртвите од воените злосторства во поранешна Југославија. 
(Taнјуг, Бета, Б92 - 08/10/09)
