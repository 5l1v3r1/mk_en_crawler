08/11/2007
БУКУРЕШТ, Романија -- Уставниот суд во средата (7-ми ноември) го одобри предлогот за организирање референдум за мнозинскиот гласачки систем на истиот ден кога се и изборите за Европскиот парламент. 
Судот одлучи дека жалбата што ја поднесе Партијата за голема Романија (ПРМ) против одлуката на претседателот Трајан Башеску околу ова прашање е неоснована. 
ПРМ рече дека Башеску ја прекршил својата уставна обврска да се консултира со парламентот за референдумот, пред да го свика. 
Покрај тоа, според ПРМ, декретот на претседателот ги крши законите за референдум со тоа што не прецизира јасно датум за референдумот. 
Одлуката на Уставниот суд е конечна. 
(Nine o'clock - 08/11/07; Ромпрес - 07/11/07)
