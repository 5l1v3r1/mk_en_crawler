15/02/2005
БРИСЕЛ, Белгија -- На церемонијата во понеделникот (14-ти февруари) во Брисел, македонскиот премиер Владо Бучковски ги предаде деталните одговори на Прашалникот на Европската комисија, клучен чекор на патот на земјата кон членство во ЕУ. 
Тој истакна дека Македонија се надева дека ќе добие официјален статус на кандидат до крајот на оваа година. 
За време на посетата на Брисел, Бучковски се состана и со генералниот секретар на НАТО, Јап де Хоп Шефер, кој го поздрави напредокот на Македонија во спроведувањето на реформите во одбраната и Акциониот план за членство.
Во другите вести од понеделникот, ОДИХР официјално ја започна својата набљудувачка мисија за локалните избори во Македонија на 13-ти март. 
Покрај долгорочниот персонал, мисијата на ОБСЕ/ОДИХР планира да распореди и 250 краткорочни набљудувачи низ целата земја. 
(Утрински весник, Вест - 15/02/05; Веб-страница на ЕУ, Веб-страница на ОБСЕ, А1 ТВ - 14/02/05)
