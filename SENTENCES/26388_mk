13/11/2009
БУКУРЕШТ, Романија -- Вработените во подземната железница во четвртокот (12-ти ноември) започнаа двочасовен предупредувачки штрајк, барајќи зголемување на платите од 20 отсто.
Протестите погодија околу 70.000 луѓе кои ја користат подземната железница во раните утрински часови.
Водачот на синдикатот Ион Радои рече дека се очекува членовите да бидат поканети на преговори од страна на владата.
Сепак, министерот за транспорт, Раду Берчеану, ја отфрли можноста за разговори, тврдејќи дека вработените во подземната железница добиле две зголемувања на платите неодамна -- 23 отсто во 2008 година и 26 отсто претходно оваа година.
Синдикатот вели дека ќе одржи генерален штрајк следната година ако неговите барања не бидат исполнети.
(Mедиафакс, Романиан тајмс, АП -12/11/09)
