12/12/2006
Бугарскиот премиер Сергеј Станишев во понеделникот (11-ти декември) повторно го отвори модернизираниот пограничен премин со Србија кај Калотина. 
Објектот има специјални контролни пунктови за ветеринарна и фитосанитарна контрола, по спроведувањето на проектот за модернизација вреден 2,4 милиони евра, кофинансиран од бугарската влада и ФАРЕ програмата на ЕУ.
***
Вицеадмиралот Ханс Јочен Витхауер на 5-ти декември го замени италијанскиот генерал Марко Кјарини на местото шеф на мировните единици предводени од ЕУ од 6.000 припадници, ЕУФОР, во Босна и Херцеговинa.
***
Министрите за надворешни работи на земјите учеснички во Процесот за соработка во Југоисточна Европа (СЕЕЦП) потврдија дека евроатланските изгледи се клучната рамка за регионалната стабилност и безбедност, за време на неформалиот состанок во саботата (9-ти декември) во Риека.
***
Рускиот министер за одбрана, Сергеј Иванов, во средата (6-ти декември) ја заврши дводневната посета на Грција. 
Тој се состана со редица официјални претставници, на разговори околу воената соработка и ситуацијата на Балканот.
***
Хрватскиот претседател Стипе Месиќ во средата (6-ти декември) во Брисел се состана со генералниот секретар на НАТО, Јап де Хоп Шефер, кој потврди дека Хрватска има потенцијал да добие покана за членство во 2008 година, ако се исполнат критериумите.
***
Италијанскиот премиер Романо Проди ја потврди поддршката на неговата земја за аспирациите на Mакедонија за членство во ЕУ, за време на состанокот со македонскиот колега, Никола Груевски, во средата (6-ти декември) во Рим.
***
Претставници на хрватските политички, верски и културни институции во Босна и Херцеговина (БиХ) се состанаа во четвртокот (7-ми декември) во Сараево, за да направат преглед на прашањата поврзани со соработката и учеството на Хрватите на сите нивоа од власта. 
Хрватскиот член на трипартитното претседателство на БиХ, Жељко Комшиќ, рече дека е важно хрватските партии да постигнат консензус.
***
Генералниот секретар на НАТО, Јап де Хоп Шефер, официјално ги покани претставниците на Босна и Херцеговинa, Црна Гора и Србијa да го потпишат договорот за нивниот пристап во програмата на НАТО Партнерство за мир в четврток (14-ти декември) во Брисел. 
Одлуката за прием на трите земји беше донесена на самитот на НАТО во Рига минатиот месец.
(Разни извори 05/12/06-12/12/06)
