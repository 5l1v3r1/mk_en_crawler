05/09/2006
АНКАРА, Турција -- Синдикатите и левичарските групи во Турција организираа демонстрации во понеделникот (4-ти септември), во знак на протест поради владините планови за испраќање на војници во Либан.
Парламентот се очекува да гласа за оваа одлука на владата во вторник доцна навечер.
Протестите во понеделникот беа претежно мирни.
Во другите вести, мала распрскувачка бомба експлодираше пред канцелариите на владејачката Партија на правдата и развојот во Измир.
Никој не беше повреден во експлозијата.
Како и во неколку други неодамнешни бомбашки напади, експлозивната направа беше поставена во корпа за отпадоци.
Министерот за надворешни работи, Абдула Ѓул, во меѓувреме, ги предупреди курдските водачи во северен Ирак за нивните планови за официјална замена на ирачкото национално знаме со курдско.
Тој ја повика ирачката влада да преземе активности за блокирање на овој потег.
Турција смета дека тоа би претставувал чекор кон создавање на независна курдска држава.
(Ројтерс - 05/09/06;
Ројтерс, АП - 04/09/06)
