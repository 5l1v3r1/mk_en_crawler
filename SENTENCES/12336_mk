08/07/2005
ТИРАНА, Албанија -- Претседателот на Централната изборна комисија (ЦИК), Илирјан Целибаши, во четвртокот (7-ми јули) ја критикуваше главната опозициска Демократска партија (ДП). 
Целибаши на прес-конференцијата изјави дека ДП врши притисок врз ЦИК во време кога с_ уште не се пребројани гласовите и не се објавени конечните резултати од парламентарните избори во неделата. 
Целибаши, исто така, ги негираше обвиненијата на ДП дека имал долги состаноци зад затворени врати со висок официјален претставник на владејачката Социјалистичка партија, министерот за надворешни работи, Кастриот Ислами.
Пребројувањето на гласовите во петокот повторно беше одложено откако трите помали партии -- Социјалистичкото движење за интеграција, Демократскиот сојуз и коалицијата на Социјалдемократскиот сојуз и Движењето за национален развој -- побараа пребројување на некои места, поради нерегуларности. 
(Албански вести, АП - 08/07/05)
