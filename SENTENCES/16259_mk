14/06/2006
ЗАГРЕБ, Хрватска -- Во новиот извештај на ОБСЕ се изразуваат пофалби за нивото на напредок што го постигнаа хрватските демократски институции во поглед на граѓанското општество, полицијата и медиумите.
Претставникот на ОБСЕ во Загреб, Хорхе Фуентес, во вторникот (13-ти јуни) рече дека документот, кој ќе биде официјално претставен во седиштето на ОБСЕ во Виена в четврток, го поздравува воспоставувањето на правна и финансиска рамка, како и соодветна политика од страна на домашните власти.
Во него, исто така, се идентификувани областите како што е враќањето на бегалците, судските процеси за воени злосторства и малцинските права.
Голем број Срби, истакна тој, сметаат дека се предмет на дискриминација.
Во другите вести од вторникот, германскиот канцелар Ангела Меркел му рече на својот хрватски колега Иво Санадер дека Берлин го поддржува забрзаниот пристап на ЕУ за Хрватска.
Санадер потврди дека 2009 година останува реална цел.
(Вјесник, Вечерњи лист - 14/06/06;
веб-страница на ОБСЕ, ХРТ, ХИНА, АП - 13/06/06)
