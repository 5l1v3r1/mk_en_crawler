28/05/2006
СКОПЈЕ, Македонија -- Околу 3.750 домашни и странски набљудувачи се очекува да ги следат парламентарните избори на 5-ти јули, објави во петокот (26-ти мај) локалната граѓанска асоцијација Мост. 
Според изјавата, ОДИХР ќе распореди околу 250 набљудувачи, а останатите ќе бидат претставници на македонските организации.
Исто така во петокот, објавени се резултатите од едно ново истражување, кои покажуваат широк песимизам во врска со напорите за борба против корупцијата. 
Според анкетата спроведена од страна на Институтот за социолошки и политичко-правни истражувања, околу 65 отсто од испитаниците биле скептични во поглед на искоренувањето на корупцијата во земјата. 
Царинскиот сектор се смета за најкорумпиран, по што следи судството и политичките партии. 
(Утрински весник, Дневник - 27/05/06; A1 TВ - 26/05/06)
