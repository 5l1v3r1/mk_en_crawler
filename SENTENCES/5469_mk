12/10/2010
Од Игор Јовановиќ за Southeast European Times во Белград -- 12/10/10
Српската влада се обидува да посредува во разговорите меѓу расцепканата бошњачка заедница во земјата, со цел решавање на споровите кои се појавија по изборите во јуни за Босанскиот национален совет. 
Иако преговорите сé уште не дале резултати, аналитичарите велат дека истите претставуваат позитивен чекор.
Изборната победа на Бошњачката културна заедница, предводена од главниот муфтија на Санџак, Муамер Зукорлоќ, го прекина односите меѓу трите групи на бошњачката заедница во Србија. 
Поголем дел од гласовите отидоа за Советот, предводен од Зукорлиќ. 
Листата поддржана од Демократската партија на Санџак, предводена од српскиот министер за труд, Расим Љајиќ, освои пет места, додека Партијата за демократска акција на министерот Сулејман Угљанин освои 13 места.
Советот беше формиран дури откако двајца претставници од партијата на Љајиќ се свртеа на страната на страната на Зукорлиќ. 
Но, Министерството за човечки и малцински права тогаш одлучи да не го признае Советот.
Оттогаш Зукорлиќ ја критикуваше белградската влада, повикувајќи на распоредување на странски набљудувачи од ЕУ во Санџак.
Министерот за човекови и малцински права, Светозар Чиплиќ, успеа да ги собере трите бошњачки групи на разговори во Белград минатиот месец. 
„Ништо не е непроменливо додека Бошњачката културна заедница не започне разговори за тоа што треба да се направи за да се свика Бошњачкиот совет“, рече тој.
Вториот круг од разговорите, на 1-ви октомври во Санџак, пропадна кога Бошњачката културна заедница не се појави. 
Другите две партии го обвинија Зукорлиќ за бојкот на разговорите и политизирање на проблемите на Санџак.
На 3-ти октомври портпаролот на Зукорлиќ, Самир Тандир, изјави за SETimes дека партијата е за разговори, но дека „како автентичен претставник на Бошњаците, нашите претставници треба да преговараат со претставниците на владата во Белград, наместо со оние кои, всушност, ги предизвикаа проблеми во Санџак од самиот почеток.“
„Нашиот траен став е дијалогот, но ние треба да разговараме за целиот проблем во Санџак со претставниците на српската влада, наместо за формирањето на Советот. 
Властите мора целосно да го почитуваат уставот и законите кога станува збор за бошњачката заедница“, рече Тандир.
Сите три партии се согласија дека економската ситуација во Санџак мора да се подобри наскоро, бидејќи се работи за еден од најнеразвиените региони во Србија.
Турција вети дека ќе испрати помош за регионот. 
Министерот за труд и социјална политика, Омер Динцер, го посети Санџак на крајот од септември и рече дека Турција ќе донира 4,7 милиони евра за 15 проекти во регионот.
Турската влада го одобри извозот на 300.000 тони суровини за Санџак и ќе ја финансира изградбата на главен пат низ Санџак, кој се проценува на околу 22 милиони евра.
„Подготвени сме да го дадеме нашиот удел за економскиот развој на овој дел од Србија, бидејќи нема разлика меѓу Санџак и Турција. 
Ако живеете во луксуз и мир, ние во Турција ќе живееме на истиот начин, поради што сакаме да загарантираме дека живеете во што е можно поразвиена, помирна и подобра средина. 
Ќе се обидеме да го поттикнеме економскиот развој на Србија што е можно повеќе“, рече Динцер.
