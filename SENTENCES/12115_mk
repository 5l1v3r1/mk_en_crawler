14/03/2005
СОФИЈА, Бугарија -- Главниот секретар на Министерството за внатрешни работи, Бојко Борисов, во неделата (13-ти март) рече дека американската Влада ќе додели околу 3 милиони американски долари во вид на помош за операциите на специјалните бугарски служби оваа година.
Борисов рече дека за помошта била постигната согласност во текот на неговата посета на Вашингтон минатата недела, додавајќи дека директорот на ФБИ, Роберт Мелер, побарал состанок со него, за да разговараат за заедничките меѓународни операции во Европа и особено во Југоисточна Европа.
Во април ФБИ ќе го зголеми своето присуство во Бугарија.
Во другите вести, новата анкета објавена во неделата покажа дека главната опозициска Бугарска социјалистичка партија (БСП) сé уште е во водство пред парламентарните избори ова лето.
БСП ужива поддршка од 25,1 отсто од испитаниците.
Владејачката партија НДС-II е на второто место со 13,5 отсто.
(Медиапул, Сега, Монитор, 24 Часа - 14/03/05;
Нова TВ - 13/03/05)
