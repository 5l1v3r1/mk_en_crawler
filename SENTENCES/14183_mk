15/09/2005
ХАГ, Холандија -- Главната обвинителка на ОН, Карла дел Понте, во средата (14-ти септември) рече дека воениот командант на босанските Срби Ратко Младиќ треба да биде уапсен до 5-ти октомври, датумот кога Слободан Милошевиќ беше симнат од власта во 2000 година.
Таа ја повика владата на Србија и Црна Гора да го одржи своето ветување дека ќе го пронајде обвинетиот.
Дел Понте, исто така, побара од ЕУ да го одложи почетокот на разговорите за Договорот за стабилизација и асоцијација со Белград додека Младиќ не му биде предаден на Трибуналот на ОН.
Британскиот амбасадор во Белград, Дејвид Гоан, чија земја моментно претседава со ЕУ, го повтори ваквиот став во одделната изјава од средата.
(AФП, веб-страница на ОН, Бета, Танјуг - 14/09/05)
