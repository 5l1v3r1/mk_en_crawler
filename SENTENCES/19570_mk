25/09/2007
БЕЛГРАД, Србија -- Владата е подготвена да му понуди на Косово „95 отсто независност“, изјави во понеделникот (24-ти септември) белградскиот министер за Косово, Слободан Самарџиќ. 
„Српскиот предлог е нов и специфичен и нуди еден вид максимална автономија, што досега не е видена во светот“, објасна тој, додавајќи дека ако планот биде усвоен, Косово ќе задржи само „слаби и минимални“ врски со Србија. 
Планот ќе биде откриен на директните разговори в петок помеѓу највисоките српски и косовски претставници во Њујорк.
Во интервјуто за Ројтерс објавено во понеделникот, американскиот државен секретар Кондолиза Рајс ја повика ЕУ да им се приклучи на Соединетите Држави во поддршката на независноста за Косово. 
„Тоа е единственото решение што е потенцијално стабилизирачко за Балканот, отколку дестабилизирачко за Балканот“, рече таа. 
Таа, исто така, рече дека сé уште има шанси тековните преговори да завршат со „пријателски договор“, и покрај дијаметрално спротивставените ставови на двете страни. 
(Њујорк тајмс - 25/09/07; AП, Ројтерс, Танјуг, РТС, Б92, Телеграфи, Танјуг, Косовапрес - 24/09/07)
