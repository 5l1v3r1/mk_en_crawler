25/07/2008
НИКОЗИЈА, Кипар -- Водачот на кипарските Грци, Мехмет Али Талат, вели дека се надева оти решението за неколкудецениската поделеност на Кипар ќе биде најдено до крајот на годинава.
„Не зборувам за процес кој ќе трае месеци или години.
Верувам дека ќе можеме да го оствариме до крајот на 2008 година“, изјави тој за новинската агенција Анадолу во четвртокот (24-ти јули).
Талат рече дека процесот на сеопфатни преговори ќе започне на неговиот состанок со кипарскиот претседател Деметрис Христофиас во петок.
Во меѓувреме во Њујорк, турскиот министер за надворешни работи, Али Бабаџан, рече дека секое решение за Кипар мора да се заснова на принципите на бизоналност, политичка еднаквост и зачувување на гаранцијата на Турција.
Тој го потврди ставот на својата земја за време на состанокот со генералниот секретар на ОН, Бан Ки-Мун, во четвртокот.
(Заман, Фамагуста Газете, Филелефтерос, Политис, Нафтемборики - 25/07/08, КНА, Хуријет, Тркиш прес, новинска агенција Анадолу - 24/07/08)
