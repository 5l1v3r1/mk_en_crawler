17/07/2005
БЕЛГРАД, Србија и Црна Гора -- Претседателот на Србија и Црна Гора Светозар Маровиќ во петокот (15-ти јули) рече дека воениот командант на босанските Срби Ратко Младиќ наскоро ќе биде уапсен и изведен пред Хашкиот трибунал. 
Маровиќ потврди во разговорите со својот австриски колега Хајнц Фишер дека Белград не може да постигне напредок кон членството во ЕУ и НАТО сé додека Младиќ се наоѓа на слобода.
Во другите вести, синот на воениот водач на Република Српска (РС) Радован Караџиќ, Александар Караџиќ, во неделата изутрина е ослободен по десетдневниот притвор од страна на силите на НАТО во БиХ. 
Тој беше уапсен во Пале на 7-ми јули за наводно помагање на обвинетите за воени злосторства.
Во меѓувреме, во петокот, црногорската полиција го уапси братот на Радован Караџиќ, Лука, по сообраќајната несреќа во која едно лице беше сериозно повредено. 
Властите велат дека можна причина за судирот е возењето во алкохолизирана состојба. 
(РТРС, Фена, Независне новинe - 17/07/05; Блиц, Независне новине - 16/07/05; AП - 15/07/05)
