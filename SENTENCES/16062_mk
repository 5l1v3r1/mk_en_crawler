15/08/2006
ПРИШТИНА, Косово, Србија -- За време на посетата на Косово во понеделникот (14-ти август) командантот на Јужното крило на НАТО, американскиот адмирал Хари Улрих, рече дека КФОР е подготвен да стави крај на какво било насилство во покраината. 
Тој ги предупреди екстремистите да не ја ставаат на испит подготвеноста на НАТО за чување на безбедноста во Косово во следните неколку месеци, додека разговорите за статусот се приближуваат до својот крај.
Во другите вести, специјалниот претставник на ОН за разговорите околу статусот, Марти Ахтисари, се очекува да го посети Косово следната недела, според соопштението од неговата канцеларија во понеделникот. 
Не беше споменат никаков конкретен датум.
Исто така во понеделникот, портпаролот на УНМИК, Александар Иванко, рече дека какви било изјави во знак на поддршка на поделбата на Косово не се добредојдени и дека меѓународната заедница постојано ја отфрла таа можност. 
Изминатиот викенд регионалните медиуми ја цитираа изјавата на координаторот на српската влада за Косово, Санда Рашковиќ-Ивиќ, која изрази поддршка за поделбата на Косово, во случај да не биде постигнато долгорочно решение. 
Белград вели дека коментарот на Би-Би-Си бил погрешно интерпретиран. 
(Блиц - 15/08/06; Tанјуг, Бета - 14/08/06)
