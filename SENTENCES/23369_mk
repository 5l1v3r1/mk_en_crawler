28/06/2009
БЕЛГРАД, Србија -- Српскиот претседател Борис Тадиќ во петокот (26-ти јуни) побара објаснување од Бугарија во врска со ослободувањето на поранешниот косовски премиер Агим Чеку, кој се бара за воени злосторства во Србија.
Тадиќ рече дека начинот на кој бугарските власти го водат случајот „не придонесува за добрососедските односи“.
Во меѓувреме, министерот за надворешни работи, Вук Јеремиќ, рече дека ослободувањето на Чеку претставува „големо разочарување“ и „катастрофален удар“ за меѓународното право.
Во Софија, бугарскиот министер за надворешни работи, Ивајло Калфин, ја бранеше одлуката на властите, велејќи дека истата се заснова на постојните судски аргументи.
„Ова е судска работа и не би сакал да се претвори во политичка“, изјави тој за новинарите.
Чеку беше уапсен на влез во Бугарија од Македонија.
(Фонет, Бета, Танјуг, Б92, Глас Србије, Софинска новинска агенција, ДПА, АФП, Макфакс, РИА Новости - 26/06/09)
