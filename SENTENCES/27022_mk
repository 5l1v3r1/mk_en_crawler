07/03/2010
ПРИШТИНА, Косово -- Премиерот Хашим Тачи во саботата (6-ти март) потврди дека независноста на Косово е неповратен процес.
Во интервју за новинската агенција Бета, Тачи рече:
„Територијалниот интегритет на Косово е недопирлив, меѓународно признаен и загарантиран, и Косово во рамките на своите граници ќе се интегрира во НАТО и во ЕУ“, рече Тачи.
Премиерот истакна дека Косово е подготвено да одржи преговори за подобрување на односите со Србија, но истакна дека никогаш нема да прифати разговори за својот статус.
„Можеме да говориме како две независни држави за конкретни прашања од интерес за двете држави“, рече Тачи.
Тој изрази очекување дека одлуката на Меѓународниот суд на правдата ќе го потврди легитимитетот на независноста на Косово.
(Бета, Блиц, Б92, АФП - 06/03/10)
