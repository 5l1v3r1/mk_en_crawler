24/04/2005
БЕЛГРАД, Србија и Црна Гора -- Небојша Павковиќ, поранешниот началник на Генералштабот на Југословенската армија, се согласи да му се предаде на Трибуналот на ОН за воени злосторства, објави во петокот (22-ри април) српската влада.
Генералот е обвинет за злосторствата извршени од страна на српските сили под негова команда во текот на косовскиот конфликт во периодот 1998-1999 година.
Тој в понеделник треба да отпатува за Хаг.
Веста за ова доаѓа во време кога министрите за надворешни работи на ЕУ се подготвуваат да разговараат и да гласаат в понеделник за физибилити извештајот на Европската комисија за Србија и Црна Гора.
Исто така во петокот, портпаролот за Трибуналот на ОН за воени злосторства соопшти дека Слободан Милошевиќ заздравел од неодамнешните проблеми со високиот крвен притисок и ќе в понеделник ќе се појави пред Трибуналот.
Сослушувањата за минатата недела беа одложени откако лекарите рекоа дека постои опасност поранешниот југословенски претседател да доживее инфаркт.
(Данас - 23/04/05;
Ројтерс, АП, АФП, ДПА, Бета, Танјуг - 22/04/05)
