11/11/2008
БУКУРЕШТ, Романија -- Владата го одобри зголемувањето на наставничките плати за 28 отсто, што ќе се одвива во делови, објави премиерот Калин Попеску Таричеану по состанокот на владата во понеделникот (10-ти ноември).
Зголемувањето ќе се одвива во две фази следната година, во март и септември.
„Ова е најдоброто решение кое може да го издржи романскиот буџет“, рече Таричеану.
Владата попушти пред притисокот на синдикатите на наставниците, кои одржаа двочасовен предупредувачки штрајк во понеделникот.
Тие протестираа на претходната одлука на владата за одложување до април на зголемувањето од 50 отсто, што парламентот го одобри за нив.
Таричеану, исто така, вети зголемување за вработените во другите јавни сектори, како што е здравството.
(Гандул, Зиуа, Евениментул зилеи, Гардианул, Nine O'clock - 11/11/08;
Meдиафакс, Агерпрес, Ројтерс, Зиаре - 10/11/08)
