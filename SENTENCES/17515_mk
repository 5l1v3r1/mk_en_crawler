26/06/2007
СКОПЈЕ, Македонија -- Арбен Џафери во понеделникот (25-ти јуни) објави дека се повлекува од претседателската функција во малата партија во владејачката коалиција, Демократската партија на Албанците (ДПА), од здравствени причини. 
Партијата планира да одржи конгрес на крајот од оваа недела за избор на нов претседател. 
Џафери го поддржува заменик-претседателот на ДПА, Мендух Тачи, како негов наследник.
Во другите вести од понеделникот, македонската вицепремиерка за европски интеграции Габриела Коневска-Трајковска замина во дводневна посета на Словачка. 
Колегата Душан Капловиќ понуди помош од Словачка во преговорите за пристап во ЕУ и користењето на финансиите на ЕУ. 
(Утрински весник, Вечер - 26/06/07; MИА, Макфакс, A1 TВ - 25/06/07)
