23/10/2009
БРИСЕЛ, Белгија -- Европската комисија (ЕК) не го поддржува евентуалното одржување референдум за името на Македонија, рече во четвртокот (22-ри октомври) комесарот за проширување на ЕУ, Оли Рен. 
Тој присуствуваше на разговорите за проширувањето на ЕУ во Брисел, заедно со македонскиот вицепремиер Васко Наумовски. 
Рен предупреди дека одржувањето референдум за сложени прашања во врска со проширувањето на ЕУ, претставува „Пандорина кутија“.
Во меѓувреме, претставникот на ЕУ во Скопје, Ерван Фуере, и шведскиот амбасадор Ларс Фреден во четвртокот ја повикаа Македонија да ги интензивира разговорите со Грција во врска со долготрајниот спор околу името, пред следниот Совет на ЕУ во декември. 
Тогаш се очекува одлуката за отпочнувањето на разговорите за членство со Скопје. 
(A1, Сител, МИА, Макфакс - 22/10/09)
