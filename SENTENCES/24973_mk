01/05/2009
ВАШИНГТОН, САД -- Последниот извештај на американскиот Стејт департмент за глобалниот тероризам, објавен во четвртокот (30-ти април), опфаќа неколку балкански земји. 
Во истиот се наведува пограничната безбедност и организираниот криминал во Албанија, кревката состојба и политичкото мешање во Босна и Херцеговина, и недостатокот на обука и ресурси во Хрватска, додека истовремено се изразуваат пофалби за подобрувањата во сите три држави. 
Во извештајот се истакнуваат националните антитерористички стратегии во Бугарија, Црна Гора и Романија и се искажуваат пофалби за напорите на Кипар и Грција.
Во Косово, според извештајот, владата и УНМИК ги следат екстремистичките активности, но отворените граници остануваат проблем поради тековните несогласувања со Србија во врска со независноста на Косово. 
Изборите за нова влада во Србија доведоа до значителни подобрувања во борбата против тероризмот, се вели во истиот. 
Конечно, во извештајот се истакнува континуираната закана од терористите на ПКК во Турција. 
(Веб-страница на американскиот Стејт департмент, ВоА, Шекули, Топ њус - 30/04/09)
