20/10/2005
СКОПЈЕ, Македонија -- Премиерот Владо Бучковски во средата (19-ти октовмри) рече дека е уште посигурен оти идниот статус на Косово нема да го загрози територијалниот интегритет и суверенитет на неговата земја. 
Тој го изјави ова по разговорите што оствари во вторникот вечер за време на посетата на својот косовски колега, Бајрам Косуми, на Скопје. 
Косуми го увери Бучковски дека границата со Македонија не е спорна.
Во другите вести, во средата во тетовското село Теарце беше отворена нова полициска станица. 
Претходната беше уништена за време на меѓуетничкиот конфликт во 2001 година.
Исто така во средата, мисијата на ОБСЕ во Македонија го поздрави отворањето на регионалната канцеларија на народниот правобранител во Тетово, шеста отворена овој месец во земјата. 
Иџет Мемети ќе биде надлежен за последнава отворена канцеларија. 
(веб-страница на македонската влада,ТВ Телма, А1 ТВ, Макфакс, веб-страница на ОБСЕ - 19/10/05)
