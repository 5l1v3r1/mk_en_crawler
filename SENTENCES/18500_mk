09/04/2007
БЕЛГРАД, Србија -- Либерал-демократската партија (ЛДП) се спои со Граѓанскиот сојуз на Србија (ГСС), за време на заедничката седница во саботата (7-ми април). 
Членовите го избраа Чедомир Јовановиќ да остане на чело на ЛДП, додека претседателката на ГСС Наташа Мичиќ и основачот на ГСС Весна Пешиќ ќе станат заменици-претседатели на ЛДП. 
Овој потег уследи откако двете партии објавија дека планираат спојување, во обид да се зајакне нивната политичка позиција. 
Преговорите за формирање нова коалициска влада се одолговлекоа уште од парламентарните избори на 21-ви јануари.
Во меѓувреме, според една нова анкета, повеќето Срби -- две третини -- сакаат да се формира нова коалициска влада, наместо да се соочат со можноста за нови избори. 
Анкетата ја спроведе агенцијата Стратешки маркетинг. 
(Taнјуг, Б92 - 08/04/07; Блиц - 07/04/07)
