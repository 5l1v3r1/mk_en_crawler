07/04/2006
БРИСЕЛ, Белгија -- Шефот за безбедност на ЕУ, Хавиер Солана, во четвртокот (6-ти април) ја повика албанската влада да продолжи со потребните реформи, особено со оние поврзани со борбата против корупцијата и организираниот криминал. 
На состанокот со албанскиот министер за надворешни работи, Бесник Мустафај, во Брисел, Солана повика на заеднички напори од страна на политичките партии за исполнување на обврските на Тирана поврзани со престојната Спогодба за стабилизација и асоцијација со ЕУ.
Мустафај, исто така, се состана со комесарот на ЕУ за проширување, Оли Рен, кој рече дека Албанија треба да обезбеди спроведување на реформите „за да ги убеди земјите-членки во сериозноста и политичката волја на владата“. 
Разговорите помеѓу Тирана и Европската комисија, кои започнаа во 2003 година, беа завршени во февруари. 
(Албански вести, Газета сот - 07/04/06)
