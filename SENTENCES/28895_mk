11/06/2010
СОФИЈА, Бугарија -- Премиерот Бојко Борисов во петокот (11-ти јуни) објави дека владата одлучила да ја запре изградбата на нафтоводот Бургас-Александрополис. 
По состанокот со амбасадорите на ЕУ во Софија, тој рече дека одлуката се базира на ризиците по животната средина, како и на фактот дека нафоводот поминува низ заштитени територии, вклучени во мрежата на ЕУ Натура 2000. 
Тој, исто така, ја спомена сомнителната економска корист на проектот. 
Нафтоводот требаше да се реализира во соработка со Русија и Грција. 
Борисов, исто така, објави дека владата ја става изградбата на втората нуклеарна централа во Белене во мирување, поради финансиски проблеми.
Наспроти соопштението на Борисов, министерот за енергија, Трајчо Трајков, вели дека владата не разговарала за ниту едно од двете прашања. 
(БТА, Дарик, Дневник - 11/06/10)
