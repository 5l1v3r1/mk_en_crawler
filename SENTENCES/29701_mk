30/01/2011
СКОПЈЕ, Македонија -- Опозицијата во петокот (28-ми јануари) го напушти парламентот, во знак на протест поради замрзнувањето на банковните сметки на приватниот телевизиски канал А1 во четвртокот.
Бранко Црвенковски, водачот на најголемата опозициска партија СДСМ, го предводеше овој чекор.
Тој рече дека замрзнувањето -- кое е дел од истрагата за измама и даночно затајување -- е политички мотивирано и осмислено со цел да се замолчи А1, која честопати ја критикува владата.
Од четвртокот А1 ја емитува програмата од улица, при што презентерите стојат пред зградата на владата во Скопје, читајќи ги вестите на многу ниски температури.
Американскиот амбасадор во Скопје, Филип Рикер, во четвртокот се состана со премиерот Никола Груевски, за да ја искаже загриженоста во врска со ситуацијата.
(AП, МИА, ББС, АФП, Дојче Веле, Макфакс - 28/01/11)
