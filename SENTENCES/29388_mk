03/11/2010
БЕЛГРАД, Србија -- Премиерот Мирко Цветковиќ и неговиот словенечки колега во посета на земјата, Борут Пахор, во вторникот (2-ри ноември) рекоа дека билатералните политички и економски односи се подобруваат. 
Цветковиќ й се заблагодари на Словенија за поддршката на кандидатурата на Србија за ЕУ, и Пахор објави дека како резултат на договорот постигнат со Белград во рамките на разговорите за пристапување, зградата во која се наоѓа амбасадата на поранешна Југославија во Рим ќе й биде предадена на Словенија, почнувајќи од следната есен. 
Додека беше во Белград, Пахор се состана и со претседателот Борис Тадиќ и со претседателката на парламентот, Славица Ѓукиќ-Дејановиќ. 
(Taнјуг, РТС, Бета - 02/11/10)
