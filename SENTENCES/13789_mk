17/02/2006
ХАГ, Холандија -- Македонската министерка за правда, Мери Младеновка-Ѓорѓиевска, во четвртокот (16-ти февруари) изјави дека преземањето на четирите случаи од Трибуналот на ОН за воени злосторства ќе започне до крајот на годинава. 
Министерката рече дека таа и главната обвинителка за воени злосторства Карла дел Понте се договориле за време на состанокот во Хаг дека четирите случаи, кои се однесуваат на меѓуетничкиот конфликт во 2001 година, ќе бидат одделно вратени во Македонија за да бидат процесуирани од судството во земјата. 
Но, поранешниот командант на Ослободителната национална армија, Али Ахмети, кој ја предводи Демократската унија за интеграција (ДУИ), тврди дека во 2001 година бил потпишан договор со кој се оневозможува судење за случаите во македонските судови. 
ДУИ е помалиот партнер во коалициската влада. 
(Tелма ТВ, Макфакс, А1 ТВ - 16/02/06)
