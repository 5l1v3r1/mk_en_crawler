04/10/2009
AТИНА, Грција -- Гласачите во неделата (4-ти октомври) излегоа на гласање, на предвремените општи избори, за кои владејачките конзервативци на Нова демократија (НД) може да зажалат. 
Анкетите покажуваат дека опозициската социјалистичка партија ПАСОК, предводена од Јоргос Папандреу, води пред НД на премиерот Костас Караманлис за околу 7 отсто. 
Караманлис ги побара изборите на почетокот од минатиот месец, на околу половина од својот мандат, велејќи дека сака нов мандат за решавање на економските проблеми на земјата. 
Неговата влада ја потресоа серија корупција скандали. 
Противниците велат дека тој не успеал да се справи со корупцијата во државните институции и да ја модернизира земјата. 
Папандреу вети дека ќе изгради зелена економија и ќе покани странски експерти да ѝ помогнат на Грција да ги надмине своите проблеми.
Во меѓувреме, мала рачно направена бомба експлодираше доцна во петокот во канта за отпадоци, недалеку од местото каде што требаше да се одржи последниот предизборен митинг на Караманлис во центарот на Атина. 
Немаше извештаи за повредени, бидејќи беше добиено телефонско предупредување околу десет минути пред бомбата да експлодира. 
(ББС, АНА-МПА, АФП, Њус Ин - 04/10/09; AФП, Скај - 02/10/09)
