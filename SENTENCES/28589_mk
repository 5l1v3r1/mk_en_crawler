14/11/2010
СОФИЈА, Бугарија -- Локалните обвинители подигнаа обвинение против Емилија Масларова, министерка за труд во претходната влада, во петокот (12-ти ноември), за проневера на 5,5 милиони евра државни пари. 
Според обвинението, парите биле одвоени за реновирање на центарот на социјалните служби во градот Стара Загора. 
Петмина други, вклучително и двајца поранешни министерски функционери, беа, исто така, обвинети. 
Обвинителството вели дека групата ги проневерила парите користејќи лажни фактури. 
Масларова се откажа од својот имунитет како пратеник за да соработува со инспекторите. 
(Дневник, БНР, АП - 12/11/10)
