23/03/2006
БУКУРЕШТ, Романија -- За време на посетата на Букурешт во средата (22-ри март) заменик-шефот на Генералниот директорат за проширување на Европската комисија (ЕК), Мајкл Ли, изрази уверување дека следниот мониторинг извештај на ЕК, кој треба да биде објавен во мај, ќе биде објективен.
Тој го изјави ова за време на состанокот со романскиот премиер Калин Попеску-Таричеану.
Во другите вести, романскиот министер за европска интеграција, Анка Бојаџиу, во средата ја заврши својата посета на Хелсинки.
Таа објави дека Финска се очекува да ја ратификува Спогодбата за пристап на Романија и Бугарија со ЕУ на крајот од мај.
(Девет часот - 23/03/06;
веб-страница на романската влада, Ромпрес - 22/03/06)
