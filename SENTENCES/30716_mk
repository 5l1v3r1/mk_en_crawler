13/02/2011
САРАЕВО, Босна и Херцеговина (БиХ) -- Претседателот на Република Српска (РС) Милорад Додик во саботата (12-ти февруари) рече дека чувствува оти Германија искрено сака да й помогне на Босна и Херцеговина (БиХ).
Тој го изјави ова во Бања Лука, по враќањето од Берлин, каде што се состана со германската канцеларка Ангела Меркел во петокот.
„Г-ѓа Меркел ја изрази својата желба да помогне во евроатланската интеграција на регионот“, рече Додик.
Во исто време, тој го отфрли ставот на ЕУ дека БиХ мора да го промени својот устав за да ја зајакне централната влада на сметка на двата регионални ентитети.
(РТРС, Независне новине, Вечерњи новости - 12/02/11)
