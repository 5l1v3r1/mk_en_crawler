12/10/2010
ТИРАНА, Албанија -- Премиерот Сали Бериша во понеделникот (11-ти октомври) го повика својот кабинет да организира јавна информативна кампања за придобивките и ограничувањата од претстојната визна либерализација во ЕУ. 
За време на состанокот со пратениците од владејачката Демократска партија, Бериша рече дека сака да се употребат сите начини на рекламирање. 
Визната либерализација им овозможува на албанските граѓани да патуваат без визи во Шенген зоната, но само за период од 90 дена, без можност да бараат дозвола за престој или работа, посочи Бериша. 
Владата сака да го избегне сценариото слично на она во Македонија и Србија, чии граѓани патуваа во Европа и потоа бараа азил откако беа вклучени во Шенген зоната минатиот декември. 
По минатонеделната одлука на Европскиот парламент да го поддржи укинувањето на визите за граѓаните на Албанија и Босна и Херцеговина, сега Советот на ЕУ треба да даде финално одобрување следниот месец. 
Албанците се очекува да почнат да патуваат без визи до крајот на оваа година. 
(ВоА, Балкан веб, Клан, Алсат - 11/10/10)
