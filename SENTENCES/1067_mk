06/11/2007
На состанокот во средата (31-ви октомври) во Скопје, началниците на генералштабовите на земјите од Јадранската повелба се согласија дека подобрувањето на нивниот капацитет претставува инвестирање во членството во НАТО.
Генерал-полковник Мирослав Стојановски од Maкедонијa, албанскиот генерал-полковник Луан Хоџа и хрватскиот генерал Јосип Лучиќ, исто така, изразија задоволство од работата на нивниот мешан медицински тим во мисијата ИСАФ во Авганистан.
Црна Гoра и Србија во средата (31-ви октомври) потпишаа меморандум за развивање на соработката во борбата против криминалот.
Документот беше потпишан од страна на црногорскиот државен обвинител Весна Меденица и српскиот в.д.
јавен обвинител, Слободан Радовановиќ.
Меденица и главниот српски обвинител за воени злосторства, Владимир Вукчевиќ, исто така потпишаа договор за соработка во гонењето на осомничените за воени злосторства.
За време на посетата на Белград во вторникот (30-ти октомври) кипарскиoт министер за надворешни работи, Ерато Козаку-Маркулис, рече дека Кипар ја поддржува позицијата на Србија во преговорите за идниот статус на Косово.
Таа истакна дека идното решение треба да го земе предвид меѓународното право и зачувувањето на суверенитетот и територијалниот интегритет на Србија.
Украинскиот претседател Виктор Јушченко во вторникот (30-ти октомври) во Букурешт се состана со својот романски колега, Трајан Башеску, на разговори околу серија прашања.
На прес-конференцијата подоцна Јушченко рече дека првата седница на заедничката претседателска украинско-романска комисија, кулминирал со потпишувањето протокол за скоро 20 заеднички иницијативи.
Русија ја поддржува Црна Гора во нејзините напори за пристап во ЕУ и сака да ги продлабочи политичките и економските односи помеѓу земјите, рече претседателот на рускиот парламент, Борис Гризлов, на 29-ти октомври, за време на состанокот со неговиот црногорски колега, Ранко Кривокапиќ.
Гризлов рече дека двете земји имаат слични позиции за многу прашања и дека односите беа обновени кога претседателите Владимир Путин и Филип Вујановиќ се состанаа на Балканскиот енергетски форум во Загреб во јуни.
Кривокапиќ додаде дека дијалогот помеѓу Црна Гора и Русија може да биде корисен за односите Русија-ЕУ.
(Разни извори 10/30/07-11/06/07)
