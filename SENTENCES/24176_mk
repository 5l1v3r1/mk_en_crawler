16/12/2008
ПРИШТИНА, Косово -- Политичките водачи во Косово во понеделникот (15-ти декември) изразија загриженост дека отворањето канцеларија на ЕУЛЕКС во Белград ќе ја направи Србија фактор во домашните работи на Косово.
Шефот на ЕУЛЕКС, Ив де Кермабон, во неделата рече дека се планира канцеларија во Белград.
Косовскиот вицепремиер Хајредин Куци истакна дека овој пристап има за цел гарантирање на регионалната соработка со владите на Македонија, Црна Гора, Албанија и Србија.
Но, Ибрахим Маколи од опозициската Алијанса за ново Косово рече дека ЕУЛЕКС му дава на Белград надежи за вклученост во внатрешните работи на Косово.
Претставниците на ЕУЛЕКС велат дека канцеларијата во Белград ќе биде целосно од техничка природа и нема да го замени координативниот центар на УНМИК таму.
(Коха Диторе, Лајм, Експрес, Зери, Косова Сот - 16/12/08)
