26/07/2006
(Разни извори -- 29/06/06 - 25/07/06)
Бугарски, романски и американски воени сили ја привршуваат скоро двонеделната заедничка воена вежба во неделата (29-ти јули) во Романија.
Вежбата, наречена „Итен одговор 2006“ (ИРИ06) официјално започна на военото поле во Ново Село во јужна Бугарија на 17-ти јули. 
На истата учествуваат скоро 800 бугарски, романски и американски војници и стотоци други кои обезбедуваат логистичка и друга неопходна помош.
Целта на вежбата, првпат подготвена од страна на армијата на САД во Европа и седмата армиска команда во 2002 година, е зголемување на интероперативноста помеѓу армиите на трите земји-членки на НАТО. 
Според полковник Лури Танас, шеф на канцеларијата на Романската команда на копнените сили и романски координатор на вежбата, целта е, исто така, подобрување на борбените способности на романските војници на ниво на вод, чета и генералштаб.
Војниците спроведуваат симулации за запознавање со оружјето, воени операции на урбан терен, операции на воздушен напад и прекугранични маневри на конвои.
„Не е првпат да пукаме со М16 и најверојатно нема да биде ни последен пат“, рече романскиот командант на вод, потполковник Константин Парасчиву. 
„Тука, на борбеното поле или тактичкото поле, ја поставивме основата на интероперативноста. 
Војската која вежбаше заеднички, со почитување на истите стандарди, е многу поефикасна во реалните ситуации. 
Ние сме обучени за ова.“
Полковник Петар Петров, шеф на персоналот на 61-вата бугарска Механизирана пешадиска бригада, рече дека војниците сакале да земат учество во вежбата, со оглед дека досега не се бореле со западните сили.
„Сакаме да бидеме потврдени како дел од силите на НАТО“, рече тој. 
„Сакаме да спроведуваме експедициски вежби како дел од НАТО.“
Бугарските и романските војски ги усовршија новите тактики за блокирање, неутрализирање и разоружување на терористичките групи и нивните водачи, велат командантите.
Клучниот аспект на вежбата е користењето на Употреблив систем на инструменти Европа (ДИСЕ). 
Со опремата на ДИСЕ прицврстена на нивните елеци и шлемови и со своето ласерско оружје војниците можат да следат сé што се случува на борбеното поле. 
По завршувањето на акцијата, војниците можат да ја погледнат истата на телевизиски екран.
И покрај тоа што би било невообичаено да се види американски, бугарски и романски војник во исто возило за време на една вистинска борбена операција, како што се случи на вежбата, она што ќе се постигне е зајакнувањето на взаемната доверба, рече полковник Џејмс Шумвеј, командант на Инженерската бригада на првата Оклопна дивизија и директор на вежбата за ИР06.
„Нема подобар начин војниците на нашите [нации] да развијат доверба и меѓусебно разбирање“, американскиот весник „Старс енд страјпс“ ја цитираше неговата изјава. 
„Ако држиме одделни водови и одреди, нема да добиеме исто ново на внесеност.“
Еден романски капетан кој учествуваше во вежбата искажа ист став. 
„Ако мораме да работиме и да се бориме заедно повторно, се знаеме меѓусебно и сме вежбале заедно; ние сме пријатели“, рече капетан Кристијан Редуцу од 26-тата романска пешадиска бригада.
