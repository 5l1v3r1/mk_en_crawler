06/04/2006
БЕЛГРАД, Србија и Црна Гора -- Сопругата на Ратко Младиќ во четвртокот (6-ти април) излезе со тврдење дека четворица роднини на Младиќ се притворени во полициската рација претходниот ден. 
Ројтерс ја цитираше Боса Младиќ дека се проверува и бизнисот што го води нејзиниот син. 
Извештајот за ова доаѓа во време на зголемен притисок во Белград за решавање на случајот на Младиќ, клучна пречка во напорите за повторно вклучување во меѓународната заедница. 
Портпаролот на главната обвинителка на ОН, Карла дел Понте, во четвртокот рече дека српските власти ветиле дека ќе го предадат Младиќ овој месец. 
Во другите вести од средата, српските обвинители објавија дека ги испитуваат воените злосторства, наводно, извршени во Словенија во 1991 година. 
Се работи за убиството на тројца војници од поранешната Југословенска армија од страна на словенечката војска, додека тие - веејќи бели знамиња - се обиделе да се предадат на граничниот премин Холмес. 
Во тек е, исто така, и истрага во Љубљана. 
(Данас, Блиц - 06/04/06; Танјуг, Ксинхуа - 05/04/06)
