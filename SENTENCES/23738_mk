25/01/2009
ХАГ, Холандија -- Почетокот на судењето на пензионираниот српски генерал Властимир Ѓорѓевиќ, обвинет за воени злосторства врз етничките Албанци во Косово во 1999 година, е закажан за вторник (27-ми јануари), објавија медиумите.
Во 1999 година Ѓорѓевиќ беше српски заменик-министер за внатрешни работи и шеф на Државната агенција за безбедност.
Тој е обвинет за соучество во убиства, прогон, депортација и присилно раселување албански цивили.
Во еден инцидент 44 членови на едно етничко албанско семејство беа убиени во март 1999 година од страна на српските сили, вклучително и некои под команда на Ѓорѓевиќ.
(Б92, РТС - 23/01/09)
