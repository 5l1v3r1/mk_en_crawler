08/09/2009
БУКУРЕШТ, Романија -- Министерот за правда Каталин Предиу во понеделникот (7-ми септември) ги повика судиите да се откажат од своите протести и да се вратат на нивните вообичаени работни обврски, тврдејќи дека владата ги реши прашањата поврзани со платите и загриженоста за недоволно финансирање. 
Штрајкот прекина поголем дел од судските активности во земјата. 
„Протестите се генерално нелегални и нивната генерализација и континуитет сериозно им штети на интересите на граѓаните, економската активност во земјата, судската безбедност, безбедноста на граѓаните и јавното мислење“, рече Предиу. 
Во обид за намалување на јавните трошоци, Романија одлучи да прекине голем број бонуси што им се плаќаат на државните службеници и да ги замрзне платите во јавниот сектор. 
За судиите посебно, ова значи укинување на нивните бонуси за стрес на работното место, кој грубо изнесуваше околу половина од нивната нето плата. 
(AП, Агерпрес - 07/09/09)
