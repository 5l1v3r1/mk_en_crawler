25/11/2005
ТИРАНА, Албанија -- Претседателката на делегацијата на Европскиот парламент за Југоисточна Европа, Дорис Пак, во четвртокот (24-ти ноември) рече дека ќе се заложи за либерализација на визниот режим на ЕУ за Албанците. 
Пак, која се наоѓа во посета на Тирана, се состана со албанскиот министер за надворешни работи, Бесник Мустафај, со кого разговараше за процесот за стабилизација и асоцијација. 
Мустафај искажа надеж дека Албанија ќе ја потпише Спогодбата за стабилизација и асоцијација во првите месеци следната година.
Во другите вести, албанскиот министер за надворешни работи, Фатмир Медиу, во четвртокот се состана со својот грчки колега, Спилиос Спилиотопулос. 
Тие разговараа околу прашањата на билатералната соработка, при што Спилиотопулос вети дека Грција ќе биде силен поддржувач на кандидатурата на Албанија за членство во НАТО на следниот самит на Алијансата. 
(Албански вести - 25/11/05)
