29/10/2004
БАЊА ЛУКА, Босна и Херцеговина (БиХ) -- Владата на Република Српска во четвртокот (28-ми октомври) објави дека го прифаќа извештајот на истражната комисија за масакрот во Сребреница и дека истиот го доставила до Уставниот суд на ентитетот. 
Документот, во кој се потврдува дека повеќе од 7.000 Муслимани биле убиени во енклавата за време на нејзината окупација од страна на Србите во јули 1995 година, претставува прво признавање од страна на босанските Срби на обемот на злосторството. 
Владата има намера да објави делови од извештајот. 
Но, претседателот на Националното собрание, Душан Стојичиќ, инсистира извештајот да биде објавен целосно.
Во другите вести, Борислав Паравац, Србин кој во четвртокот ја презеде ротирачката претседателска функција на БиХ, вети дека ќе работи на прием на земјата во програмата на НАТО Партнерство за мир. 
Тој рече дека интеграцијата во ЕУ претставува другата негова главна цел. 
(AФП, Фена, ПБС - 28/10/04)
