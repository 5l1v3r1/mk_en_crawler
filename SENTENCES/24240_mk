15/12/2008
БЕЛГРАД, Србијa -- Министерот за надворешни работи, Вук Јеремиќ, во неделата (14-ти декември) рече дека Белград очекува Меѓународниот суд на правдата (МСП) да ја прогласи косовската независност за нелегална до 2010 година.
Генералното собрание на ОН й дозволи на Србија да се обрати пред МСП за ова прашање во октомври.
Во интервју за Танјуг, Јеремиќ рече дека првото рочиште ќе биде во април, а второто во декември.
Во истото интервју, Јеремиќ го обвини Загреб за затегнатите односи помеѓу Србија и Хрватска.
Хрватска покрена судска постапка за геноцид против Србија пред МСП, барајќи надоместок за човечките жртви и материјалната штета претрпени во периодот на конфликот 1991-1995 година, меѓу поранешните југословенски републики.
„Одговорноста на Хрватска за поткопувањето на односите со Србија е многу голема“, рече Јеремиќ.
(Taнјуг, АФП, МИА, Б92 - 14/12/08)
