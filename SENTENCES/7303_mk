07/08/2012
Линда Карадаку за Southeast European Times во Приштина -- 07.08.12
Финансиската помош од владата за производството на пченица во Косово достигна 4,4 милиони евра оваа година.
„Резултатот на помошта беше:
6.000 [дополнителни] хектари пченица засадени оваа година“, рече Бехрамај.
Салих Салиху, фармер и професор по земјоделство на Приштинскиот универзитет, почнал со одгледување пченица, пченка, компири и кромид пред три години во Витина.
Тој е еден од фармерите што добија владини субвенции.
„Косово дава субвенции од 100 евра за хектар, предвидени само за фармерите што засадуваат повеќе од два хектари“, рече Салиху за SETimes.
Салиху поседува 58 хектари земјиште, од кои 45 беа засадени со пченица минатата година, а 27 хектари оваа година.
„Обично садиме големи области со пченица, но тоа зависи од година на година.
Оваа година имаше поголем род во споредба со претходната“, рече Салиху за SETimes.
Пченицата не даде голем род на другите места во Косово.
Дневниот весник Коха Диторe на почетокот од август објави дека во Раховец, фармерите пријавиле половина од минатогодишната реколта;
5,500 килограми на хектар пченица минатата година, и само 3.900 на хектар оваа година.
Бехрамај рече дека производството на пченица во целиот регион оваа година е пониско поради високите температури и сушата.
Косово има за цел да го компензира ниското производство на пченица на хектар со повеќе засадени области, што би требало да го изедначи производството на пченица за двете години.
Но, Салиху рече дека има голем број тешкотии за поголемо производство на пченица, како што е обезбедувањето квалитетно семе и ѓубриво.
„Семињата се увезуваат од соседните земји и, најчесто, не се од висок квалитет.
Скапите ѓубрива, исто така, се увезуваат и не се со гарантиран квалитет“, рече Салиху.
Бехрамај рече дека Косово засади 83.875 хектари со пченица оваа година, и очекува производство од околу 4 тони на хектар.
Генералната потреба за пченица на Косово изнесува околу 410.000 хектари, рече тој.
Севкупниот увоз на пченица на земјата е околу 130.000 тони.
Косово увезува пченица, пченка и брашно претежно од Србија и од Русија.
„Косово се очекува да задоволи 75 отсто од своите домашни потреби за пченица“, рече Бехрамај за SETimes.
Но, Тахир Тахири, претседател на Косовскиот синдикат на земјоделци, не се согласи со владините цифри.
Тој за дневниот весник Зери на почетокот од aвгуст изјави дека со неговото локално производство, Косово едвај задоволува 30 отсто од потребите на населението.
Според Салиху, Косово произведува од 200.000 до 250.000 тони пченица.
„Важно е Косово да го зголеми производството на пченица бидејќи троши околу 35 милиони евра годишно за купување пченица“, рече Салиху, додавајќи дека се потребни повеќе насадени области и поголемо производство на хектар.
„За да се задоволат потребите на потрошувачите за пченица, oбластите засеани со пченица треба да се прошират, да се подобрат техничките мерки, а фармерите треба да научат за нивното спроведување.
Тоа ќе го зголеми производството“, рече Бехрамај за SETimes.
