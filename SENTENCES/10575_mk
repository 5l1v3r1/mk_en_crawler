15/10/2004
БРИСЕЛ, Белгија -- Курдската активистка за човекови права, Лејла Зана, во четвртокот (14-ти октомври) изјави дека не верува оти во Турција има систематска тортура.
Таа говореше пред Европскиот парламент во Брисел, каде што ја прими наградата Сакхаров за човекови права, девет години откако и беше доделена.
Зана призна дека во Турција се случија фундаментални промени.
Истовремено, таа побара понатамошни напори за мирно и демократско решавање на курдското прашање.
Во 1991 година Зана стана првата курдска жена избрана во турскиот парламент.
Подоцна таа беше затворена, заедно со тројца колеги парламентарци, поради поврзаност со Курдистанската работничка партија.
Тие беа ослободени во јуни оваа година.
(ЕУ Опсервер, НТВ - 14/10/04)
