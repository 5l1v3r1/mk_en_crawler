24/10/2007
Сопругата на Том Хенкс, Рита Вилсон, помага во финансирањето на две нови филмски продукции. 
„Мојот живот во рушевините“, во кој игра Ниа Вардалос, ќе биде снимен на некои од најпопуларните археолошки локации во Грција, вклучително и на Акрополот и Античка Олимпија. 
Во вториот филм, филмска верзија на бродвејскиот мјузикл „Мама Миа“, играат Пирс Броснан и Мерил Стрип. 
Истиот е снимен на егејските острови во август.
***
Ар енд би ѕвездата Бијонсе го откажа концертот во Tурција поради безбедносната ситуација во земјата. 
Бијонсе беше поканета од спортскиот клуб „Фенербахче“, во рамките на прославите за 100-годишнината на клубот.
***
Уметници и интелектуалци од Aлбанија, Бугарија, Грција, Романија и Србијa се собраа во Атина од средата (17-ти октомври) до петокот, за фестивалот „Културата на Балканот -- минато и сегашност“. 
Настанот беше организиран од грчкиот Институт на културата, под покровителство на претседателот Каролос Папуљас.
***
Претседателката на бугарскиот Oлимписки комитет, пензионираната атлетичарка Стефка Костадинова, во петокот (19-ти октомври) ја прослави 20-годишнината од нејзиниот сé уште несоборен светски рекорд во скок во височина, постигнат во Рим на 30-ти август 1987 година. 
Костадинова организираше добротворен натпревар за младите атлетичари без родители.
***
Хрватското Министерство за култура на 16-ти октомври го објави натпреварот за млади музичари кој ќе биде отворен до 4-ти ноември. 
Право на учество имаа композиторите кои претходно освоиле награди за нивната работа.
***
Четириесетиседмиот меѓународен театарски фестивал МЕСС започна во вторникот (23-ти октомври) во Сараевo со продукцијата на „Орестија“, во режија на Мајкл Талхајмер од берлинскиот Дојче театар. 
Фестивалот ќе трае десет дена, при што ќе учествуваат 160 изведувачи од регионот во претстави, концерти и изложби.
(Разни извори – 17/10/07-24/10/07)
