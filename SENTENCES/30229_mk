14/04/2011
БАЊА ЛУКА, Босна и Херцеговина (БиХ) -- Парламентот на Република Српска (РС) во средата (13-ти април) одлучи да распише референдум за законите што ги наметна високиот претставник, особено за Судската и обвинителската канцеларија на БиХ.
Одлуката беше поддржана од 66 пратеници, двајца гласаа против, а седум беа воздржани.
Претседателот на РС, Милорад Додик, рече во парламентот дека Судската и обвинителската канцеларија на БиХ е пристрасна во врска со случаите на воени злосторства кои се однесуваат на Србите, што води до меѓуетничка омраза и нетолеранција.
Датумот на референдумот сè уште не е одреден.
Пред гласањето, високиот претставник Валентин Инцко изрази загриженост во врска со дискусиите во собранието, предупредувајќи дека обидите на ентитетот да го собори законот на државно ниво, се спротивни на Дејтонскиот мировен договор.
Инцко, исто така, потсети дека законите од 2003 година за Државниот суд на БиХ и Обвинителската канцеларија, беа усвоени од парламентот на БиХ во 2002 година, и беа поддржани од сите пратеници од двата ентитети.
(РТРС, ОХР, Срна, Независне новине - 13/04/11)
