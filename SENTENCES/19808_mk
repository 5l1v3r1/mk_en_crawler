22/08/2007
AНКАРА, Турција -- Турција ја обвини Грција за тајно пренесување на оружје од американско производство до Кипарската национална гарда, објавија во понеделникот (20-ти август) домашните медиуми.
Тврдењето на земјата е содржано во дипломатската нота испратена до САД.
Според НТВ, потегот на Анкара беше одговор на нацрт-конгресната резолуција според која турските сили користат оружје од американско производство во окупираниот северен дел од островот.
Турција го негираше тоа.
Нацрт-документот, Х.Рес.627, беше претставен на 4-ти август.
Кипарската влада, во меѓувреме, ги отфрли обвинувањата на Турција дека добива американско оружје од Грција.
„Наместо да се занимава со итно повлекување на своите окупациски сили од Кипар, како што предвидуваат резолуциите на ОН, Турција се расправа со духови“, рече во вторникот кипарскиот министер за надворешни работи Ерато Козаку Маркулис.
(News in, Филефтерос, Турски дневни вести - 21/08/07;
НТВ - 20/08/07)
