09/07/2009
САРАЕВО, Босна и Херцеговина (БиХ) -- Високиот претставник Валентин Инзко во средата (8-ми јули) во Мостар ги повика властите да го забрзаат изборот на градоначалник на градот. 
Советот на град Мостар се состана 13 пати од локалните избори на 5-ти октомври, но досега не успеа да го пополни местото, бидејќи ниту еден кандидат не успеа да привлече доволно поддршка.
Во другите вести, околу 4.000 луѓе во средата се упатија кон источна БиХ, во рамките на мировниот марш со кој се одбележува 14-годишнината од масакрот во Сребреница. 
Тие ќе изодат повеќе од 100 километри до Меморијалниот парк Поточари. 
Во сабота ќе се одржи служба за 8.000 бошњачки мажи и момчиња убиени од трупите на босанските Срби во 1995 година. 
Маршот го следи патот по кој преживеаните Бошњаци избегале од енклавата. 
(РТРС, БХРТ, ОХР, Фена, Pincom.info, ДПА, БТА - 08/07/09)
