15/03/2005
СКОПЈЕ, Македонија -- Локалните избори во неделата поминаа со „значителни нерегуларности“ во одредени делови на земјата, изјави во понеделникот (14-ти март) портпаролот на американскиот Стејт департмент, Ричард Баучер.
И покрај тоа што истакна дека во поголем дел од територијата на државата изборите биле во согласност со меѓународните стандарди, тој од Владата побара да ги пронајде и осуди одговорните за нарушувањата на изборниот процес.
ОБСЕ се придружи на критиките, наведувајќи „сериозни и постојани нерегуларности во значителен број општини“.
Шеесетте набљудувачи на оваа организација забележаа проблеми во 20 отсто од избирачките места, меѓу кои и полнење на гласачките кутии и заплашување на гласачите.
Критичарите повикаа на отстранување на проблемите пред вториот круг од изборите на 27-ми март.
Што се однесува на првичните резултати, Државната изборна комисија објави дека 16 градоначалници се избрани во првиот круг.
Сé уште не се знае кој е победникот на важната градоначалничка трка во Скопје.
Според првите извештаи актуелниот градоначалник Ристо Пенов губи од независниот кандидат поддржан од опозицијата, Трифун Костовски, кој тврди дека освоил 58 отсто од гласовите.
(УПИ, АП, АФП, ОБСЕ, Веб-страница на СоЕ, А1 ТВ, Макфакс - 14/03/05)
