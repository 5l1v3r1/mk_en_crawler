14/12/2004
БЕЛГРАД, Србија и Црна Гора -- Следната година ќе биде особено тешка за Косово и меѓународната заедница треба да биде подготвена за сите можни сценарија, изјави за ББС во понеделникот (13-ти декември) шефот на УНМИК Сорен Јесен-Петерсен.
Тој понатаму објасни дека се можни провокации со наближувањето на почетокот на преговорите за конечниот статус на покраината.
„Косоварите, подобро од кој и да е друг, знаат дека уште едно избувнување на насилство би значело дека можат да се простат со започнувањето на разговорите за статусот“, рече тој.
Во другите вести од понеделникот, новиот косовски премиер Рамуш Харадинај побара од Србите во покраината да учествуваат во локалните институции и во провинциската влада.
Но, ниту еден српски претставник не присуствуваше на состанокот во понеделникот во зградата на ОН во Приштина, на кој беше разговарано во врска со предлозите за процесот на децентрализација.
(Бета - 14/12/04;
ББС, Ројтерс, Танјуг, Б92 - 13/12/04)
