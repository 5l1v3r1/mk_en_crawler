23/10/2007
ПОДГОРИЦА, Црна Гора -- Парламентот официјално го обелодени новиот устав на земјата во понеделникот вечер (22-ри октомври). 
Просрпските опозициски партии ја бојкотираа церемонијата, по гласањето против неговото усвојување минатата недела. 
Новиот устав беше потребен откако Црна Гора повторно стекна независност во 2006 година.
Во другите вести, специјалните полициски сили во Црна Гора го пребараа зимскиот центар на планината Жабљак, трагајќи по бегалецот обвинет за воени злосторства, Радован Караџиќ, објави во понеделникот просрпскиот весник од Подгорица „Дан“. 
Според весникот, рацијата започнала в зори во петокот и завршила во саботата вечер, без апсење на бегалецот. 
(Дан, Вијести - 23/10/07; Бета, Б92, Минa - 22/10/07)
