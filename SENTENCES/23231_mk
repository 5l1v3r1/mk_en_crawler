01/10/2008
БРИСЕЛ, Белгија -- ЕУ во вторникот (30-ти септември) даде зелено светло за планот на кипарската влада за компензација на локалните земјоделци за загубите предизвикани од опустошувачките суши оваа година и минатата. 
Министрите на ЕУ за земјоделство и рибарство постигнаа договор за предлог-одлуката која ја опишува планираната државна помош како компатибилна со регулативите на ЕУ. 
Претходно во септември, Кипар ја извести ЕУ за своите планови за доделување државна помош за 34.000 земјоделци и 3.000 сточари во висина од 67,5 милиони евра. 
Во понеделникот кипарските земјоделци започнаа протести, барајќи 145 милиони евра помош. 
(Филелефтерос, КНА, In.news - 30/09/08)
