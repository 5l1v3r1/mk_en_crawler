19/04/2010
AНКАРА, Турција -- Премиерот Реџеп Тајип Ердоган во неделата (18-ти април) рече дека неговата владејачка Партија на правдата и развојот (АКП) стои цврсто зад пакетот уставни измени од 30 члена, за кој парламентот се очекува да расправа во понеделник.
Во изјавата за приватниот телевизиски канал НТВ, Ердоган ја критикуваше главната опозициска Републиканска народна партија (ЦХП) за заканата дека ќе ја оспори уставноста на некои од реформите, истовремено поддржувајќи други.
ЦХП потоа побара од претседателот Абдула Ѓул да помогне во решавањето на несогласувањата во врска со пакетот.
Ердоган вели дека АКП нема да се повлече, туку ќе работи на усвојувањето на сите реформи, од кои голем дел ќе го опфатат судството.
Според законот, парламентот може да го измени уставот ако предлогот биде поддржан од 367 од 550 пратеници.
Ако добијат најмалку 330 гласови, амандманите може да се стават на јавен референдум.
(Ворлд булетин, АП, Заман - 19/04/10;
НТВ - 18/04/10)
