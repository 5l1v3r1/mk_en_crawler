30/06/2006
БУКУРЕШТ, Романија -- Тензиите во рамките на романската владејачка коалиција се заострија во четвртокот (29-ти јуни), при што премиерот и претседателот отворено се судрија околу присуството на романските војници во Ирак.
Наведувајќи ги безбедносните причини и трошоците на операцијата, премиерот Калин Попеску Таричеану во четвртокот повика на повлекување до крајот на годинава, на вкупно 890-те романски војници распоредени во Ирак.
Претседателот Трајан Башеску потоа го обвини Таричеану дека дава изјави кои се штетни за националните интереси и романскиот кредибилитет во странство.
Тој рече дека Таричеану не се консултирал со никој од релевантните домашни власти ниту, пак, со странските партнери на Романија.
(Зиуа, Котидианул - 30/06/06;
AП, FT.com, Ромпрес, Ројтерс - 29/06/06)
