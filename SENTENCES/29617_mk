30/05/2011
AТИНА, Грција -- Околу 20.000 луѓе се собраа во центарот на Атина во неделата (29-ти мај) на уште еден протест против мерките на штедење.
Ова беше петти ден на митинзи организирани преку Фејсбук, по сличните вакви демонстрации во Шпанија.
Според медиумите, протестите во неделата беа најголеми од митинзите што започнаа во средата.
Експертите на ЕУ и ММФ, кои се во Грција за да извршат проценка на напредокот на земјата и нејзината подобност за добивање уште една транша од нејзиниот заем за финансиска помош во висина од 110 милијарди евра, треба да ја објават својата одлука оваа недела.
Во неделата ММФ го демантираше извештајот од саботното издание на германскиот весник Дер Шпигел, во кој се вели дека тимот меѓународни експерти заклучил оти Атина не ги исполнила сите свои фискални мерки.
(AНА-МПА, СКАИ, ЕРТ - 29/05/11)
