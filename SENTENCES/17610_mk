29/03/2007
TИРАНА, Албанијa -- За време на седницата на владата во средата (28-ми март) премиерот Сали Бериша рече дека борбата против сивата економија е главен приоритет на владата. 
Тој рече дека властите ќе водат политика на нула толеранција за економскиот криминал. 
Борбата против истиот е основен предуслов за развивање на слободен пазар и привлекување на повеќе странски инвестиции, рече Бериша. 
Исто така во средата, Институтот за истражување и алтернативен развој ги објави резултатите од истражувањето за корупцијата. 
Во него се заклучува дека нивоата на корупција останале високи минатата година. 
Јавноста ги смета државните институции, лекарите, цариниците и судиите за најкорумпирани, додека претседателот и верските водачи ги смета за најмалку корумпирани.
Во другите вести, албанскиот невладин форум Слободно мислење, излезе со предлог за спречување на крвната одмазда. 
Предлогот, кој беше подготвен со помош на врвни адвокати, повикува на формирање на специјална постојана владина комисија, како и организирање на кампања за информирање на јавноста. 
(Коха Јоне, Албански вести - 29/03/07; Топ-ченал, Вижн плус, 24-ore - 28/03/07)
