01/06/2008
БУКУРЕШТ, Романија -- Гласачите во неделата (1-ви јуни) излегоа на гласање, за да изберат 3.200 градоначалници на градови и села, 41 претседател на окружните совети и повеќе од 40.000 членови на совети. 
Во областите каде што ниту еден од кандидатите нема да освои 50 отсто, плус еден глас, на 15-ти јуни ќе се одржи втор круг гласање. 
Вкупно 19 кандидати се борат за функцијата градоначалник на Букурешт. 
За првпат во историјата на земјата, гласањето за претседатели на окружните совети ќе се одржи според мнозинскиот систем, наместо според партиските листи. 
Овој потег е дел од изборните рефрми што беа спроведени пред парламентарните избори оваа есен. 
Друга промена што ќе се примени на изборите во недела е тоа што претставниците на Романската православна црква се борат за места во окружните совети, по одобрението од Светиот Синод. 
Ромската заедница, исто така, номинираше свои кандидати во многу региони. 
(Ромпрес, ИТАР-ТАСС, Медифакс - 01/06/08)
