23/06/2010
ИСТАНБУЛ, Турција -- Говорејќи на маргините од дводневниот состанок на Процесот за соработка во Југоисточна Европа во Истанбул во вторникот (22-ри јуни), министерот за надворешни работи, Ахмет Давутоглу, ги повика сите држави што се борат против терористите да ги здружат силите и да дејствуваат солидарно.
Тој, исто така, истакна дека Анкара разговарала со властите во Ирак и регионалните официјални претставници во нејзиниот северен дел во врска со пограничната соработка.
„Ни треба тие да работат со нас за да ја отстраниме опасноста од тероризам“, рече Давутоглу по состанокот со босанскиот колега Свен Алкалај и српскиот колега Вук Јеремиќ.
Давутоглу ги повика ЕУ и НАТО да ги остават вратите отворени за сите балкански држави, опишувајќи ги двете организации како мотори на политичкиот и економскиот напредок во регионот.
Овие трилатерални состаноци меѓу Турција, Србија и Босна почнаа минатата година.
(Ксинхуа, Ројтерс, Хуријет - 22/06/10)
