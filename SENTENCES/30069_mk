21/01/2011
БРИСЕЛ, Белгија -- Шефот за надворешна политика на ЕУ, Кетрин Ештон, во четвртокот (20-ти јануари) изјави дека нема потреба од дополнителен обвинител за истражување на обвинувањата на известувачот на Советот на Европа, Дик Марти, бидејќи мисијата на ЕУЛЕКС веќе има независни обвинители кои работат во областа. 
Ештон одговараше на барањето на Хјуман рајтс вотч дека ЕУ треба да именува независен обвинител што ќе ги испита обвинувањата на Марти за трговија со човечки органи. 
Исто така, Ештон рече дека треба да постојат повеќе докази од Марти пред да биде започната каква било нова истрага, извести Радио Слободна Европа. 
Кој било обвинител, рече таа, мора да ги заснова истрагите врз докази што можат да се поднесат до судот. 
„Доколку навистина, Марти или кој било друг, пронашол значајни докази за криминални дејства, ние го охрабруваме да ги поднесе истите до соодветните власти, вклучително и ЕУЛЕКС“, изјави Ештон. 
(Зери, Коха Диторе - 21/01/11; ТВ 21, Кохавижн, Арта ТВ - 20/01/11)
