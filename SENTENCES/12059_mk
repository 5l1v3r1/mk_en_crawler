14/02/2005
БУКУРЕШТ, Романија -- Централната банка во неделата (13-ти февруари) објави дека ги намалува своите клучни каматни стапки за три четвртини процентен поен, на 15,75 отсто за депозитите на домашната валута, по падот на инфлацијата на најниско ниво во последниве 15 години. 
Банката објави дека вишокот пари на пазарот довело до континуирана апрецијација на леите и го намалила инфлацискиот притисок. 
Стапката на инфлација во Романија падна на 8,9 отсто во јануари, најниска регистрирана цифра од 1990 година.
Во меѓувреме, заживувањето на економското партнерство помеѓу Романија и Русија е во фокусот на дводневната посета на Москва на романскиот претседател Трајан Башеску. 
Башеску ќе се состане со владини официјални претставници и водечки припадници на бизнис заедницата.
Во другите вести, романската владејачка коалиција објави дека Адријан Видеану од Демократската партија ќе биде нејзин кандидат за градоначалник на Букурешт на локалните избори на 3-ти април. 
Тој е првиот кандидат познат досега. 
(Девет часот, РИА Новоски, Итар-Тасс - 14/02/05; Блумберг - 13/02/05; Девет часот - 11/02/05)
