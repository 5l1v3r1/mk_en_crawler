21/04/2006
СКОПЈЕ, Македонија -- Како што се очекуваше, претседателот на парламентот, Љупчо Јордановски, ги закажа парламентарните избори за 5-ти јули, според соопштението за печатот објавено во четвртокот (20-ти април). 
Претседателот Бранко Црвенковски в петок се состана со градоначалниците на општините во рамките на неговата иницијатива за заеднички напори „кон подигнување на јавната свест за неопходноста од одржување на фер и регуларни парламентарни избори“. 
Владата се наоѓа под зголемен притисок од меѓународната заедница да ги избегне нерегуларностите што се случија на изминатите избори.
Исто така во четвртокот, албанскиот премиер Сали Бериша се состана со Арбен Џафери, водачот на македонската опозициска Демократска партија на Албанците, во Тирана. 
Бериша за новинарите изјави дека „сите сили во Македонија, сите македонски граѓани и граѓани со албанско потекло во републиката треба да се ангажираат и посветат на спроведување на слободен и фер изборен процес“. 
(Maкфакс, АНА, Ројтерс - 21/04/06; AНA - 20/04/06)
