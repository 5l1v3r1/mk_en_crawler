21/09/2007
АНКАРА, Турција -- Премиерот Реџеп Тајип Ердоган ја потврди политиката на Турција за јакнење на економската соработка со Иран, на прес-конференцијата во четвртокот (20-ти септември), пред да одлета за Њујорк, на 62-рата седница на Генералното собрание на ОН. 
„Иран и Русија се најважните ресурси во поглед на потребата на Турција за природен гас“, рече Ердоган. 
Со оглед на зголемената потреба на земјата за природен гас, не доаѓа предвид целосно прекинување на односите со Иран во овој сектор, додаде тој. 
Пред прес-конференцијата американскиот државен потсекретар за политички прашања, Николас Барнс, ја повика Турција и другите земји да ги прекинат своите бизнис врски со оваа исламска република, за да помогнат во спречувањето на снабдувањето на Иран со нуклеарно оружје. 
Минатиот месец, Турција потпиша договор за зајакнување на енергетската соработка со Иран и инвестирање 3,5 милијарди американски долари во неговото гасно поле Јужен Парс. 
(Турски дневни вести, Заман, Џрнал оф тркиш викли - 21/09/07; AП - 20/09/07)
