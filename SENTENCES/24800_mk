04/01/2009
ПРАГА, Чешка/БЕЛГРАД, Србија -- Чешкиот министер за надворешни работи, Карел Шварценберг, рече дека понатамошните добри односите на Србија со ЕУ не треба да зависат од апсењето на бегалецот обвинет за воени злосторства Ратко Младиќ, објавија медиумите во саботата (3-ти јануари). 
„Само помислете колку убијци во мојата земја поминаа неказнето по Втората светска војна. 
Затоа, не можеме да кажеме дека Србија не смее да се интегрира поради еден убиец“, изјави Шварценберг за германскиот политички месечник Цицеро.
Во меѓувреме, српскиот обвинител за воени злосторства Владимир Вукчевиќ во саботата рече дека очекува апсењето на Младиќ да се случи оваа година, што ќе й овозможи на Србија да ја комплетира својата соработка со Хашкиот трибунал за воени злосторства. 
„Сметам дека никој не смее да се сомнева во политичката волја, и сметам дека апсењата на [обвинетите за воени злосторства Радован] Караџиќ и [Стојан] Жупљанин јасно го покажаа ова. 
(Глас Србија, Чешке новини, Б92 - 03/01/09)
