17/07/2007
ЊУЈОРК, Соединети Држави -- По преговорите во понеделникот (16-ти јули) помеѓу членките на Советот за безбедност, Русија го отфрли последниот предлог на резолуцијата на Запад за Косово.
Рускиот амбасадор во ОН Виталиј Чуркин посочи дека и покрај повикот за преговори помеѓу Србите и косовските Албанци, предлог-резолуцијата сé уште индиректно посочува на независност на Косово.
Тој заклучи дека шансите за усвојување на ваква резолуција се скоро еднакви на нула.
Францускиот амбасадор во ОН, Жан-Марк де Ла Саблиер, рече дека ова, најверојатно, ќе биде последен обид за компромис во Советот за безбедност.
Во меѓувреме, во Лисабон, српскиот премиер Воислав Коштуница му рече на својот португалскиот колега Хозе Сократес дека Србија нема никогаш да го трампа косовското прашање за членството во ЕУ.
Коштуница, исто така, потврди дека Србија никогаш нема да ја прифати независноста на покраината.
Португалија неодамна го презеде ротирачкото претседателство на ЕУ.
Исто така во понеделникот, косовскиот премиер Агим Чеку ја потврди подготвеноста на покраината да прогласи независност од Србија.
Европската комисија и шефовите на ОН предупредија за евентуалните унилатерални потези.
(Блиц, Политика, Њујорк тајмс - 17/07/07;
Бета, РТС, Б92, АФП, ДВ, ДПА, АП, Ројтерс, Телеграфи, РТК, РФЕ, Косова лајв, КИК, Танјуг, Макфакс, Блумберг - 16/07/07)
