16/01/2009
Тековниот спор околу гасот помеѓу Украина и Русија предизвика загуби во бизнис секторот низ целиот регион. 
<b>Бугарија</b> претрпе најголем удар, при што околу 370 претпријатија досега изгубија вкупно 50 милиони евра. 
Во Хрватскa, многу претпријатија го ограничија или прекинаа производството, претрпувајќи значителни загуби, откако владата воведе вонредна состојба. 
Главниот македонски производител на челик Макстил го прекина производството. 
Србијa успеа да добие одредени количини гас од Унгарија и Германија, но неколку од нејзините најголеми претпријатија мораа да прекинат со работа. 
Организацијата на работодавачи УПС во понеделникот (12-ти јануари) објави дека индустриските загуби достигнале 24 милиони евра. 
Најголемата челичарница во Босна и Херцеговина АрчелорМитал Зеница минатата недела го прекина производството, при што властите предупредија дека е можно да уследат нови прекини, ако кризата не прекине наскоро.
***
Стопанските комори на Косовo, Aлбанијa и севернозападна Maкедонијa потпишаа договор во Приштина на 9-ти јануари, за олеснување на економската соработка. 
Истиот го отвора патот за реален економски развој, рече косовскиот претседател Фатмир Сејдиу.
***
Производстовот на „фиат пунто“ во фабриката Застава во Крагуевац, Србијa, ќе започне во март, соопшти во средата (14-ти јануари) генералниот директор на Застава, Зоран Радојевиќ. 
Тој додаде дека договорот со „Фиат“ треба да се потпише за една недела. 
Договорот нема да ги содржи количините на производство, додаде Радојевиќ, но сегашниот капацитет на фабриката дозволува составување на 20.000 „пунта“ годишно.
***
„Шкода“, сопственост на германски „Фолсваген“, одлучи да ги затвори линиите на составување во сараевската фабрика на „Фолсваген“, објави во вторникот (13-ти јануари) pincom.biz. 
Потегот уследи откако БиХ ги укина своите тарифи за возилата произведени во членките на ЕУ како дел од спроведувањето на Договорот за стабилизација и асоцијација со ЕУ.
***
Tурција и Косовo формираа заеднички Бриселски совет во вторникот (13-ти јануари), објави новинската агенција Анадолу. 
Бизнис водачите потпишаа договор за ова во Приштина, во присуство на косовскиот премиер Хашим Тачи и турскиот министер за надворешни работи, Али Бабаџан.
(Разни извори – 09/01/09-16/01/09)
