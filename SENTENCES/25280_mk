28/09/2009
СКОПЈЕ, Македонија -- Премиерот Никола Груевски во неделата (27-ми септември) повика на дијалог со цел решавање на проблемите кои настанаа во врска со новообјавената македонска енциклопедија.
Тој рече дека со оглед на тоа што публикацијата очигледно ги навреди Албанците во Македонија, потребен е дијалог за надминување на ситуацијата.
Али Ахмети, водач на Демократската унија за интеграција -- коалициски партнер на владејачката ВМРО-ДПМНЕ -- ги повика Груевски и претседателот Ѓорге Иванов да се дистанцираат себеси од енциклопедијата.
Новообјавената книга на Македонската академија на науките и уметностите (МАНУ) предизвика лути реакции меѓу албанските интелектуалци и политичари во Македонија, како и во Албанија и Косово, поради начинот на кој е претставена албанската заедница.
По бранот критики МАНУ одлучи да ги измени контроверзните текстови.
(Maкфакс, МИА, Сител, A1 - 27/09/09)
