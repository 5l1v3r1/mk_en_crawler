25/06/2009
ПРИШТИНА, Косовo -- Младата држава постигна напредок во поглед на почитувањето на малцинските права, според организацијата со седиште во САД Проект за етнички односи (ПЕР). 
На дискусијата „Интеграција на малцинските заедници“ во Приштина во средата (24-ти јуни), претседателката на ПЕР Ливија Плакс рече дека откако беше спроведен новиот устав и беа усвоени новите закони, таа забележала значителен напредок во поглед на малцинските права. 
Плакс, исто така, го пофали процесот на децентрализација и пренесувањето на надлежностите од централно на локално ниво.
Меѓународниот цивилен претставник Питер Фејт им рече на учесниците во дискусијата дека главен предизвик за Косово во поглед на малцинствата останува интеграцијата на српското малцинство. 
Фејт додаде дека создавањето нови општини со српско малцинство и локалните избори на 15-ти септември претставуваат добра можност Србите да ја преземат одговорноста за заштита на правата на заедницата. 
(Коха Диторе, Косова Сот, Лајм, Епока е ре - 25/06/09)
