31/07/2008
БУКУРЕШТ, Романија -- Домот на пратениците планира вонредна седница на 13-ти август, на која ќе се расправа за барањето на претседателот Трајан Башеску за истраги за корупцијата на високо ниво против поранешни министри, објавија пратениците во средата.
Според законот, Антикорупциската канцеларија на обвинителството може да започне истрага само со одобрение од парламентот.
Под истрага се:
поранешниот премиер Адријан Настасе, поранешниот министер за транспорт Мирон Митреа, поранешниот министер за правда Тудор Чуариу, поранешниот министер за комуникации Жолт Наѓи, поранешниот министер за одбрана Виктор Бабиуц, поранешниот министер за економија Кодрут Серес, поранешниот министер за земјоделство Децебал Трајан Ремес и актуелниот министер за труд Паул Пачурару.
Тие се осомничени за најразлични прекршоци, како што се:
примање мито, користење на своето влијание за корист на роднини и вмешаност во договори со кои им е наштетено на интересите на државата.
Барањето на претседателот уследи по извештајот објавен минатата недела од страна на Европската комисија, во кој се критикуваат слабите резултати во борбата против корупцијата, особено на високо ниво.
(Nine o'clock - 31/07/08;
Медиафакс, Агерпрес, Хотњус, Реалитатеа ТВ - 30/07/08)
