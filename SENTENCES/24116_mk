15/05/2009
БУКУРЕШТ, Романија -- Илјадници државни службеници и други работници, демонстрираа во Букурешт во четвртокот (14-ти мај), барајќи повисоки плати и сигурна работа.
Левичарско-центристичката влада ги замрзна платите во јавниот сектор и се очекува да ги намали платните списоци во огромната јавна администрација и државните претпријатија.
Демонстрантите извикуваа слогани пред парламентот и Министерството за економија во главниот град.
Романија е жестоко погодена од светската финансиска криза, која ја претвори од атрактивна инвестициска можност во земја со растечки надворешен долг и намалена пазарна доверба.
Индустрискиот сектор затвора илјадници работни места, и владата мораше да побара помош од ММФ.
(AФП, Ројтерс, Медиафакс - 14/05/09)
