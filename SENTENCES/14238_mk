13/01/2006
ХАГ, Холандија -- Портпаролот на обвинителите на Трибуналот на ОН во четвртокот (12-ти јануари) за новинарите изјави дека Србија може да го уапси Ратко Младиќ во рок од 38 часа ако нејзината влада има политичка волја да го стори тоа. 
Српските власти, додаде таа, не прават ништо за да ги изведат пред лицето на правдата петте бегалци, меѓу кои и поранешниот политички водач на босанските Срби, Радован Караџиќ. 
Српските официјални претставници велат дека последниот краен рок за апсењето на Младиќ е 31-ви март, кога американскиот Стејт департмент мора да му потврди на Конгресот дека Србија соработува со ОН и заслужува помош.
Во петокот во белградскиот весник „Блиц“ српскиот заменик-премиер Мирољуб Лабус, рече дека преговорите за Спогодбата за стабилизација и асоцијација мора да бидат суспендирани како резултат на несоработката со Трибуналот на ОН. 
Владата одлучи да формира национален совет за безбедност кој подобро би ја координирал соработката во врска со воените злосторства. 
(Блиц, Данас, Глас јавности - 13/01/06; Ројтерс, Б92, Танјуг, Бета - 12/01/06)
