06/08/2008
БУКУРЕШТ, Романија -- ЕУ ќе испрати тимови експерти да им помогнат на жителите на северна Романија во поправките по опустошувачките поплави, рече портпаролот на Европската комисија за животна средина, Барбара Хелферих, во вторникот (5-ти август).
Унијата, исто така, ќе испрати специјална опрема што ја побараа романските власти.
Неколку членки на ЕУ, меѓу кои и Данска, Чешка, Словачка, Австрија и Полска веќе испратија дел од опремата.
Американската влада й додели на Романија итна помош од 50.000 американски долари за купување и дистрибуција на најитно потребните работи, како што се ќебиња, вода, храна, привремени сместувања и предмети за лична хигиена.
Во другите вести, температури од околу 38 целзиусови степени преовладуваа во Романија во вторникот.
Во Букурешт неколку стотици луѓе се онесвестија на улица или отидоа во болница поради проблеми со срцето или дишењето.
Метеоролозите очекуваат екстремни жештини до септември.
(Nine O'clock - 06/08/08, Meдиафакс, Агерпрес, Хотњус, Реалитатеа ТВ - 05/08/08)
