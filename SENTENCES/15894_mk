22/05/2006
САРАЕВО, Босна и Херцеговина (БиХ) -- Четирите членови од Република Српска (РС) во владата на БиХ во неделата (21-ви мај) инсистираа на формирање на комисија која ќе работи на откривање на вистината за сараевските Срби исчезнати во војната. 
Во заедничката изјава на министерот за надворешни работи на БиХ, Младен Иваниќ, министерот за правда, Слободан Ковач, министерот за одбрана, Никола Радовановиќ, и министерот за транспорт, Бранко Докиќ, се критикува премиерот на БиХ, Аднан Терзиќ, кој на крајот на минатата недела посочи дека нема да преземе никаква иницијатива за формирање на таква комисија. 
Тие, исто така, укажаа дека ова прашање е можно да влијае на функционирањето на владата. 
(Независне новине - 22/05/06; ПБС БиХ - 21/05/06; РТРС - 20/05/06)
