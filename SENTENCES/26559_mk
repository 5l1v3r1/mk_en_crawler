11/11/2009
БРИСЕЛ, Белгија -- Српскиот министер за надворешни работи, Вук Јеремиќ, вели дека според него членството во ЕУ на неговата земја ќе се случи во текот на следните пет до седум години.
Во интервју објавено во вторникот (10-ти ноември), на веб-страницата на Европскиот парламент (ЕП), Јеремиќ ја потврди намерата на Белград да аплицира за членство во ЕУ до крајот на оваа година.
„Многу е тешко да се замисли стабилен, мирен и просперитетен дел од Европа, со голема црна дупка во него“, рече Јеремиќ, додавајќи дека е оптимист оти целиот Западен Балкен ќе пристапи во блокот.
Во другите вести од вторникот, македонскиот министер за надворешни работи, Антонио Милошоски, им рече на членовите на Комитетот за надворешни работи на ЕП, дека Скопје е подготвено да го интензивира својот дијалог со Грција за сите преостанати прашања.
Што се однесува до претстојното укинување на визниот режим за Македонија, Милошоски рече дека Скопје е подготвено да го сподели своето искуство во процесот на визната либерализација со Албанија и Косово.
Тој додаде дека Скопје очекува поддршка од ЕУ во добивањето конкретен датум за почеток на разговорите за пристапување.
(Taнјуг, Б92, Блиц, МИА, Алсат - 10/11/09)
