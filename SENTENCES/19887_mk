20/08/2007
AНКАРА, Турција -- Еден од двајцата осомничени кои се обидоа да го киднапираат турскиот авион имал врски со Ал каеда, објавија во неделата (19-ти август) турските безбедносни власти. 
Момен Абдул Азиз Талик, 33-годишен Палестинец со египетски пасош, служел затворска казна во Саудиска Арабија заедно со висок оперативец на терористичката мрежа и, исто така, поминал обука во камп на Ал каеда, велат тие.
Според полицијата, Талик и неговиот соучесник, турскиот државјанин Мехмет Решат Озлу, се обиделе да го киднапираат авионот за да отпатуваат за Иран, а потоа да им се придружат на Талибанците во Авганистан. 
Двајцата се сретнале во Турската Република Северен Кипар пред една година. 
Што се однесува на тврдењата на киднаперите за експлозиви во авионот, полицијата вели дека наводната бомба се состоела од обликувана глина со прикачени жици. 
(НТВ, РБК, новинска агенција Анадолу, АП - 20/08/07; AП, АФП - 19/08/07)
