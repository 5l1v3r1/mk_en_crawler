18/08/2006
БУКУРЕШТ, Романија -- Владата во четвртокот (17-ти август) одобри акционен план за зајакнување на нејзиниот капацитет за апсорпција на европските структурни и кохезиони фондови, до кои Романија ќе има пристап откако ќе стане членка на Унијата.
Кристијан Давид, министерски делегат за контрола на меѓународно финансираните програми и спроведување на аквисот на ЕУ, објасни дека користењето на средствата на ЕУ претставува приоритет.
Тој додаде дека Романија ќе добие околу 18 милијарди евра во периодот 2007-2013 година, додека нејзиниот придонес во буџетот на ЕУ ќе биде 7,5 милијарди евра.
(Ромпрес - 17/08/06)
