26/04/2007
ПОДГОРИЦА, Црна Гора -- Министерот за одбрана Боро Вучиниќ потпиша договор со заменик генералниот секретар на НАТО, Алесандро Минуто Ризо, за размена на безбедносни и доверливи информации, за време на посетата во седиштето на Пактот во Брисел во средата (25-ти април).
Црногорската делегација, исто така, го претстави акциониот план на Подгорица за понатамошно спроведување на критериумите, по влезот на земјата во програмата Партнерство за мир.
Вучиниќ вели дека документот се состои од пет дела.
Во меѓувреме, делегација на Парламентарното собрание на НАТО ја посети Подгорица во средата, на разговори со владини и армиски водачи.
Претставниците на пактот велат дека Црна Гора постигнала голем напредок од прогласувањето на независноста минатото лето.
(Вијести - 26/04/07;
РТЦГ, Минa - 25/04/07)
