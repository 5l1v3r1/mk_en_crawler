29/08/2007
БРИСЕЛ, Белгија -- Европската комисија (ЕК) го поздрави договорот постигнат помеѓу премиерите на Хрватска и Словенија -- Иво Санадер и Јанез Јанша -- да го изнесат тековниот билатерален спор пред Меѓународниот суд на правдата во Хаг. 
Во изјавата од вторникот (28-ми август) за „Јутарњи лист“, портпаролот на ЕК, Мајкл Мен, рече дека фактот што двете земји успеаја да се согласат за арбитер е многу важен чекор напред. 
Тој додаде дека ЕК се надева дека двете влади сега ќе ги интензивираат преговорите со цел решавање на сите други отворени прашања. 
Мен, исто така, ја повика Хрватска да не прогласува унилатерално специјална еколошка и рибарска зона во Јадранското Море. 
(ХРT, ХИНA - 28/08/07)
