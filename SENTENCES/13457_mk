25/10/2005
ВАШИНГТОН, САД -- Македонскиот премиер Владо Бучковски во понеделникот (24-ти октомври) ги повика САД да продолжат со активната поддршка на неговата земја и нејзините аспирации за членство во НАТО и во ЕУ. 
Бучковски се состана со државниот секретар Кондолиза Рајс, а подоцна и со претседателот на Светска банка, Пол Волфовиц.
Во другите вести, медиумите во Скопје објавија дека судскиот процес против поранешниот министер за внатрешни работи Љубе Бошковски и поранешниот припадник на безбедносните сили Јохан Тарчуловски ќе започне на 18-ти декември во Трибуналот на ОН за воени злосторства во Хаг. 
Тие се обвинети за воени злосторства извршени за време на полициската рација во селото Љуботен во август 2001 година. 
(веб-страница на македонската влада, Макфакс - 25/10/05; A1 TВ - 24/10/05)
