19/12/2007
АНКАРА, Турција -- Армијата во вторникот (18-ти декември) потврди дека спровела упад од мал обем во северен Ирак за да ги спречи курдските милитантни да влезат во Турција. 
Генералштабот во соопштението објави дека милитантите претрпеле сериозни загуби откако силите поминале „неколку километри“ на ирачка територија. 
Владата на ирачките Курди вели дека учествувале 500 турски војници. 
Про-курдистанската новинска агенција „Фират“ објави дека седум лица загинале во операцијата, вклучително и двајца цивили. 
Во своето соопштение од вторникот, турската армија ја потврди својата решеност да „за задржување на одговорноста“ и продолжување на ваквите активности против членовите на терористичката Курдистанска работничка партија (ПКК).
Во меѓувреме, за време на посетата на Багдад во вторникот, американскиот државен секретар Кондолиза Рајс ја повика Турција да „заземе сеопфатен пристап“ кон нападите на ПКК и да избегне „сé што би можело да доведе до невини цивилни жртви или дестабилизација на север“. 
(AФП, Фират, Лос Анџелес тајмс - 19/12/07; ИТАР-ТАСС, АП, Ројтерс, новинска агенција Анадолу, Блумберг - 18/12/07)
