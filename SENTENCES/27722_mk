27/04/2010
СКОПЈЕ, Македонија -- Премиерот Никола Груевски и неговиот грчки колега, Јоргос Папандреу, разговараа по телефон во понеделникот (26-ти април), при што двајцата рекоа дека се подготвени да го решат долготрајниот спор околу името што е можно побргу.
Според соопштението за медиумите од македонската влада, двајцата изразиле подготвеност да одржат директни состаноци во блиска иднина.
Но, Груевски му рекол на Папандреу дека нема да учествува на конференцијата организирана од „Економист“ за еден месец во Атина.
Во меѓувреме, претставникот на ЕУ во Македонија, Ерван Фуере, во понеделникот ги повика Скопје и Атина да го искористат времето до следниот Европски совет во јуни за изнаоѓање решение во спорот за името.
Претставниците на владејачката партија во Македонија, ВМРО-ДПМНЕ, во понеделникот рекоа дека посредникот на ОН, Метју Нимиц, се очекува да излезе со нов пакет идеи за решавање на проблемот.
Тие додадоа дека ако предлогот биде прифатлив, истиот ќе биде ставен на јавен референдум.
Груевски рече изминатиот викенд дека ако „Република Северна Македонија“ биде официјално предложено како име кое би се користело на меѓународен план, тој би гласал против на референдум.
(A1, Maкфакс, МИА, Сител, Алсат - 26/04/10)
