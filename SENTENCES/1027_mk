19/12/2007
Американскиот рапер 50 Сент настапи пред публика од 25.000 луѓе во Приштинa во понеделникот (17-ти декември).
И додека ѕвездите како Никол Кидман и Анџелина Џоли досега го посетија Косово на хуманитарна база, 50 Сент е првиот голем уметник кој имаше настап во покраината.
Српскиот пливач Милорад Чавиќ освои две златни медали на четиридневниот Европски шампионат во кратки патеки во Дебречен, Унгарија, кој започна во четвртокот (13-ти декември).
Чавиќ, кој го држи европскиот рекорд на 100 метри, постигна време од 50,53 секунди на натпреварот во 100 метри пеперутка, победувајќи го рускиот пливач Јевгени Коротишкин за шест стотинки од секунда.
Подоцна тој го повтори својот успех на натпреварот во 50 метри пеперутка со време од 22,82 секунди.
Изложбата насловена како „Современа хрватска архитектура“ беше отворена во понеделникот (17-ти декември) во Босна и Херцеговинa во Здружението на сараевските архитекти.
Беа изложени делата на 20 хрватски архитекти кои победиле или учествувале на меѓународните натпревари за архитектура во 2006 година.
Изложбата „Македонските христијански корени“ во Музејот на Maкедонијa беше отворена во четвртокот (13-ти декември), за време на фестивалот Денови на македонската култура во Загреб.
На изложбата беа прикажани копии од теракотните икони од Виница.
Скијачите Јаница Костелиќ, Ќетил Андре Амод и Марк Жирардели, официјално ја отворија скијачката сезона на Банско во Бугаријa во саботата (15-ти декември).
Тројцата славни скијачи учествуваа на трката во спуст на патеката Томба, која го носи името на италијанската скијачка легенда Алберто Томба.
Во понеделникот (17-ти декември) започна натпреварот на романската фолклорна музика „Добар човек“ во театарот Јон Креанга во Букурешт.
Седумнаесеттиот по ред натпревар ќе трае три дена и на него ќе учествуваат романски фолклорни уметници.
Олта Бока (16) го освои првото место на 46-тиот Фестивал на песни во Aлбанијa, кој се одржа во Тирана и траеше три дена, почнувајќи од петокот (14-ти декември).
Бока сега ќе ја претставува Албанија на Евровизија 2008.
(Разни извори – 12/12/07-19/12/07)
