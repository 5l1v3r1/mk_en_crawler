06/05/2007
БУКУРЕШТ, Романија -- Главниот обвинител Лаура Кодрута Ковеши во петокот (4-ти мај) објави дека Директоратот за организиран криминал и терористичка истрага отвори истрага против министерот за комуникации, Жолт Наѓи. 
Тој е осомничен за поддршка на транснационален синџир вмешан во организиран криминал и економска шпионажа. 
Според Ковеши, Наѓи се очекува да биде сослушан од страна на обвинителството в понеделник. 
Доцна во петокот Наѓи ги отфрли обвинувањата и рече дека нема намера да поднесе оставка од функцијата. 
Портпаролот на владата, Камелиа Спатару, веднаш информираше дека министерот нема да биде отпуштен, освен ако не се појават сериозни докази против него. 
(Реалитатеа ТВ, Медиафакс - 05/05/07; Ромпрес - 04/05/07)
