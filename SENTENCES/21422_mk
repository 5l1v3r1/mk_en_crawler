30/10/2008
БЕЛГРАД, Србија -- Обвинителот за воени злосторства, Владимир Вукчевиќ, во средата (29-ти октомври) рече дека Србија ќе побара од Советот на Европа да ја убеди Албанија да се согласи да се спроведе истрага за наводните случаи на трговија со органи за време на косовскиот конфликт.
Вукчевиќ рече дека со оглед на тоа што албанскиот главен обвинител Ина Рама го отфрли барањето за истрага околу овие наводи, Советот на Европа е следен на потег.
Вукчевиќ, исто така, го обвини албанскиот премиер Сали Бериша дека „им наредил на тајните служби да ги уништат документите и доказите за исчезнатите Срби и трговијата со нивните органи“.
Тирана тврди дека локалните власти ги испитале наводите, како и истражител од Хашкиот трибунал за воени злосторства.
Сето ова беше поттикнато од наводите што поранешната главна обвинителка за воени злосторства на ОН, Карла дел Понте, ги дава во својата книга „Лов“.
Таа тврди дека стотици Срби и Роми биле убиени во Гур, Албанија, заради нивните органи.
(Бета, Б92, Ројтерс, АП, Топ ченал, Балканвеб, Алсат, Телеграфи - 29/10/08)
