02/09/2009
AНКАРА, Турција -- Десетици илјадници Курди се собраа во Дијарбакир во вторникот (1-ви септември) за да побараат поголеми права и мировен договор помеѓу владата и курдските бунтовници.
Митингот беше организиран од главната прокурдска партија во Турција, Партијата за демократско општество (ДТП).
Демонстрантите побараа од владата и членовите на Курдистанската работничка партија (ПКК) да седнат на преговарачка маса и да постигнат мирно решение за долготрајните немири.
Сепак, владата одбива да контактира со ПКК, која се смета за терористичка организација.
Во меѓувреме, ПКК во вторникот објави дека ќе го продолжи својот унилатерален прекин на огнот до 22-ри септември, кога завршува светиот муслимански месец Рамадан.
Во соопштението, организацијата ја обвинува турската влада за непреземање „никакви конкретни и задоволителни“ чекори во обид за решавање на курдското прашање.
(Фират, АФП, Прес ТВ, АП - 01/09/09)
