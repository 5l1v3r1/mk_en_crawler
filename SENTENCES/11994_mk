17/12/2004
ПРИШТИНА, Косово, Србија и Црна Гора -- Србија во четвртокот (16-ти декември) ги врати во Косово остатоците од 44 етнички Албанци, кои беа убиени за време на конфликтот во 1999 година и потоа беа повторно закопани во Батајница, во близина на Белград.
На предавањето на граничниот премин на ОН присуствуваа роднините на жртвите и премиерот Рамуш Харадинај.
Премиерот вети дека неговата Влада ќе работи активно на утврдувањето на судбината на повеќе од 3.000 лица, кои сé уште се наоѓаат на листата на исчезнати од конфликтот.
Остатоците од скоро 900 етнички Албанци се откриени во неколку масовни гробници во Србија, но само 350 се идентификувани и вратени на нивните семејства.
Помеѓу исчезнатите се наоѓаат вкупно 529 Срби и 203 лица од друга националност.
(ББС, АФП - 16/12/04)
