26/10/2007
БЕЛГРАД, Србија -- Истакнувајќи го генералното подобрување на нивото на соработка на Србија со Трибуналот на ОН за воени злосторства, главната обвинителка за воени злосторства, Карла дел Понте, и понатаму инсистира на тоа дека целосната соработка бара апсење на четворицата преостанати бегалци од висок профил.
Таа се состана со шефот на националниот совет за соработка во врска со воените злосторства, Расим Љајиќ, во четвртокот (25-ти октомври) во Белград и ги пофали другите аспекти од процесот, како што е пристапот до воените архиви на Србија. 
Таа се состана со претседателот Борис Тадиќ и со премиерот Воислав Коштуница во петокот, пред да ја заврши својата дводневна посета. 
Оценката што ја даде ќе биде искористена од страна на ЕУ за да одлучи дали ќе го потпише Договорот за стабилизација и асоцијација со Србија. 
(Блиц - 26/10/07; Б92, Бета, Танјуг, РТС, Фена - 25/10/07)
