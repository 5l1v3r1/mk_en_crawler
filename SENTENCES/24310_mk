12/05/2009
ЗАГРЕБ, Хрватска -- Парламентарната комисија во понеделникот (11-ти мај) му го одзеде имунитетот на членот Бранимир Главаш, отворајќи го патот за негово апсење.
Веднаш по одлуката, судијата кој минатата недела го осуди Главаш на десет години затвор за воени злосторства извршени врз српските цивили за време на војната за независност на Хрватска, на почетокот од 1990-тите, издаде потерница.
Сега засега налогот за апсење важи само на територијата на Хрватска, но локалните власти работат на добивање меѓународна потерница.
Главаш побегна во Босна и Херцеговина и аплицираше за босанска лична карта.
Во другите вести, владата во понеделникот вложи напори во последен момент за избегнување на потенцијалниот парализирачки генерален штрајк на јавниот сектор, закажан за в среда.
Штрајкот го организираат вработените во образованието, протестирајќи поради фискално затегнатата владина унилатерална одлука за укинување на покачувањето на платите од 6 отсто за вработените во јавниот сектор.
Во понеделникот владата предложи да се вклучат посредници за решавање на прашањето.
(ХИНА, ХРТ, БХРТ, СРНА, РТРС, Танјуг, БТА - 11/05/09)
