30/11/2005
ЗАГРЕБ, Хрватска -- Премиерот Иво Санадер во вторникот (29-ти ноември) се состана со својот ирски колега во посета на земјата, Берти Ахерн, при што й се заблагодари на Ирска за нејзината поддршка за отворањето на разговорите за пристап со ЕУ.
Ахерн, од своја страна, рече дека неговата земја е подготвена да й помогне на Хрватска во подобрувањето на нејзината бизнис клима, за привлекување на нови странски инвестиции.
Исто така во вторникот, Санадер ги негираше извештаите во медиумите дека помеѓу него и претседателот Стипе Месиќ дошло до сериозна расправија.
Се работи за нацрт-договорот со Австрија за враќањето на имотот што им припаѓал на претставниците на германската етничка заедница, протерани од Хрватска по втората светска војна.
Месиќ се спротивстави на истиот и рече дека владата не се консултирала со него за ова прашање.
(Вјесник, Вечерњи лист - 30/11/05;
ХИНA - 29/11/05)
