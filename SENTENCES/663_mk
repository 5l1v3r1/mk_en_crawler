22/07/2005
(Разни извори - 15/07/05 – 22/07/05)
Ен-Маргарет Вестин го наследи Јан Питер Олтерс како домашен претставник на ММФ во Aлбанијa, објави во средата (20-ти јули) меѓународната финансиска институција.
Пред да замине Олтерс повторно ја повика владата да ги забрза структурните реформи, особено во царинскиот и даночниот систем.
Мобилком, филијалата на Телеком Аустрија, го потврди својот интерес за приватизациј на фиксниот оператор на Република Српска, Телеком Српска.
Тендерот за 80 отсто од акциите во претпријатието се очекува оваа есен.
Мобилком, исто така, изрази интерес за телеком пазарот на Србија, особено за мобилниот оператор Мобтел.
Вториот тендер за продажба на банкротираната македонска фабрика за чевли Газела на 20-ти јули не успеа поради незадоволителните понуди, објави стечајниот одобор.
Цената на Газела се проценува на 20 милиони евра, но двата заинтересирани купувачи понудија помалку од 1 милион евра, рече одборот.
Европската инвестициона банка (ЕИБ) на Хрватскa й додели заем во висина од 60 милиони евра за изградба на 36-километарска урбана заобиколница во близина на Сплит, според договорот за кредит потпишан на 20-ти јули.
Проектот има за цел намалување на сообраќајниот метеж околу Сплит и блиската крајбрежна област, како и обезбедување на подобар пристап до главниот аеродром.
Романската влада ги одобри договорите за приватизација за регионалните претпријатија за електродистибуција, Електрика Молдавија и Електрика Олденија.
Според договорите, државата продава 24,62 отсто од секое претпријатие на стратешките инвеститори Е.ОН Енерџи од Германија и ЦЕЗ од Чешка.
Акциите се очекува да се зголемат на 51 отсто по зголемувањето на капиталот.
Меѓународната рејтинг агенција Standard & Poor's го објави зголемувањето на рејтингот на странската валута за хрватското претпријатие за електродистрибуција ХЕП за еден поен, на горната граница на земјата од БББ.
Агенцијата образложи дека ова се должи на фактот што ХЕП е целосно во државна сопственост и може да се потпре на добивање постојана помош.
