18/10/2004
БЕЛГРАД, Србија и Црна Гора -- Американскиот амбасадор во Белград, Мајкл Полт, во неделата (17-ти октомври) предупреди дека недоволната соработка со Трибуналот на ОН за воени злосторства ги одвлекува американските инвеститори од Србија и Црна Гора. 
Во интервјуто за новосадската телевизија Аполо, Полт истакна дека САД се наоѓаат на врвот на листата на странски инвеститори во земјата, но рече дека нивната стапка е помала од очекуваната. 
„Кога ќе се оствари соработката со Хашкиот трибунал, вратите ширум ќе се отворат“, рече тој.
Во другите вести, Саша Петровиќ, припадник на земунската криминална банда во петокот ја призна одговорноста за неколку убиства, претежно на спротивставени мафијашки „босови“ во 1990-тите и на почетокот од 2000 година. 
Локалните медиуми објавија дека признанието би можело да значи пресвртница во случајот на атентантот врз Зоран Ѓинѓиќ, со оглед на тоа што припадниците на земунскиот клан би можеле, исто така, да започнат да зборуваат, во обид за постигнување договор со обвинителите. 
(Б92, Tанјуг - 17/10/04; Бета, Б92, АП - 15/10/04)
