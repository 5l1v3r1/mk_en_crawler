24/09/2004
САРАЕВО, Босна и Херцеговина (БиХ) -- Редовниот состанок на политичките директори на Управниот одбор на Советот на спроведување на мирот (ПИК) беше отворен во четвртокот (23-ти септември) во Сараево.
Според портпаролката на Канцеларијата на високиот претставник, Лилјана Радетиќ, состанокот ќе се фокусира на напредокот во спроведувањето на реформите, кои имаат за цел да й овозможат на БиХ пристап во програмата на НАТО Партнерство за мир (ПфП), како и во 16-те чекори содржани во Физибилити студијата на Европската комисија.
ПИК, исто така, ќе даде свои предлози за тоа како да се завршат реформите до крајот на оваа година, што ќе й овозможи на земјата пристап во ПфП и започнување на разговорите за Договорот за стабилизација и асоцијација со ЕУ следната година.
(ФЕНА, Соопштение за медиумите на ОХР - 23/09/04)
