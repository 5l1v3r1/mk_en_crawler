12/12/2008
ПОДГОРИЦА, Црна Гора -- Владата во четвртокот (11-ти декември) потврди дека планира да аплицира за членство во ЕУ на крајот од годинава. 
„Со преземањето на овој чекор, Црна Гора се посветува на процесот на пристап и стратешката цел за изградба на обединета Европа“, се вели во официјалното соопштение.
Во другите вести, медиумите во четвртокот објавија дека мисијата на ММФ, која ја посети Црна Гора, предупреди оти земјата е можно да има проблеми во јавните финансии без некои поголеми странски директни инвестиции. 
Претставниците на ММФ, исто така, рекоа дека предлог-буџетот на земјата за 2009 година е „нереален“ и „поставува високи очекувања“. 
Тие рекоа дека очекуваат пад во јавните трошоци и зголемен јавен долг. 
(Ројтерс, РТЦГ, Бета, Б92 - 11/12/08)
