04/09/2006
БЕЛГРАД, Србија -- За време на неговата посета на САД неделаva, српскиот претседател Борис Тадиќ ќе потпише договор за утврдување на правниот статус на американските војници во Србија.
В четврток (7-ми септември) тој и американскиот државен секретар Кондолиза Рајс ќе потпишат документ со кој се заштитува американскиот воен персонал од апсење и судско гонење.
Американските војници добија овластување да поминуваат низ српска територија со Дејтонскиот договор од 1995 година, со кој беше ставен крај на конфликтот во Босна и Херцеговина.
Сите други земји во Југоисточна Европа веќе потпишаа договори со Вашингтон за правна заштита на американските војници.
Во другите вести, српскиот министер за финансии, Млаѓан Динкиќ, се наоѓа во Брисел, каде што во понеделник ќе одржи состаноци со високи официјални претставници на ЕУ.
Фокусот е ставен на спроведувањето на т.н. „Пакет плус“, мерки кои имаат за цел интензивирање на процесот на интеграција во ЕУ.
Белград минатиот месец го обелодени планот во обид да издејствува продолжување на преговорите за Договорот за стабилизација и асоцијација со Унијата.
(Фајненшал тајмс, РТС - 04/09/06;
Taнјуг - 03/09/06)
