23/02/2010
ТИРАНА, Албанија -- Делегација на Парламентарното собрание на Советот на Европа (ПАЦЕ), која е во Тирана за да помогне во решавањето на политичкиот ќор-сокак во земјата, се состана со премиерот Сали Бериша и водачот на опозициската Социјалистичка партија, Еди Рама, во кабинетот на претседателот Бамир Топи во понеделникот (22-ри февруари).
Топи посредува во разговорите меѓу владата и опозицијата, чии пратеници ветија дека ќе продолжат со бојкотот на парламентот додека не биде отворена истрага за општите избори во јуни 2009 година.
Во понеделникот делегацијата на ПАЦЕ се состана и со претседателката на парламентот Џозефина Топали.
Кабинетот на Топи соопшти дека разговорите ќе продолжат и во вторник, по што ќе следи прес-конфренција.
Бериша го пофали придонесот на ПАЦЕ и рече дека владата е подготвена да ги спроведе препораките на делегацијата, додавајќи дека е подготвен да формира комисија која ќе ја преиспита транспарентноста на јунските избори.
(Лајмфундит, Шекули, ББС, НОА - 23/02/10)
