06/08/2009
МОСКВА, Русија -- Претседателот Дмитри Медведев во октомври ќе го посети Белград, на покана од претседателот Борис Тадиќ, објави Кремлин во средата (5-ти август).
Медведев ќе учествува на руско-српскиот самит за „стратешко партнерство“.
Разговорите ќе ги опфатат билатералните односи, но уште поважно, заедничките енергетски проекти што Русија ги промовира.
Медведев, исто така, ќе присуствува на церемониите на одбележување на годишнината од ослободувањето на Белград во Втората светска војна.
Тој ќе биде првиот руски претседател во посета на земјата во изминативе години.
