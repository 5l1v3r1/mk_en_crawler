15/11/2010
СКОПЈЕ, Македонија -- Околу 2.000 етнички Албанци се собраа во неделата (14-ти ноември) во Скопје, на протести против пописот на населението закажан за април.
Демонстрациите беа организирани од опозициската партија Нова демократија, предводена од Имер Селмани.
Демонстрантите тврдат дека пописот треба да биде спроведен во јули за да се избегне, како што велат тие, „манипулирањето“ со бројот на Албанците во државата.
Летниот попис ќе им овозможи на оние што работат во странство да се вратат и да учествуваат во процесот.
Владата наместо тоа одлучи да го одржи меѓу 1-ви и 15-ти април.
Помалиот коалициски партнер од етничките Албанци, Демократската унија за интеграција, изрази загриженост во врска со протестите од неделата.
(Maкфакс, А1, Алсат М, Сител - 14/11/10)
