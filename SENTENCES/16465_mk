12/07/2006
ХАГ, Холандија -- Судењето на хрватскиот новинар Јосип Јовиќ започна во Трибуналот на ОН за воени злосторства во вторникот (11-ти јули). 
Уредникот на весникот „Слободна Далмација“ е обвинет за непочитување на судот поради наводното откривање дека претседателот Стипе Месиќ сведочел како сведок под заштита во судењето на генералот на босанските Хрвати, Тихомир Блашкиќ, од 1997 година. 
Јовиќ призна дека ја прекршил судската наредба, но тврди дека не знаел оти истата важи и за медиумите надвор од Холандија.
Исто така во вторникот, Месиќ во Загреб се состана со казахстанскиот претседател во посета на земјата, Нурсултан Назарбаев, при што беше потпишан договор за меѓународен транспорт. 
Месиќ рече дека Хрватска е особено заинтересирана за транспорт на сурова нафта и нафтени деривати од Казахстан. 
(Вјесник, Нови лист - 12/07/06; AП, АФП, ХИНА, ХРТ - 11/07/06)
