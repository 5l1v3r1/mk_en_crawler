27/08/2007
САРАЕВО, Босна и Херцеговина (БиХ) -- Во изјавата за локалните медиуми во неделата (26-ти август) премиерот на Република Српска (РС), Милорад Додик, рече дека не се плаши од неодамнешното предупредување на високиот претставник на меѓународната заедница Мирослав Лајчак во врска со евентуалните санкции. 
Минатата недела Лајчак го повика Додик да прекине со провокативните изјави во врска со иднината на БиХ. 
Во спротивно, рече претставникот, тој ќе биде принуден да го санкционира или разреши.
Додик, од своја страна, рече дека е време меѓународната заедница да почне да го почитува уставниот поредок од Дејтонскиот договор и да го почитува ентитетот на РС како интегрален дел на истиот. 
Ниту еден претходен кандидат на ЕУ не беше принуден да го промени уставниот поредок, рече Додик. 
(Независне новине, Дневни аваз - 27/08/07; РТРС - 26/08/07)
