24/01/2007
САРАЕВО, Босна и Херцеговина (БиХ) -- Претставникот на меѓународната заедница, Кристијан Шварц-Шилинг, во вторникот (23-ти јануари) рече дека ќе ја напушти позицијата на крајот од јуни, но планира да предложи продолжување на мандантот на Канцеларијата на високиот претставник (ОХР).
„Сé повеќе сум убеден дека ситуацијата во регионот и во БиХ значи оти Бонските овластувања [за наметнување или повлекување закони и донесување одлуки во врска со назначувањата и разрешувањата во администрацијата] и ОХР треба да продолжат во некоја форма“, изјави германскиот дипломат за новинарите во Сараево.
Советот за спроведување на мирот за БиХ ќе се состане на крајот од февруари за да одлучи за иднината на ОХР.
Претседателот на парламентот на Република Српска (РС), Игор Радојчиќ, не се согласува со какво било продолжување.
Тој во вторникот рече дека Бања Лука смета оти е крајно време босанските институции да ги преземат сите надлежности за водење на државата.
(Дневни аваз - 24/01/07;
извори на ОХР, ПБС БиХ, РТРС - 23/01/07)
