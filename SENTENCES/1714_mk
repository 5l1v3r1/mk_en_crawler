03/08/2011
Според постојаниот координатор на УНДП, Зинеб Туими Бенјелоун, странските директни инвестиции (СДИ) во Албанија ја надминаа границата од 1 милијарда во 2010 год.
Во минатата година, со сумата од 1,097 милијари во странски директни инвестиции Албанија стана вториот најголем примач на инвестиции во Југоисточна Европа по Србија, и единствена земја во регионот во која инвестициите се зголемуваат и покрај надолната линија по која се движи глобалната економија.
Грција и Романија, покрај другите земји-членки на ЕУ со проблеми (Португалија, Ирска, Унгарија и Латвија) можеби ќе добијат „итен пакет“ во износ од 2,8 милијарди евра.
Комисарот на ЕУ за регионална политика, Јоханес Хан, во понеделникот (1.
август) рече дека пакетот ќе ги поткрепи земјоделските и сточарските, како и регионалните и инфраструктурните проекти од 85 до 95 отсто.
Целта на поддршката е да им се помогне на овие земји да ги започнат програмите што беа претходно блокирани поради нивните финансиски проблеми.
Во Бугарија во минатата недела се појави загриженост во врска со можниот недостиг од гориво откако царината го затвори поради даночни проблеми „Лукоил нефтохим“, еден од најголемите снабдувачи на гориво во земјата, а поради тоа што не инсталирало правилен систем за мерење на производот, претпријатието ги изгуби даночните лиценци за нафтените депоа.
Во понеделникот (1.
август), судот го отфрли затворањето и повторно ја отвори рафинеријата сè додека не донесе пресуда за случајот некој повисок суд.
Во понеделникот (1.
август) Романија ги заврши разговорите со ММФ за ослободување на 480 милиони евра според стенд-бај аранжманот помеѓу земјата и институцијата.
Договорот го склучија по двонеделното разгледување на превентивниот договор во износ од 5 милијарди евра.
Шефот на мисијата на ММФ, Џефри Френкс, го пофали Букурешт за исполнетите обврски и за следењето строга економска политика.
Верува дека економијата би можела да порасне за 1,5 отсто оваа година, по две години движење во надолна линија.
Косовското трговско ембарго на српските производи предизвика недостиг од храна и од лекови во делот од Косово со српско мнозинство.
Според статистиките, Косово увезува над 90 отсто од храната од Србија.
Во понеделникот (1.
август) Бугарската агенција за приватизација објави дека „Бритиш американ тобако“ нема да дава понуда за локалната фирма за цигари „Булгартабак“, како што првобитно планираше.
Останува само еден понудувач, „БТ инвест“, претпријатие регистрирано во Австрија, а која е сопственост на руската државна банка „ВТБ“.
Овој тендер претставува четврт обид да се продаде државниот дел од 79,8 отсто во „Булгартабак“.
Според податоци на „Еуростат“ објавени во понеделникот (1.
август), од сите европски земји Грција имала највисока стапка на невработеност во јуни.
Во минатиот месец невработеноста во задолжената земја достигнала 15 отсто, а една година претходно изнесувала 11 отсто.
Бугарија и Кипар се исто така високо на списокот со 11.4 отсто од претходни 10.1 отсто и со 7.6 отсто од 6.5 отсто соодветно.
Во понеделникот (1 август) Србија објави тендер за приватизација на задолжената авиокомпанија „ЈАТ ервејс“.
Првобитно, земјата се надеваше дека ќе склучи договор со авиокоманијата „Туркиш ерлајнс“, која требаше да биде главен акционер, но сепак, не успеа да постигне договор.
Тендерот ќе истече на 30 септември.
(Разни извори - 27.07.2011-03.08.2011)
