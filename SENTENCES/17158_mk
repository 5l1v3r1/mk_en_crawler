01/09/2006
АНКАРА, Турција -- Премиерот Реџеп Тајип Ердоган во четвртокот (31-ви август) й се обрати на нацијата со цел да ги објасни владините планови за испраќање мировници во Либан. 
Тој рече дека Турција има историска и хуманитарна должност да се ангажира во Блискиот Исток. 
„Со затворање на нашите врати, ние не можеме да избегаме од оганот“, рече тој. 
Ердоган истакна дека војниците нема да бидат вклучени во борбените операции, ниту, пак, ќе им биде побарано да го разоружуваат Хезболах. 
Тој додаде дека распоредувањето нема да ги пресуши средствата од борбата против терористите од Курдистанската работничка партија.
Во другите вести, министерот за надворешни работи, Абдула Ѓул, планира на почетокот од октомври да ја посети Грција, како дел од континуираните напори за зајакнување на билатералните односи. 
Двете влади усвоија мерки за градење на доверба по воздушниот судир на грчки и турски борбен авион во мај. 
(Ватан, Заман - 01/09/06; Ројтерс, Turkishpress.com - 31/08/06)
