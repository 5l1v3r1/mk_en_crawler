06/04/2011
ATИНА, Грција -- Министерството за надворешни работи доцна во понеделникот (4-ти април) го потврди прекинот на работата на својата амбасада во Триполи, поради тековните немири.
Засега Унгарија, актуелниот претседавач на ЕУ, ќе ги претставува интересите на Атина во Либија.
Исто така, турски хуманитарен брод кој пренесуваше стотици Либијци повредени во насилството, во вторникот пристигна во Турција.
Бродот го напушти Мисурата во неделата, со 321 рането лице и 108 Либијци што ги придружуваа, оставајќи зад себе илјадници други кои се собраа, молејќи да бидат евакуирани.
Бродот, исто така, донесе десетици странци и Турци.
(Заман, Хуријет, новинска агенција Анадолу - 05/04/11;
AНА-МПА, Елефтеротипија, Катимерини - 05/03/11)
