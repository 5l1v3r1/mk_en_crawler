29/12/2009
БАЊА ЛУКА, Босна и Херцеговина (БиХ) -- Парламентот на Република Српска (РС) во понеделникот (28-ми декември) ја отфрли како неуставна и антидејтонска одлуката на високиот претставник Валентин Инцко за продолжување на мандатите на странските судии и обвинители кои работат во судовите на БиХ. 
Пратениците одлучија да биде свикан референдумот за ова прашање откако ќе биде усвоен законот за референдумите. 
По вжештената дебата, тие се согласија да се побара од граѓаните на РС да го кажат своето мислење само за последната одлука на Инцко во врска со странските судии, наместо за сите негови неодамнешни одлуки, како што бараше опозицијата. 
Премиерот на РС Милорад Додик рече дека референдумот е можно да се одржи во март.
Во другите вести од понеделникот, владата на РС го одобри нацрт-законот за спроведување јавен попис во ентитетот и го достави до парламентот на расправа. 
Ако биде одобрен, пребројувањето на населението е можно да се спроведе во април 2011 година. 
(РТРС, Срна, Фена, Онаса, Дневни аваз - 28/12/09)
