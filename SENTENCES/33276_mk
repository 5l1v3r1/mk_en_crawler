10/06/2003
ЗАГРЕБ, Хрватска -- Според загребскиот неделник <I>Национал</I>, пензионираниот генерал Анте Готовина го признава Трибуналот за воени злосторства на ОН и е подготвен да зборува со истражителите, но само под одредени услови.
Во понеделникот (9-ти јуни) уредникот Иво Пуканиќ откри некои детали од интервјуто -- прва јавна изјава на генералот откако Трибуналот побара негова екстрадиција пред две години.
Тој рече дека Готовина сака да биде испрашан од страна на истражителите во Загреб, како пензионираниот генерал Петар Стипетиќ.
Како одговор на тоа, Министерството за внатрешни работи соопшти дека полицијата ќе постапи во согласност со условите на меfународната потерница, додавајќи дека Министерството сака да зборува со Пуканиќ во врска со околностите на интервјуто со Готовина.
СФОР, во меfувреме, изврши серија рации во понеделникот во источна Босна и Херцеговина, каде се верува дека се крие Готовина, но не го пронајде.
Во другите вести од понеделникот, хрватскиот Врховен суд ја отфрли жалбата во врска со екстрадицијата на обвинетиот за воени злосторства Ивица Рајиќ, со што се отвори патот за негова екстрадиција во Хашкиот трибунал на ОН.
Тој е обвинет во врска со масакрот на најмалку 16 Бошoаци во селото Ступни Дол во 1993 година.
(ХРТ1 ТВ, ХИНА, ФЕНА, ББС, АП, Б92, АФП, Ројтерс - 09/06/03)
