17/04/2006
ИСТАНБУЛ, Турција -- Најмалку 34 лица, меѓу кои и тројца полицајци, беа повредени при експлозија на бомба во една фрекфентна пешачка зона во истанбулската населба Бакиркој во неделата (16-ти април) вечер. 
Властите ги отфрлаат првичните извештаи дека се работи за протекување на гас, велејќи дека експлозијата е предизвикана од распрскувачка граната, фрлена во контејнер. 
Поголем дел од повредените биле погодени од парчињата стакло што летале, од прозорците на блиските згради. 
Две лица се сериозно повредени. 
Полицијата се сомнева во Курдистанската работничка партија (ПКК).
Во другите вести, началникот на истанбулската полиција, Џелалетин Џерах, во петокот рече дека полицајците уапсиле шестмина осомничени членови на милитантната група Курдистански соколи на слободата, во врска со бомбата пронајдена во автобусот кој превезуваше претставници на турската судска власт минатата недела. 
Според Џерах, осомничените биле обучувани во кампови на ПКК во странство.
Исто така во петокот, премиерот Реџеп Тајип Ердоган ги повика сите етнички групи во Турција да соработуваат и да дејствуваат заеднички за смирување на актуелните тензии. 
Тој особено апелираше до курдското население да й верува на државата, а не на терористите на ПКК. 
(НТВ, ББС - 17/04/06; TurkishPress.com, AП, АФП, Ројтерс, СНН - 16/04/06; НТВ - 14/04/06)
