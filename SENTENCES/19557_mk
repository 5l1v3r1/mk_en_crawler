27/12/2007
ТИРАНА, Албанија -- Мнозинството и опозициската Социјалистичка партија (СП) конечно најдоа заеднички јазик за реформите во судството, за време на пленарната седница доцна во средата (26-ти декември), на која разговараа за петте нацрт-закони кои чекаа со месеци и директно го погодија судството.
Премиерот Сали Бериша од владејачката Демократска партија ја поздрави одлуката на СП за соработка и се согласи да го одложи гласањето до јануари, како што бараше СП.
Во другите вести, парламентот во четврток ќе продолжи со расправата за тоа дали да му го укине на министерот за надворешни работи, Лулзим Баша, имунитетот од судско гонење.
Се работи за наводите за корупција што се појавија, за негова вмешаност во тендерски процес поврзан со изградбата на автопатот Драш-Кукеш.
Баша беше министер за транспорт во тоа време.
(Балканвеб, Топ-ченал, Њус24ТВ - 27/12/07;
Коха Јоне, Шекули, Панорама, Шкип - 26/12/07)
