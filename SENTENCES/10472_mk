19/10/2004
САРАЕВО, Босна и Херцеговина (БиХ) -- Делегацијата на Европската комисија (ЕК) во БиХ изрази несогласување со неодамнешните предлози за спроведување на попис во земјата во 2005 година. 
Во соопштението објавено во понеделникот (18-ти октомври) ЕК вели дека пред да се одржат разговорите за пописот, БиХ мора да има целосно оперативен завод за статистика на државно ниво, мора да обезбеди финансиски средства и да ги реши главните прашања поврзани со процесот на враќање на бегалците.
Исто така во понеделникот, претседателот на хрватскиот Парламент, Владимир Шекс, го посети Сараево, пред сесијата на Меѓудржавниот совет на БиХ и Хрватска следниот месец. 
Шекс се состана со високи функционери на БиХ, меѓу кои и со Претседателството на БиХ и со премиерот Аднан Терзиќ. 
(Независне новине, Дневни аваз - 19/10/04; РТРС, ПБС БиХ - 18/10/04)
