10/03/2008
САРАЕВО, Босна и Херцеговина (БиХ) -- Шесте партии во владејачката коалиција ќе се состанат во понеделник (10-ти март) во зградата на парламентот, при што најверојатно тема на разговорите ќе бидат полициските реформи. 
Нема многу информации во врска со состанокот. 
Генералниот секретар на Партијата за демократска акција (СДА), генерал Амир Зукиќ, во петокот рече само дека истиот го организира водачот на СДА, Сулејман Тихиќ. 
На крајот од јануари, СДА објави дека ја повлекува поддршката за долгоочекуваниот пакет полициски реформи, клучен услов за потпишувањето на Договорот за стабилизација и асоцијација (ДСА) со ЕУ.
Минатиот месец беа усвоени закони во двата дома на државниот парламент, без поддршка на СДА. 
Сепак, можно е зголемување на притисокот. 
Веќе минатата недела, комесарот за проширување на ЕУ, Оли Рен, рече дека Унијата ќе биде подготвена да го потпише ДСА во април, под услов БиХ дотогаш да ги усвои законите за полициските реформи. 
(Фена, РТРС, НТВ Хајат - 07/03/08)
