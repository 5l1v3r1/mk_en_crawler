16/02/2010
БРИСЕЛ, Белгија -- Министрите за финансии на 16 членки на еврозоната во понеделникот (15-ти февруари) ја повикаа Грција да ги намали трошоците и да ги зголеми даноците или ќе се соочи со санкции следниот месец.
Атина мора да поднесе извештај за напредокот во Европската комисија до средината на март, за да може блокот да ги процени дејствата на владата и нивното влијание врз буџетот.
Претседателот на Евро груп, Жан-Клод Јункер, одби да ги опише конкретните мерки што членките на еврозоната би можеле да ги преземат за да й помогнат на Грција.
Грчкиот премиер Јоргос Папандреу инсистира на тоа дека Атина бара само политичка помош на ЕУ, но не и економска помош.
Состанокот продолжува во вторник, во проширен состав, кој ќе ги вклучува и министрите за финансии на членките на ЕУ.
Исто така во вторникот, грчките царинарници и персоналот на Министерството за финансии отпочнаа тридневен штрајк во Атина, протестирајќи поради замрзнувањето на платите и намалените придонеси.
Демонстрантите тврдат дека мерките ќе им скратат меѓу 300 и 700 евра од нивните месечни плати.
Акцијата се очекува да влијае на пограничната трговија, особено дотурот на гориво.
Само стока со краток рок на траење и лекови ќе можат да влезат и излезат од земјата.
(Нафтемборики, АП, Експрес, Етнос, Та Неа, Елефтеротипија - 16/02/10;
AП - 15/02/10)
