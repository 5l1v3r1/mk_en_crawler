29/10/2007
СОФИЈА, Бугарија -- Врз основа на 83 отсто од гласовите, одѕивот на локалните избори во неделата (28-ми октомври) изнесуваше 42,4 отсто, уште едно рекордно ниско ниво. 
Прелиминираните резултати покажуваат дека Граѓани за европски развој на Бугарија (ГЕРБ) победи во Софија и Пловдив. 
Водачот на ГЕРБ, Бојко Борисов, освои уште еден мандат како градоначалник на Софија, со скоро 53 отсто од гласовите, додека Славчо Атанасов, кој беше поддржан од ВМРО и ГЕРБ, освои скоро 56 отсто од гласовите во Пловдив.
Бугарската социјалистичка партија (БСП) успеа да ја задржи Варна, додека Кирил Јорданов, актуелниот градоначалник, доби трет мандат. 
Ситуацијата остана нејасна во Бургас, каде што Димитар Николов (ГЕРБ) води со 42,66 отсто, но се соочува со втор круг против Валери Симеонов (Атак), кој освои 22,84 отсто од гласовите. 
(Сега, Труд, 24 Часа, Дневник - 29/10/07)
