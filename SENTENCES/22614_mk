07/08/2008
ИСТАНБУЛ, Турција -- Неколку експлозии потресоа општинска зграда во Истанбул во четвртокот (7-ми август), при што едно лице беше повредено.
Според извештаите на локалните медиуми, едната експлозија се случила на паркингот од зградата во Ускудар во азискиот дел на Истанбул.
Уште две други одекнаа од соседните гробишта, изјави градоначалникот на Ускудар, Мехмет Чакир, за новинската агенција Анадолу.
СНН Турк јави дека рачни гранати или мали бомби -- направени за да исплашат, а не да убијат, се најверојатни причинители на експлозиите.
Еден маж има помала повреда на ногата, објави телевизијата НТВ.
Ако инспекторите го потврдат бомбашкиот напад, тоа ќе биде втор во Истанбул за помалку од две недели.
(Хуријет, новинска агенција Анадолу, СНН Турк, НТВ, новинска агенција Доган, АФП - 07/08/08)
