20/05/2005
БЕЛГРАД, Србија и Црна Гора -- За време на седницата што се одржа во Белград во четвртокот (19-ти мај) српската влада ги одобри амандманите на уставната повелба на Србија и Црна Гора. 
Како што беше договорено со Црна Гора, изборите за државната заедница сега ќе бидат организирани паралелно со републичките парламентарни избори. 
Мандатот на сегашните сојузни делегати беше продолжен до следните избори. 
Амандманите, исто така, специфицираат дека секој потенцијален референдум за независност треба да се одржи врз основа на меѓународните демократски принципи и соработката со ЕУ.
Во другите вести, црногорскиот парламент ја отфрли иницијативата на опозицијата за гласање недоверба на владата на премиерот Мило Ѓукановиќ, со вкупно 27 наспрема 39 гласови. 
За време на четиридневната расправа што му претходеше на гласањето, опозицијата ја обвини владата дека е антиевропска и антидемократска. 
(Вијести, Побједа - 20/05/05; РТЦГ, Б92, српска влада, Танјуг, РТС - 19/05/05)
