02/02/2005
СОФИЈА, Бугарија -- Пречките во напорите за приватизација на бугарската тутунска индустрија доведоа до повици за промени на ниво на владата, при што особено беше критикувана вицепремиерката и министерка за економија, Лидија Шулева.
Во вторникот (1-ви февруари) „Бритиш американ тобако“ формално ја повлече понудата за трите најголеми фабрики за тутун, наведувајќи ја како причина политичката клима.
Ова претпријатие беше единствен кандидат на тендерот.
Повлекувањето предизвика несогласувања помеѓу партнерите во Владата, НМС-II и Движењето за правата и слободите (ДПС), како и помеѓу Владата и опозицијата.
Сепак, во средата пратеникот на ДПС Јунал Љутфи вети дека неговата партија ќе ја поддржи владата во кое било гласање за недоверба, и покрај тоа што тој, исто така, повика на „одредена реконструкција“.
(бТВ - 02/02/05;
Медиапул, АП, Dow Jones, АФП - 01/02/05)
