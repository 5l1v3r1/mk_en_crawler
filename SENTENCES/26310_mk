13/12/2009
AНКАРА, Турција -- Уставниот суд во петокот (11-ти декември) одлучи да ја забрани прокурдската Партија за демократско општество (ДТП) и да им забрани учество во политиката на двајца нејзини членови во период од пет години, поради нивните наводни врски со забранетата Курдистанска работничка партија (ПДК). 
Барањето за забрана на ДТП беше поднесено во 2007 година од страна на главниот обвинител на Врховниот апелационен суд на земјата, Абдурахман Јалцинкаја. 
ДТП има 21 пратеник во парламентот, кои рекоа дека ќе се повлечат од парламентарната работа во знак на протест поради одлката на судот. 
Партијата негира какви било врски со ПКК.
Одлуката на судот резултираше со протести во Дијарбакир во саботата. 
Илјадници поддржувачи на ДТП се собраа пред седиштето на партијата фрлајќи молотови коктели и камења на полицијата и викајќи „Крв за крв! 
Одмазда!“ Полицијата употреби солзавец за да го растера насобраниот народ. 
Сличен митинг се одржа и во Истанбул, но таму привлече само околу илјада демонстранти.
Портпаролот на претседавачот на ЕУ, Шведска, во изјава во име на Унијата соопшти дека истата е загрижена поради одлуката на судот. 
Осудувајќи го насилството и тероризмот, во изјавата се вели дека забраната на политичките партии треба да се употреби само како последно средство. 
(ББС, НТВ, АФП, АП - 11/12/09)
