27/03/2006
БЕЛГРАД, Србија и Црна Гора -- Српскиот претседател Борис Тадиќ во саботата (25-ти март) повторно повика на исполнување на сите обврски кон Трибуналот на ОН.
Говорејќи пред централниот одбор на својата Демократска партија, Тадиќ предупреди дека јавноста не смее да се доведува во заблуда во врска со шансите за евроатланска интеграција, ако ова барање не биде исполнето.
ЕУ вели дека разговорите за Договорот за стабилизација и асоцијација со Белград би можеле да бидат прекинати ако преостанатите обврски - особено предавањето на Ратко Младиќ и другите обвинети за воени злосторства - не бидат исполнети.
Од другите вести во врска со ова, министерот за надворешни работи на Србија и Црна Гора, Вук Драшковиќ, исто така, повика на целосна соработка, во неколку изјави за медиумите изминататиот викенд.
Тој истакна дека времето истекува и дека случајот на Младиќ мора да се разреши во следните две до три недели.
Според Драшковиќ, предавањето на Младиќ ќе помогне во зајакнувањето на позицијата на Србија во разговорите за статусот на Косово.
(Танјуг - 26/03/06;
Бета - 25/03/06;
Интерфакс, Мосњус - 24/03/06)
