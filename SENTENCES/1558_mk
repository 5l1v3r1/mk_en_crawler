19/07/2010
Aлбанија се надева дека ќе стане водечки интернет провајдер за регионот во блиска иднина, рече државниот министер Генц Поло во средата (14-ти јули).
Изјавата уследи по инаугурацијата на новиот кабел на оптички влакна од Италија.
Првично, истиот ќе обезбедува 30 мегабита Интернет за Албанците по поволни цени.
Хрватските математичари освоија две сребрени и три бронзени медали на 51-вата Меѓународна математичка олимпијада, која се одржа до средата (14-ти јули) во Астана, Казахстан.
Студент од Кина победи на натпреварот.
Следната Олимпијада ќе се одржи во Холандија.
Црногорскиот премиер Мило Ѓукановиќ на 11-ти јули отвори нова клиника за онкологија и радиотерапија во Клиничкиот центар во Подгорица.
Клиниката е опремена со најсовремена опрема и чинеше 12 милиони евра.
Тим бугарски aрхеолози ги продолжи ископувањата во уникатниот локалитет од тракискиот период на планината Средна Гора откриен пред пет години.
Археолозите ја опишуваат областа како бугарска Мачу Пикчу.
Истата содржи тврдина, светилиште, пат и живеалиште.
Српскиот министер за научен и технолошки развој, Божидар Ѓелиќ, и неговата австриска колешка, Беатрикс Карл, потпишаа договор за научна и технолошка соработка во вторникот (13-ти јули) во Виена.
За време на престојот на Австрија, Ѓелиќ посети неколку главни научни институции, вклучително и Биомедицинскиот камп, Институтот за молекуларна биотехнологија и Институтот за наука и технологија.
Српските студенти од Техничкиот универзитет во Зрењанин го освоија второто место во Софтверски дизајн на натпреварот Имеџин кап 2010.
Околу 400 учесници од 70 држави влегоа во финалето на натпреварот.
Овогодинешниот Имеџин кап се одржа во Варшава, Полска, минатата недела.
Зголемен број грчки даночни обврзници го користат интернетот за да ги поднесат своите даночни изјави, објави во вторникот (13-ти јули) Министерството за надворешни работи.
Според податоците, бројот на електронски поднесените даночни изјави скокна за 57 отсто од почетокот на оваа година во споредба со пред една година, достигнувајќи 1.954.006.
Византиска црква, за која се верува дека е изградена пред околу 900 години, е откриена во античкиот град Мира во турската покраина Анталија.
Античката градба беше пронајдена за време на археолошките ископувања.
(Разни извори -- 12/07/10-19/07/10)
