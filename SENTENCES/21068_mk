03/10/2007
AНКАРА, Турција -- Премиерот Реџеп Тајип Ердоган во вторникот (2-ри октомври) ги повика гласачите да ги поддржат уставните измени предложени од неговата владејачка Партија на правдата и развојот.
„Верувам дека избирањето претседател на општи избори ќе биде најдобар модел за директна демократија“, рече Ердоган во вторникот.
Измените ќе бидат ставени пред електоратот на референдумот на 21-ви октомври.
Досега парламентот го избираше претседателот.
Другите измени вклучуваат намалување на претседателски мандат од седум на пет години, овозможување претседателот да побара реизбор, одржување општи избори на секои четири години, наместо на секои пет години, како и намалување на кворумот на потребни пратеници за парламентарните одлуки.
(Заман, Милијет, Тренд - 03/10/07;
AП, Ксинхуа, Ројтерс - 02/10/07)
