22/04/2010
САРАЕВО, Босна и Херцеговина (БиХ) -- Премиерот на Федерацијата на Босна и Херцеговина (ФБиХ) Мустафа Мујезиновиќ во средата (21-ви април) рече дека нема да поднесе оставка како што инсистираат воените ветерани, но ги увери дека владата ќе расправа за нивните барања. 
Околу 70 луѓе, од кои половината полицајци, беа повредени кога протестите на илјадници воени ветерани се претворија во насилство во Сараево во средата. 
Полицијата се судри со демонстрантите додека тие се обидуваат да упаднат во зградата на владата и да ја запалат. 
Околу 5.000 ветерани се собраа на протести против владината резолуција за намалување за 20 отсто на бројот на воените ветерани и нивните семејства, кои добиваат социјална помош. 
Тие велат дека мерките на штедење ги погодуваат непропорционално. 
(Дневни аваз, Фена, Онаса, РТРС, СЕЕбиз, Независне новине - 21/04/10)
