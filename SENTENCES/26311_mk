17/03/2010
САРАЕВО, Босна и Херцеговина (БиХ) -- Полицијата во вторникот (16-ти март) приведе десетина луѓе во Братунац и Сребреница, под сомневање за поттикнување на проституција и сексуална злоупотреба на малолетник.
Меѓу уапсените се локални функционери, наставници, полицајци и еден имам.
Домот на министерот за безбедност, Садик Ахметовиќ, во село во близина на Сребреница, е меѓу претресените.
Операцијата беше спроведена откако една малолетна Ромка, ученичка во училиште во Братунац, й кажала на полицијата дека била сексуално злоупотребена од неколку луѓе.
Министерот за внатрешни работи на Република Српска (РС), Станислав Чаџо, одби да коментира дали Ахметовиќ бил вклучен во аферата, но изрази жалење што меѓу уапсените има и полицајци.
Самиот Ахметовиќ беше сослушан од полицијата и рече дека нема никаква врска со случајот.
(Фена, РТРС, Срна, БХРТ, Б92, АП - 16/03/10)
