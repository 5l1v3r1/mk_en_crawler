29/11/2005
БАЊА ЛУКА, Босна и Херцеговина (БиХ) -- Владејачката партија во Република Српска, Српската демократска партија (СДС) во понеделникот (28-ми ноември) изјави дека очекува претставниците на Партијата за демократски прогрес (ПДП) да ги напуштат сите раководни позиции во институциите на БиХ и РС и во јавните претпријатија. 
Во неделата министерот за надворешни работи на БиХ, Младен Иваниќ, рече дека неговата партија ја напушта владејачката коалиција и дека ќе й се приклучи на опозицијата. 
Како главна причина за овој чекор тој ги наведе недостатоците во реформите и приватизацијата. 
СДС го отфрли објаснувањето на Иваниќ, велејќи дека ПДП се обидува да се покрие за своите пропусти.
Милорад Додик, водачот на главниот опозициски Сојуз на независните социјалдемократи, во понеделникот рече дека растурањето на коалицијата значи дека владата на СДС повеќе нема поддршка, укажувајќи на тоа дека е можно покренување на иницијатива за недоверба. 
(Независне новине, РТРС - 29/11/05)
