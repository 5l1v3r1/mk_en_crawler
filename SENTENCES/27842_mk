25/06/2010
ТИРАНА, Албанија -- Претседателот на групата на Европската народна партија (ЕПП) во Европскиот парламент (ЕП) Жозеф Даул, во четвртокот (24-ти јуни) ги потсети политичарите во Тирана дека реформите мора да продолжат.
По состанокот со премиерот Сали Бериша, Даул рече дека ЕП помогнала да се стави крај на парламентарниот бојкот од страна на опозициската Социјалистичка партија, но не може да ја диктира легислативата.
„На Албанија й треба демократија која функционира и со тоа и ефикасна влада и опозиција.
Сепак, актуелната опозиција, со својот опструктивен став, не ги сфаќа сериозно своите одговорности и не придонесува за политичката и законодавната работа која е неопходна“, рече Даул.
Бериша потврди дека сите барања на опозицијата ќе бидат земени предвид, бидејќи на парламентот му требаат сите пратеници за да ја усвои легислативата за ЕУ.
(Шекули, Топ ченал, Клан, Алсат - 24/06/10)
