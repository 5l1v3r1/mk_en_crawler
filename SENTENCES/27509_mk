30/04/2010
ВАШИНГТОН, САД -- Слободата на медиумите падна во скоро секој регион на светот минатата година, според студијата на американската набљудувачка група Фридом хаус.
Студијата, објавена во четвртокот (29-ти април) откри пад во слободата на печатот веќе седма година по ред.
На Балканот, има само две држави во групата „слободни“ држави во поглед на медиумите -- Кипар и Грција -- кои се рангираа на 19-тото, односно 23-тото место.
Сите други држави се во делумно слободната категорија -- Бугарија на 76-тото место, Србија на 78-мото, Црна Гора на 80-тото, Хрватска на 85-тото, Романија на 88-мото, Македонија на 94-тото, Босна и Херцеговина (БиХ) -- на 97-мото, Албанија на 102-рото, Турција на 106-тото и Косово на 108-мото.
Во извештајот се проучуваат 196 држави низ целиот свет, врз основа на 23 прашања.
Студијата беше спроведена меѓу 1-ви јануари 2009 и 31-ви декември 2009 година.
(Веб-страница на Фридом хаус - 29/04/10)
