21/01/2011
ПРИШТИНА, Косово -- Поделбата на Косово не е опција и НАТО ќе остане главниот гарант за мирот и безбедноста, рече генералниот секретар на Алијансата, Андерс Фог Расмунсен, во ексклузивно интервју за весникот Коха Диторе во петок (21-ви јануари). 
Повикувајќи ги косовските институции да постапуваат со одговорност и зрелост, тој, исто така, повторно ја увери јавноста дека иако бројот на силите на НАТО во Косово е намален, тоа на никаков начин нема да влијае врз безбедносната состојба. 
„Од безбедносна гледна точка -- а ова е делот кој е поврзан со НАТО и КФОР -- она што го очекуваме, а и понатаму, што јас би кажал исто така дека бараме од косовските водачи, е да продолжат со умерениот и конструктивниот приод,“ рече Расмузен.
Што се однесува до неодамнешниот контроверзен извештај на известувачот на Советот на Европа, Дик Марти, Расмузен рече дека верува оти ако Марти има доказ за неговите обвинувања, ќе го претстави пред надлежните институции. 
(Коха Диторе, Телеграфи, Кохавижн, РТК - 21/01/11)
