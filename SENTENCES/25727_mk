22/10/2009
AНКАРА, Турција -- Пратениците во средата (21-ви октомври) почнаа дебата околу протоколите потпишани претходно овој месец за нормализирање на врските со соседна Ерменија. 
Пратениците кои ги претставуваат опозициските партии ја критикуваа иницијативата и ја напуштија парламентарната сала за време на говорењето на членовите на владејачката Партија на правдата и развојот.
Во меѓувреме, портпаролот на азербејџанското Министерство за надворешни работи, Елхан Полхов, во средата објави дека Турција поднесла официјален протест поради отстранувањето на нејзиното знаме од зградата на Советот за верски прашања при дипломатската мисија на Турција во Баку. 
„Турското Министерство за надворешни работи изрази чудење“ во врска со ова, истакнувајќи дека зградата каде што се наоѓа Советот е дел од зградата на амбасадата, рече Полхов, додавајќи дека Азербејџан работи на својот одговор. 
(Ватан - 22/10/09; Ворлд булетин, Милијет, ТРТ 3, ИТАР-ТАСС - 21/10/09)
