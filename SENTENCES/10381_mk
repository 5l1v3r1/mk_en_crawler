20/09/2004
Анкара, Турција -- Најмалку 18 лица, меѓу кои и двајца полицајци, беа повредени при експлозија на бомба поставена под еден полициски автомобил, за време на концертот во јужниот град Мерсин во неделата (19-ти септември).
Двајца полицајци и еден цивил се наоѓаа во критична состојба.
Околу 20.000 лица присуствуваа на концертот што се одржуваше во близината, на турскиот поп-пејач Кандан Ерчетин.
Експертите за откривање на бомби уништија два сомнителни пакети на истото место.
Не беше веднаш објавено дали тие содржеле експлозиви.
(НТВ - 20/09/04;
АП, АФП, Ројтерс, ББС - 19/09/04)
