16/10/2008
АТИНА, Грција -- Владата во средата (15-ти октомври) вети 28 милијарди евра помош за нејзиниот банкарски сектор во справувањето со меѓународната финансиска криза.
Претставувајќи го пакетот мерки, министерот за финансии, Јоргос Алогоскуфис, рече дека владата ќе им понуди државни гаранции во вредност од 15 милијарди евра на сите финансиски институции во земјата.
Пакетот, исто така, вклучува издавање специјални обврзници за финансиските институции во вредност од 8 милијарди евра, додека банките ќе понудат соодветни заеми со гаранција.
Владата, исто така, ќе понуди 5 милијарди евра за зајакнување на капиталната база на банките.
Државата ќе ги купи преференцијалните акции на банките.
Водачот на главната опозициска партија ПАСОК, Јоргос Папандреу, го критикуваше планот како „отворен чек“ за банките.
(AНА-МПА, Катимерини, ЕРТ, АП - 15/10/08)
