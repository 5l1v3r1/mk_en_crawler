31/03/2006
TИРАНА, Албанија -- Главната опозициска Социјалистичка партија (СП) повторно ја бојкотираше седницата на законодавниот дом во четвртокот (30-ти март), по новиот судир со владејачката Демократска партија (ДП). 
До расправијата дојде поради тоа што двете најголеми политички партии не успеаја да постигнат согласност околу барањето на СП за измени во парламентарните регулативи. 
Пратениците од СП ја напуштија парламентарната сала, предупредувајќи дека нема да присуствуваат на седниците сé додека не биде темелно разгледано нивното барање и не биде постигнат консензус. 
(Албански вести - 31/03/06)
