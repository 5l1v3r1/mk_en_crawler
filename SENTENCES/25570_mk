25/09/2009
САРАЕВО, Босна и Херцеговина (БиХ) -- Општина Тузла поднесе обвинение против премиерот на Република Српска (РС) Милорад Додик во четвртокот (24-ти септември), заради негирањето на масакрите врз цивилите во Тузла и Сараево за време на босанскиот конфликт во периодот 1992-1995 година. 
Додик рече дека српскиот напад со минофрлач во 1995 година во кој загинаа 71 лице, во северниот град Тузла, бил инсцениран. 
Тој, исто така, ги оспори масакрите на главниот пазар во Сараево во 1994 и 1995 година, кога загинаа вкупно 105 лица, а 234 беа ранети од српските бомби. 
Водачот на босанските Срби ги даде овие провокативни коментари во јуни, откако судот за воени злосторства во БиХ го осуди Новак Ѓукиќ, поранешен армиски командант на босанските Срби, на 25 години затвор за бомбардирањето на Тузла. 
Според општина Тузла, изјавите на Додик поттикнуваат омраза и нетолеранција. 
(БХРТ, Фена, Дневни аваз, Фена, Б92, Ројтерс - 24/09/09)
