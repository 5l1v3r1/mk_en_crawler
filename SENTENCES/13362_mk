26/10/2005
БРИСЕЛ, Белгија -- Хрватскиот амбасадор во НАТО, Пјер Симуновиќ, и заменик-министерот за одбрана, Игор Показ, во вторникот (25-ти октомври) го поднесоа во НАТО четвртиот национален Акционен план за членство за периодот 2005-2006 година. 
Во документот се наведени приоритетните задачи потребни за исполнување на политичките критериуми на НАТО, како што е завршувањето на процесот на враќање на бегалците, забрзувањето на реформите во судството, борбата против корупцијата и зголемувањето на заштитата на малцинските права. 
Во истиот се истакнува и посветеноста на Хрватска на затворањето на поглавјето за соработката со Хашкиот трибунал со решавање на случајот на бегалецот Анте Готовина. 
(ХРТ - 25/10/05)
