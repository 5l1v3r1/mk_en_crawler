26/05/2006
БРИСЕЛ, Белгија -- Албанскиот министер за одбрана, Фатмир Медиу, и министерот за надворешни работи, Бесник Мустафај, во четвртокот (25-ти мај) беа во седиштето на НАТО во Брисел, при што го информираа генералниот секретар Јап де Хоп Шефер за напредокот во одбранбените реформи. 
Албанските власти ги образложија иницијативите што ги презеде владата во реструктуирањето на вооружените сили, чија цел е истите да се трансформираат во помали, доброобучени сили, кои ќе можат да се соочат со новите предизвици. 
Реформите, дел од Акциониот план за членство за периодот 2005-2006 година, се клучни за поканата за членство на НАТО.
Во меѓувреме, во Тирана, началникот на албанскиот Генералштаб, Пељумб Ќазими, во четвртокот се состана со својот австриски колега, генерал Роланд Ертл. 
Тие ја посетија Бригадата за брза реакција, каде што единиците се обучуваат за учество во мировните операции во Авганистан и Босна и Херцеговина. 
(Aлбански вести, Газета Сот - 26/05/06)
