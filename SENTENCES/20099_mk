21/10/2007
АНКАРА, Турција -- Во неделата (21-ви октомври) во Турција започна гласањето на референдумот за уставните реформи. 
Ако биде усвоен предлогот, претседателот ќе биде избиран директно од страна на народот, наместо од парламентот, со петгодишен мандат и можност да биде реизбран за уште еден мандат. 
Реформите, исто така, ќе го намалат мандантот на парламентот од пет на четири години, и ќе го намалат кворумот од 367 на 134 членови.
Владејачката Партија на правдата и развојот повика на референдум откако опозицијата привремено ги блокираше изборите за претседателот Абдула Ѓул претходно оваа година. 
Аналитичарите очекуваат мнозинството гласачи да ги поддржат амандманите, но некои предвидуваат многу низок одѕив. 
Муамер Ајдин, шеф на турскиот Изборен совет, рече дека нискиот одѕив нема да ги поништи резултатите на референдумот, но може да го поткопа нивниот легитимитет. 
(ББС, АП, АФП, УПИ - 21/10/07; AФП, АП, Ројтерс, Ал Џезеира, Тркиш дејли њус - 21/10/07; НТВ - 20/10/07)
