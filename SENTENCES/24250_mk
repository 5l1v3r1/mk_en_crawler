13/04/2009
ЗАГРЕБ, Хрватска -- Премиерот Иво Санадер во саботата (11-ти април) рече дека очекува Хрватска да пристапи во ЕУ до 2011 година.
Во интервју за германскиот весник Ди Велт, Санадер предвиде дека Загреб ќе ги заврши разговорите за пристапување оваа година, бидејќи очекува соседна Словенија да го искористи својот статус на членка на ЕУ и да ја поддржи Хрватска во нејзините напори.
Љубљана неодамна ги блокираше разговорите на Хрватска поради долготрајниот пограничен спор на двете земји.
(ХИНА, Дие велт, Национал, Јавно - 11/04/09)
