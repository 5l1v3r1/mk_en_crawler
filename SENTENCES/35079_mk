27/06/2004
СОФИЈА, Бугарија -- Владата најави реконструкција на раководството на специјалните служби. 
Министерот за внатрешни работи, Георги Петканов, во саботата (26-ти јуни) објави соопштение во кое се вели дека генерал Валентин Петров ќе биде наименуван за нов директор на Националната служба за борба против организираниот криминал. 
Тој ќе го замени генерал Румен Миланов, кој ќе се пензионира. 
Петканов вели дека генерал Димитар Владимиров поднесе оставка од местото директор на Националната стражарска служба (НГО), поради извештаите дека неколку функционери на НГО се поврзани со локални криминални структури.
Во другите вести, Владата минатата недела го екстрадираше Ненад Миленковиќ, озлогласениот член на земунскиот клан, во Србија. 
Тој е уапсен на 11-ти јуни во Софија. 
Во петокот Белградскиот суд осуди 13 наводни членови на земунскиот клан за трговија со дрога и други кривични дела. 
Тие беа уапсени за време на операцијата што уследи по атентатот врз српскиот премиер Зоран Ѓинfиќ минатата година. 
(бТВ, 24 Часа, БНТ - 26/06/04; AП - 25/06/04)
