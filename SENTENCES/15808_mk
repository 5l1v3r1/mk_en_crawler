21/07/2006
ЗАГРЕБ, Хрватска -- Хрватскиот министер за надворешни работи и европска интеграција, Колинда Грабар-Китаровиќ, очекува преговорите за пристап со ЕУ да бидат завршени до крајот на 2008 година. 
Во интервјуто објавено во петокот (21-ви јули) во Пословни дневник, таа рече дека сегашниот процес на проверка од страна на ЕУ за хармонизацијата на хрватската легислатива со законите на ЕУ треба да биде финализиран во октомври, откако ќе бидат отворени конкретни разговори за овие поглавја.
Во другите вести, обвинителите во четвртокот побараа поранешниот водач на Хрватската демократска заедница Бранимир Главаш, против кого моментно се води истрага за наводни воени злосторства извршени против етничките српски цивили во Осиек во 1991 година, да биде ставен во притвор. 
Наведувајќи го откривањето пред јавноста од страна на Главаш на сведочењето на сведоците, обвинителите рекоа дека тој се обидува да влијае на идните сведоци. 
(Вјесник, Вечерњи лист, Пословни дневник - 21/07/06; ХРТ, Хина - 20/07/06)
