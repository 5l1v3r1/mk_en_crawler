22/07/2009
ТИРАНА, Албанијa -- Амбасадорите на ЕУ во Тирана го повикаа Изборниот совет на земјата да го комплетира изборниот процес, објавија медиумите во вторникот (21-ви јули).
Од изборите на 28-ми јуни, процесот го следат проблеми поврзани со приговорите за нерегуларности и проблеми со пребројувањето на гласовите.
Изборите се сметаат за клучни во процесот на интеграција на Албанија во ЕУ.
Во другите вести, тројца криминалци уапсени во Италија и Велика Британија ќе бидат екстрадирани во Албанија, објавија медиумите во средата.
Италија екстрадираше двајца албански државјани осудени на 15 и 13 години затвор по обвиненијата за трговија со жени.
Третиот осомничен, екстрадиран од Велика Британија, ќе добие казна затвор во траење од 25 години, за убиство.
(Газета шкиптаре, Ора њус, Топ ченал - 22/07/09;
Њус24, Шекули, Топ ченал, Балкан веб - 21/07/09)
