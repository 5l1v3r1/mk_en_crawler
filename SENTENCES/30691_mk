09/05/2011
СОФИЈА, Бугаријa -- Владејачката партија ГЕРБ ќе го номинира својот кандидат за овогодинешните претседателски избори во август, објави водачот на ГЕРБ и премиер Бојко Борисов во неделата (8-ми мај). 
Тој ќе биде номиниран заедно со двајца други членови, според шефот на претседателската кампања на ГЕРБ, вицепремиерот Цветан Цветанов. 
Сепак, Борисов посочи дека е можно да не се кандидира за претседател, бидејќи веќе е премиер. 
Последните анкети на јавното мислење покажаа дека Борисов е еден од само неколкуте политичари на ГЕРБ кои имаат поддршка за победа на изборите. 
Бугарија треба да ги одржи изборите на крајот од годината и ГЕРБ го предложи 23-ти октомври како можен датум. 
(Tруд, Фокус, Стандард, 24 Часа - 08/05/11)
