30/04/2006
СОФИЈА, Бугарија -- Главниот обвинител Борис Велчев во петокот (28-ми април) побара да му биде одземен имунитетот на парламентарецот Волен Сидеров, водач на ултранационалистичката партија „Атак“. 
Велчев ја наведе својата намера за истрага и поднесување на тужба против Сидеров и тоа по три точки -- лажно сведочење, принудување на луѓе на лажно сведочење и попречување на правдата -- во врска со неодамнешниот инцидент на автопатот. 
Секоја од точките повлекува казна затвор во траење и до пет години. 
Сидеров, од своја страна, ги отфрли тврдењата и одби доброволно да се откаже од имунитетот.
Во другите вести, шефот на Националната чуварска служба (НСО), генерал Румен Миланов, во интервјуто од саботата потврди дека НСО го чува Ахмет Доган, водачот на Движењето за правата и слободите на етничките Турци (МРФ) поради смртната закана што ја добил. 
МРФ е помал партнер во трипартитната коалициска влада. 
(Дарик - 29/04/06; Медиапул, бТВ - 28/04/06)
