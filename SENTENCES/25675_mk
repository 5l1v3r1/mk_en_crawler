23/02/2010
AНКАРА, Турција -- Премиерот Реџеп Тајип Ердоган во понеделникот (22-ри февруари) рече дека повеќе од 40 лица се уапсени во рамките на истрагата за наводниот заговор против владата на војската, наречен Чекан.
Говорејќи во Мадрид, каде што беше во официјална посета, Ердоган рече дека апсењата биле дел од операцијата која започна дента.
Турските медиуми објавија дека меѓу уапсените бил поранешниот командант на воздухпловните сили Ибрахим Фиртина, поранешниот командант на морнарицата, адмирал Озден Орнек, и поранешниот прв армиски командант, генерал Ергин Сајгун.
Полицијата трага по седум други армиски претставници.
Заговорот „Чекан“, за кој првпат објави турскиот весник Тараф, наводно имал за цел поттикнување хаос со поставување бомби во џамии и музеи.
Армијата негира дека постоел таков план.
(СНН, новинска агенција Анадолу, Хуријет - 22/02/10)
