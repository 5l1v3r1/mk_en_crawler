18/12/2008
ЛУКСЕМБУРГ, Луксембург -- ЕУ ќе се обиде да ја убеди Холандија да прекине со блокирањето на привремениот трговски договор со Србија во следните недели, му рече во средата (17-ти декември) луксембуршкиот министер за надворешни работи, Жан Аселборн, на својот српски колега, Вук Јеремиќ.
Аселборн рече дека наскоро ќе се состане со холандскиот министер за надворешни работи, Максим Верхоген, и ќе се обиде да најде решение.
Б92 ја цитираше изјавата на Аселборн дека го разбира инсистирањето на Холандија околу потребата Србија целосно да соработува со Трибуналот на ОН за воени злосторства, но додаде дека „сега мораме да одиме заедно во вистинскиот правец“.
Холандија ги блокира сите нови чекори во врска со интеграцијата на Србија во ЕУ додека оваа балканска држава не го уапси и екстрадира воениот командант на босанските Срби, Ратко Младиќ.
Привремениот трговски договор претставува прв чекор во спроведувањето на Договорот за стабилизација и асоцијација, кој Србија и ЕУ го потпишаа минатата пролет.
(Б92, Танјуг - 17/12/08)
