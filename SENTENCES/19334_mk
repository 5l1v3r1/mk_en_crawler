30/03/2008
СКОПЈЕ, Македонија -- Парламентот в понеделник (31-ви март) ќе одржи седница на која ќе дебатира за последниот предлог што го понуди претставникот на ОН Метју Нимиц, со цел решавање на долготрајниот спор околу името со Грција. 
Македонскиот министер за надворешни работи, Антонио Милошоски, во саботата (29-ти март) рече дека партиските водачи се согласиле оти „прашањето ќе заврши во парламентот“. 
Тој рече дека сé уште верува оти спорот може да се реши пред почетокот на самитот на НАТО во Букурешт в среда.
Но, грчката министерка за надворешни работи, Дора Бакојани, изрази скепса дека договорот може да се постигне навреме. 
Нејзината земја се закани дека ќе ја блокира поканата за членство на Македонија поради ова прашање. 
(МИА, МРТ, Макфакс, АНА-МПА, Ројтерс - 29/03/08)
