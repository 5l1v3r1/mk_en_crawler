07/11/2008
Дводневната меѓународна конференција насловена како „Рударството во Романијa -- решенија за иднината“ беше затворена во петокот (7-ми ноември) во Букурешт.
Нејзини организатори беа романскиот Дом на делегатите и фондацијата Сорос Романија.
Конференцијата вклучуваше разговори за испитувањето и експлоатацијата на природните ресурси.
Хрватскиот трговски дефицит порасна на 8,74 милијарди евра во периодот јануари-септември, што претставува годишно зголемување од 18,4 отсто, според бројките од државното биро за статистика на 31-ви октомври.
Само во септември, дефицитот порасна за 33,4 отсто за период од една година, достигнувајќи 1,05 милијарди евра.
Депозитите во косовските комерцијални банки се зголемија во третото тримесечје за 50 милиони евра, достигнувајќи вкупно 1,33 милијарди евра.
Комерцијалните банки, исто така, регистрираа благо зголемување на кредитите, објавија медиумите во четвртокот (6-ти ноември).
Романијa регистрираше најголем економски напредок во септември помеѓу членките на ЕУ, во четири последователни месеци, според Еуростатс.
Продажбата во земјата се зголеми за 15 отсто, додека продажбата се намали за 0,4 отсто за ЕУ во целина.
Романскиот малопродажен сектор регистрираше напредок од 0,8 отсто во септември, од претходниот месец.
„Стандард енд пур“ на 30-ти октомври ги намали долгорочните и краткорочните рејтинзи на Бугарија на БББ, односно А-3, поради зголемената ранливост на земјата за време на тековната светска финансиска криза.
Рејтингот на Бугарија може да падне уште повеќе ако финансиската ситуација на земјата се влоши.
Aлбанија и понатаму има ниско ниво на проблематични кредити во споредба со другите земји во регионот, според извештајот на Банката на Албанија.
Лошите кредити за бизнисите и поединците сочинуваат 3 до 3,6 отсто од сите кредити во Албанија во 2007 година, тренд кој продолжи во 2008 година.
Банката на Албанија започна со следење на кредитите поради светската финансиска криза.
(Разни извори – 31/10/08-07/11/08)
