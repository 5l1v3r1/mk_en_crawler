17/07/2005
САРАЕВО, Босна и Херцеговина (БиХ) -- Претседателството на БиХ во петокот (15-ти јули) донесе одлука за активностите поврзани со престојната десетгодишнина од Дејтонскиот мировен договор.
Одлуката предвидува да се одржат комеморативни настани во Вашингтон на 21-ви ноември, во Париз на 14-ти декември и во Сараево на 21-ви декември.
Трипартитното Претседателство планира да разговара за планот со амбасадорите на сите земји што го потпишаа договорот.
Во другите вести, бошњачкиот член на Претседателството на БиХ, Сулејман Тихиќ, во петокот рече дека Комисијата за реформи во одбраната во БиХ в понеделник ќе потпише официјален договор за новиот закон за одбрана на БиХ.
Нацрт-законот ќе биде потоа проследен до ентитетот и центалните парламенти во БиХ за одобрување.
Нацрт-законот предвидува формирање на единствена армија, синџир на команда и финансирање од државниот буџет.
Министерствата за одбрана на ентитетите ќе бидат укинати на почетокот од следната година.
(Независне новине, Фена, РТРС - 16/07/05;
Фена - 15/07/05)
