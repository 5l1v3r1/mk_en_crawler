02/07/2009
ВАШИНГТОН, САД -- Набљудувачката група за демократија Фридом хаус во вторникот (30-ти јуни) објави дека демократскиот развој во Србија, Црна Гора, Македонија и Албанија е стабилен, додека пад е забележан во Хрватска и Босна и Херцеговина (БиХ).
Во својот 13-ти извештај за „Нациите во транзит“, организацијата ја опиша 2008 година како генерално лоша година за демократијата, бидејќи иако негативните трендови беа многу посилни отколку во минатото, позитивните трендови беа слаби.
Истата го опиша новинарството како една од најопасните професии.
Нападите врз новинари негативно се одразија врз независноста на медиумите во Хрватска, додека етичките поделби останаа проблем во БиХ.
Фридом хаус истакна дека партиите ја бојкотираа работата на парламентот на БиХ, додека проблеми избија помеѓу Србија и Косово откако Приштина прогласи независност.
Сепак, Косово беше опишано како „ретка светла точка“ во студијата, покажувајќи подобрување во локалното и националното демократско управување, откако УНМИК започна да ги предава овие функции на домашните институции.
(Коха Диторе, Зери - 02/07/09;
Блиц, Телеграфи, Косовалајв, РТК, Кохавижн - 01/07/09;
веб-страница на Фридом хаус - 30/06/09)
