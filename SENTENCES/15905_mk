19/06/2006
AТИНА, Грција -- Во интервјуто од неделата (18-ти јуни) грчката министерка за надворешни работи, Дора Бакојани, рече дека се очекува генералниот секретар на ОН, Кофи Анан, наскоро повторно да ги отвори разговорите за Кипар. 
Во интервјуто за локалниот весник Елефтеротипија таа, исто така, навести дека можеби ќе се подготви нов план за повторно обединување на поделениот остров. 
Идниот „План за обединет европски Кипар“ може да произлезе од посредничките напори на ОН, рече Бакојани.
Во другите вести од неделата, турските медиуми објавија дека нацрт-документот на Европската комисија (ЕК) ја критикува Турција за нејзините бавни реформи. 
Во документот, наводно, се бара од Анкара да ја намали улогата на војската во политиката, да ги почитува правата на жените и малцинствата, да ја зајакне судската независност и да изгради подобри врски со Ерменија и Грција. 
Документот мора да биде одобрен од страна на членовите на ЕК пред да биде објавен во октомври. 
(AНА, ЕРТ, Ројтерс - 18/06/06)
