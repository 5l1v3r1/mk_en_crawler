17/09/2010
БРИСЕЛ, Белгија -- Известувачот на Европскиот парламент за Македонија, Зоран Талер, во четвртокот (16-ти септември) рече дека очекува извештајот на Европската комисија за земјата во ноември да биде позитивен.
По разговорите со премиерот Никола Груевски во Брисел, тој ја пофали Македонија за напредокот што го постигна во реформите, но рече дека останува уште работа.
Талер, исто така, го охрабри Скопје да биде поактивно во решавањето на долготрајниот спор за името со Грција.
За време на посетата на Брисел, Груевски, исто така, се состана со комесарот за проширување на ЕУ, Стефан Фуеле, информирајќи го за реформите што Скопје ги спроведува за исполнување на критериумите на ЕУ.
Груевски рече дека Унијата треба да ја разгледа опцијата за одредување на датум за почеток на разговорите за пристапување дури и ако спорот со Атина не биде решен.
Тој рече дека Македонија работи на решавање на прашањето, но Грција можеби не.
(Сител, МИА, А1, Алсат М - 16/09/10)
