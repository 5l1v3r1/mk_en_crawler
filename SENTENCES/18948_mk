04/05/2007
БУКУРЕШТ, Романија -- Уставниот суд ги одобри амандманите на Референдумскиот акт, кој предвидува дека претседателот може да биде сменет ако мнозинството гласачи на референдум гласаат за тоа, без одѕив од 50 отсто.
И покрај тоа што е многу популарен, претседателот Трајан Башеску се соочува со референдум за негова смена на 19-ти мај, откако парламентот гласаше за негово суспендирање минатиот месец, поради неуставно однесување.
Неговата Демократска партија инсистира на тоа дека новиот амандман не може да се примени ретроактивно.
Новата анкета на ИСОМАР покажа дека 71 отсто од гласачите ќе одговорат „Не“ на референдумското прашање „Дали се согласувате дека претседателот Трајан Башеску треба да биде сменет?“ Одѕивот се очекува да изнесува 79 отсто.
(Котидианул, Евениментул Зилеи, Nine O'clock - 04/05/07;
Медиафакс, Ромпрес, AП, ДПА - 03/05/07)
