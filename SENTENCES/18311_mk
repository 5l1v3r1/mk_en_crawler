16/02/2007
СОФИЈА, Бугарија -- Премиерот Сергеј Станишев во четвртокот (15-ти февруари) предвиде дека расправијата во врска со новиот нацрт-закон за изборите на Европскиот парламент (ЕП), нема да влијаат на составот на трипартитната владејачка коалиција.
Во средата, помалиот партнер, Движењето за правата и слободите (ДПС) на етничките Турци, остро протестираше во врска со усвојувањето од страна на парламентот на одредбата со која се ограничува гласањето на иселениците на престојните избори за ЕП.
ДПС во голем мера зависи од гласовите на етничките Турци кои ја напуштија Бугарија и заминаа во Турција во текот на 1980-тите, задржувајќи го истовремено бугарското државјанство.
Членовите на ДПС го напуштија парламентот во знак на протест.
Во другите вести, пратеникот Тома Томов во четвртокот објави дека ќе го предаде својот парламентарен имунитет, за да биде испитан за евентуалната корупција и злоупотреба на службената должност во минатото.
Главниот обвинетел Борис Велчев побара од парламентот да му го одземе имунитетот на Томов.
(Новинар - 16/02/07;
бТВ - 15/02/07)
