18/01/2005
БРИСЕЛ, Белгија -- Бугарија би сакала да се приклучи кон Еврозоната во 2009 година, две години по својот пристап во ЕУ, објави министерот за финансии Милен Велчев во понеделникот (17-ти јануари). 
Според правилата на ЕУ, една земја која сака да влезе во зоната мора да помине најмалку две години во т.н. 
„Механизам II на девизен курс“, со цел да ја усогласи својата валута со еврото. 
Велчев, исто така, рече дека Бугарија дотогаш треба да го задржи својот валутен одбор, кој го следи ММФ.
Исто така во понеделникот, бугарското Врховно обвинителство за казација го објави почетокот на истрагата за можна злоупотреба на функцијата од страна на поранешниот премиер Иван Костов. 
Локалниот весник „Труд“ објави дека Костов, додека бил премиер насочил средства на Владата до Унијата на демократските сили, партијата која тој тогаш ја водеше. 
Костов, сега член на Парламентот, ги негира обвиненијата. 
(Труд, бТВ - 18/01/05; Медиафакс, АФП, бТВ, Нова ТВ - 17/01/05)
