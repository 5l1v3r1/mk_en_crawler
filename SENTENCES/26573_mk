11/01/2010
БЕЛГРАД, Србија -- Либералдемократската партија (ЛДП), единствената опозициска партија која обично ја поддржува проевропската влада во клучните гласања, уште еднаш ја отфрли можноста за пристапување во владејачката коалиција. 
Во интервју за Бета во саботата (9-ти јануари), водачот на ЛДП Чедомир Јовановиќ објасни дека пристапувањето само би ги зголемило тензиите што веќе ја оптоваруваат коалицијата. 
Сепак, Јовановиќ инсистираше на тоа дека ЛДП и владата може да бидат партнери -- во сите прашања поврзани со ЕУ -- за да бидат поефикасни оваа година отколку претходната. 
(Бета, Б92 - 09/01/10)
