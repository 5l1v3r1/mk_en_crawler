13/07/2006
ПОДГОРИЦА, Црна Гора -- Претседателот Филип Вујановиќ рече дека неговата од неодамна независна држава сака да има пријателски односи со сите поранешни југословенски држави.
Тој го изјави ова за време на говорот во средата (12-ти јули) на приемот во пресрет на црногорскиот национален празник, Денот на државноста.
На настанот присуствуваа црногорски и странски официјални претставници -- меѓу кои и хрватскиот и српскиот колега на Вујановиќ, Стипе Месиќ и Борис Тадиќ -- како и интелектуалци и познати личности.
Претходно во средата, Вујановиќ имаше одделни состаноци со Месиќ и со својот словенечки колега, Јанез Дрновшек, во врска со зајакнувањето на билатералната економска и трговска соработка.
Подгорица и Белград во меѓувреме го комплетираат договорот за поделба, што ќе им овозможи одделно учество во меѓународните финансиски институции.
(Побједа, Вијести, Фајненшал тајмс - 13/07/06;
Мина, ХИНА, АП, АФП - 12/07/06)
