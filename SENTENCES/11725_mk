18/04/2005
СОФИЈА, Бугарија -- Министерот за надворешни работи Соломон Паси и американскиот амбасадор во Софија Џејмс Пердју во понеделникот (18-ти април) се состанаа на разговори во врска со олеснувањето на американскиот визен режин за бугарските граѓани. 
Разговорите имаа за цел подготвување на „насоки“ за мерките за либерализација на визниот режим до 2006 година.
Во другите вести, министерот за финансии Милен Велчев во неделата беше во посета на Вашингтон, каде што се состана со заменик-секретарот за одбрана Пол Волфовиц, кој е новиот претседател на Светската банка. 
Тие разговараа за случајот на петте бугарски медицински сестри осудени на смрт во Либија поради наводно инфицирање на деца со ХИВ. 
Според извештаите во локалните медиуми, Волфовиц понудил американска помош.
Во меѓувреме, според некои извештаи Триполи планира воведување на трговски санкции против Софија. 
Либија се вели дека тврди оти Бугарија треба да ја прифати одговорноста за епидемијата на сидата во Триполи. 
Бугарскиот министер за економија Милко Ковачев планира посета оваа недела со цел да се расчисти ситуацијата. 
(Нова ТВ, бТВ, Монитор - 18/04/05; бТВ, Ројтерс - 17/04/05)
