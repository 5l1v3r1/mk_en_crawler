14/10/2004
САРАЕВО, Босна и Херцеговина (БиХ) -- Канцеларијата на високиот претставник (ОХР) во средата (13-ти октомври) го критикуваше Парламентот на БиХ поради неусвојувањето на суштинскиот закон за радиодифузија, подготвен во согласност со критериумите на ЕУ. 
ОХР го опиша неусвојувањето како чекор назад во процесот на интеграција во ЕУ, истакнувајќи дека воспоставувањето на единствен, самоодржлив систем на радиодифузија претставува важен услов од физибилити студијата на Европската комисија.
Во другите вести, Трибуналот на ОН за воени злосторства ги објави деталите на своето обвинение против босанскиот Хрват Мирослав Крало, познат и како „Цицко“. 
Обвинителите го обвинија за злосторства против босанските Муслимани во 1993 година. 
Тој е сé уште во бегство. 
(Извори на ОХР, ФЕНА, Независне новине - 13/10/04; Веб-страница на МКТЈ - 12/10/04)
