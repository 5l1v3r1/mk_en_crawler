19/08/2009
СОФИЈА, Бугарија -- Обвинителството подигна обвинение против енергетскиот магнат Христо Ковачки за 8 милиони евра даночно затајување, изјави за новинарите во вторникот (18-ти август) Божидар Џамбазов, од софиската обвинителска канцеларија. 
Инспекторите велат дека бизнисменот не пријавил приход во врска со некои договори во кои се вклучени четири од неговите претпријатија помеѓу 2005 и 2008 година. 
Ковачки (46) може да се соочи со затворска казна од осум години ако биде осуден. 
Пресудата може да биде намалена ако ги плати даноците. 
Ковачки првиот пат беше обвинет пред девет месеци. 
Тој беше накусо приведен, а потоа и ослободен, откако беше платена кауција од 100.000 евра. 
Ковачки негира какви било злоупотреби. 
Тој, исто така, е обвинет и за купување гласови, во врска со парламентарните избори минатиот месец. 
(Ројтерс, БНР, БТА, Дневник - 18/08/09)
