01/09/2009
ВАШИНГТОН, САД -- Трговец со муниција Ефраим Дивероли се изјасни за виновен за заговор во судот во Мајами, Флорида, објавија локалните медиуми во понеделникот (31-ви август). 
Претпријатието на Дивероли, АЕЈ, имало договор со Пентагон во вредност од околу 207 милиони евра, за обезбедување муниција за Авганистан, што ја носел од Албанија. 
Договорот експлицитно забранувал АЕЈ да доставува муниција купена директно или индиректно од „Комунистичкото кинеско воени претпријатие“. 
Сепак, АЕЈ ја препакувало муницијата произведена во Кина за да изгледа како да е произведена во Албанија, и ја продавало како таква. 
Две други лица кои работеле во претпријатието, исто така, се изјаснија за виновни. 
Прашањата за ова избија на површина по експлозијата во складиштето за муниција надвор од Тирана во март 2008 година, во која загинаа 26 лица, а 300 згради беа уништени. 
(Шекули, АП, Ројтерс - 31/08/09)
