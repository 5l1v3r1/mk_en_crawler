18/04/2005
ПОДГОРИЦА, Србија и Црна Гора -- Црногорскиот премиер Мило Ѓукановиќ во неделата (17-ти април) рече дека верува во посветеноста на Србија на зајакнувањето соработката со Трибуналот на ОН за воени злосторства.
Тој, исто така, предвиде дека министерскиот совет на ЕУ ќе го потврди напредокот постигнат неодамна и ќе го поддржи почетокот на разговорите за Договорот за стабилизација и асоцијација со Србија и Црна Гора на гласањето на 25-ти април.
Изјавата на Ѓукановиќ е дадена еден ден пред посетата на комесарот за проширување на ЕУ Оли Рен на државната заедница.
Во другите вести, шефот на црногорската полиција Драган Ѓуровиќ во петокот рече дека Подгорица е посветена на борбата против тероризмот и трговијата со луѓе.
Тој се состана на разговори во врска со прашањата на билатералната соработка со иранскиот амбасадор во Србија и Црна Гора, Мортез мир Хејдари.
(Танјуг - 17/04/05;
Мина, веб-страница на црногорската влада - 15/04/05)
