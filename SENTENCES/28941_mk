09/08/2010
AНКАРА, Турција -- Владата и војската во неделата (8-ми август) се согласија за пополнувањата на клучните позиции во армијата и покрај обвинувањата против некои од кандидатите, осомничени за заговор за соборување на владата. 
Генерал Исик Косанер беше назначен за началник на Генералштабот, додека генерал Ердал Чејланоглу е новиот командант на копнените сили. 
Генерал Хајри Киврикоглу стана командант на Првиот армиски корпус, на местото на Хазан Игсиз, кој беше повикан да сведочи во т.н. 
случај Ергенекон. 
Назначувањата уследија по долгиот и тежок состанок на Врховниот воен совет минатата недела, каде што армијата и владата влегоа во конфликт поради кандидатите. 
Во петокот судот во Истанбул издаде одлука со која беа поништени 102-та налози за апсење на пензионирани и активни офицери обвинети за заговор за соборување на владата. 
(Заман, ДПА, АП, Хуријет - 09/08/10; Ројтерс, АФП - 08/08/10)
