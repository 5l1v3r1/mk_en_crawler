13/08/2006
АНКАРА, Турција -- Aлпарслан Арслан, главниот обвинет од нападот на 17-ти мај на Турскиот државен совет, во петокот (11-ти август) се обиде да избега за време на отворањето на судскиот процес, според извештаите на медиумите.
Тој наводно се обидел да избега откако претседателот на судската комисија го одби неговото барање за традиционалните петочни молитви, кои се поклопија со времето на одржување на судското рочиште.
Властите го спречија бегството.
Во другите вести, шест лица беа повредени во експлозијата во близина на едно Интернет кафе во Истанбул во саботата, според извештаите на локалните медиуми следниот ден.
Според полицијата, причината за експлозијата сé уште се испитува.
Сепак, според извештаите на медиумите, истата била предизвикана од направа поставена во еден контејнер пред Интернет кафето.
(Фокус, СНН Турк - 13/08/06, Милијет, НТВ - 13/08/06)
