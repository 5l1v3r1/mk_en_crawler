15/02/2006
БУКУРЕШТ, Романија -- Премиерот Калин Попеску Таричеану во вторникот (14-ти февруари) рече дека очекува поголема дисциплина во владејачката коалиција за усвојувањето на клучниот нацрт-закон против корупцијата во парламентот. 
Минатата недела горниот дом неочекувано го одби декретот за реструктуирање на државното антикорупциско тело, ДНА. 
Тој побара од коалициските партнери да ги координираат напорите и да го обезбедат неопходното мнозинство за усвојување на оваа мерка која сенатот повторно ќе ја стави на гласање. 
Мониторинг мисијата на ЕУ ќе пристигне во Романија на почетокот на следниот месец.
Во другите вести од вторникот, долниот дом на парламентот го одобри договорот на владата со САД за заедничкото користење на воените објекти. 
Договорот овозможува Пентагон да распореди свои војници во воздухополовната база Михаи Когалничеану и во уште два други воени објекти. 
(Девет часот - 15/02/06; веб-страница на романската влада - 14/02/06)
