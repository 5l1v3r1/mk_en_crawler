09/06/2010
Косовo е домаќин на 12-тото издание на Приштинскиот саем на книгата, кое ги отвори своите врати за 100 издавачки куќи од Косово, Aлбанија, Македониј a и други европски земји во понеделникот (7-ми јуни). 
Посетителите уживаа во преку 1.500 нови книги од различни издавачки куќи.
***
Србијa го порази Камерун со 4:3 на загревачкиот натпревар пред Светското првенство во саботата (5-ти јуни) во Белград. 
Светското првенство во Јужна Африка ФИФА 2010 започнува в петок. 
Србија е во групата Д со Германија, Австралија и Гана, додека Камерун се соочува со Данска, Холандија и Јапонија во групата Е.
***
Тирана беше домаќин на 4-километарското Рели во Aлбанијa во неделата (6-ти јуни). 
На настанот присуствуваа тркачи -- 90 мотоциклисти и 30 автомобили -- од 13 европски земји, вклучително и Јозеф Мачачек, победникот на релито Парис-Дакар. 
Тркачите треба да ја завршат трката надвор од патот, од 1.500 километри, на 12-ти јуни.
***
Тајландскиот филм „Мунданска приказна“ на режисерот Аноча Сувачакоенпонг ја освои овогодинешната главна награда на Трансилванскиот филмски фестивал во Романијa. 
Церемонијата на доделување награди се одржа во саботата (5-ти јуни). 
Трофејот за најдобар режисер отиде во рацете на Романецот Калин Петер Нецер за „Медал на честа“.
***
Босанскиот режисер Ратко Орозовиќ ја доби наградата „Златен витез“ на 19-тото издание на Меѓународниот филмски фестивал за краткометражен документарен филм. 
Околу 250 филмови од 60 земји беа прикажани за време на овој настан, од 26-ти мај до 3-ти јуни, во Москва.
***
Бугарскиот црноморски крајбрежен град Варна е домаќин на 18-тиот Меѓународен театарски фестивал „Лето во Варна“ од 31-ви мај до 11-ти јуни. 
Учесниците се од Италија, Данска, Велика Британија, Романијa, Хрватскa, Tурција и други европски земји.
***
Триесетиосмото издание на истанбулскиот Меѓународен музички фестивал започна во четвртокот (3-ти јуни) во Tурција. 
Преку 600 музичари од целиот свет ќе настапат на 21 концерт за време на едномесечниот фестивал.
***
Бистата на хрватскиот скултор Иван Мештровиќ „Мали Славан“, беше продадена за 85.250 фунти на аукцијата во Сотерби во Лондон на 2-ри јуни. 
Мермерната скулптура, која датира од 1906 година, го прикажува младиот син на хрватскиот сликар Емануел Видовиќ.
(Разни извори -- 02/06/10-09/06/10)
