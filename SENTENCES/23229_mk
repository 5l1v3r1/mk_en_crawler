01/10/2008
АТИНА, Грција -- Владејачката партија Нова демократија (НД) во вторникот (30-ти септември) го избрка својот одметнат партиски член и пратеник Ставрос Даилакис.
Потегот уследи неколку дена откако премиерот Костас Караманлис ги предизвика критичарите во својата партија или да ја соборат владата или да ја поддржат нејзината реформска агенда.
Даилакис го игнорираше тоа, повикувајќи го во понеделникот владиниот портпарол, Теодорос Русопулос, да поднесе оставка поради неговата наводна вмешаност во корупциски скандали.
Одлуката за протерување на Даилакис го намали кревкото мнозинство на НД во парламентот на само 151 од вкупно 300 места.
Даилакис вели дека ќе поднесе оставка наместо тоа, дозволувајќи й на НД да го задржи неговото место.
(СКАИ, АНА-МПА, ЕРТ, Ројтерс, Катимерини, Нафтемборики - 30/09/08)
