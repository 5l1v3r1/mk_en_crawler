27/11/2008
БЕЛГРАД, Србија -- Претседателот Борис Тадиќ, кој ја предводи Демократската партија (ДС) и вицепремиерот Млаѓан Динкиќ, претседател на Г17 Плус, во средата (26-ти ноември) го потврдија единството на владејачката коалиција пред гласањето за недоверба закажано за в петок, објави весникот Политика. 
Двајцата водачи се состанаа на разговори околу неодамнешниот скандал на злоупотреба во кој беше вмешан генералниот директор на белградскиот аеродром Бојан Кристо, кој доведе до негова оставка во вторникот. 
Динкиќ, наводно, рекол дека неговата партија ќе предложи обелоденување на платите, бонусите и другите трошоци на 30 големи државни фирми, со цел да се спречи скандалот со Кристо да се претвори во лов на кадрите на Г17 Плус. 
Опозициската Српската демократска партија бара оставка на Динкиќ, наведувајќи дека тој бил знаел, па дури и профитирал од злоупотребите во различни државни фирми. 
(Политика, Блиц, Б92, РТС, Танјуг - 26/11/08)
