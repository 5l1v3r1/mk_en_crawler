19/07/2007
ПРИШТИНА, Косово, Србија -- Групата за единство, косовскиот преговарачки тим за процесот на статусот, се состана во средата (18-ти јули) на разговори околу следните избори во покраината.
Претседателот Фатмир Сејдиу, кој ги предводи преговарачите, рече дека членовите сакаат и парламентарните и локалните избори да се одржат оваа есен, макар што организирањето на изборите не смее да послужи како причина за одложување на статусот.
УНМИК вели дека шефот Јоаким Рикер наскоро ќе го одреди датумот.
Во другите вести од средата, косовската влада го одобри предлогот на српската Листа за Косово и Метохија за назначување на Србинката Сузана Анѓелковиќ за нов министер за земјоделство, шумарство и рурален развој.
Номинацијата ќе биде доставена до парламентот за одобрување.
Според законот, етничките малцинства мора да држат три места во владата од 13 членови.
(Блиц - 19/07/07;
РТК, РФЕ, Балканвеб - 18/07/07)
