19/06/2005
ТИРАНА, Албанија -- Претседателот Алфред Мојсиу во петокот (17-ти јуни) се состана со претставниците на локалните граѓански асоцијации и организации, кои ќе распоредат набљудувачи на парламентарните избори на 3-ти јули.
Според соопштението од неговата канцеларија, Мојсиу ја истакнал важноста на учеството на албанските набљудувачи -- заедно со меѓународните набљудувачи од Канцеларијата за демократски институции и човекови права на ОБСЕ и Советот на Европа -- велејќи дека со тоа ќе се развие позитивна традиција во земјата.
Мојсиу, кој се состана во последниве недели со сите групи вклучени во изборниот процес, повторно повика на целосно спроведување на новиот изборен Правилник на однесување.
(Албански вести - 18/06/05;
веб-страница на албанскиот претседател - 17/06/05)
