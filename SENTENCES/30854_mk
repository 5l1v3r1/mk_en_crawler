10/12/2010
АТИНА, Грција -- Комесарот за економски и монетарни прашања на ЕУ, Оли Рен, во четвртокот (9-ти декември) рече дека Грција, најверојатно, ќе добие повеќе време за враќање на итниот заем од 110 милијарди евра што блокот и ММФ й го дадоа во мај.
„Ние сме подготвени да дадеме конкретен предлог на почетокот од следната година, и јас сум сигурен дека истиот ќе добие поддршка од министрите за финансии на ЕУ“, рече Рен по разговорите со грчкиот министер за надворешни работи, Јоргос Папандреу, во Атина.
Тој додаде дека плановите за продолжување на крајниот рок за враќање на долгот на седум и пол години, нема да биде придружен од нови услови.
Рен, исто така, рече дека не верува оти на земјата ќе й треба нов заем.
Во своето обраќање во четвртокот, тој рече дека Грција е на вистинскиот пат во однос на спроведувањето на реформите и мерките на штедење.
(AП, АНА-МПА, Блумберг - 09/12/10)Theme:
Democracy_Integration/Economic and social progressIssue:
Greece/Economy
