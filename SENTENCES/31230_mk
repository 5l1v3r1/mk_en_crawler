03/02/2011
БРИСЕЛ, Белгија -- Групата за човекови права, Амнести интернешнал, побара од ЕУ да изврши притисок врз Хрватска за справување со недостатоците во својот судски систем и да го интензивира судењето на воените злосторства. 
Програмскиот директор на Амнести, Никола Дакворт, во средата (2-ри февруари) по разговорите со претставниците на ЕУ во Брисел рече дека блокот треба да ја земе предвид загриженоста на групата кога ќе одлучува дали земјата ги исполнува стандардите за членството во ЕУ. 
Набљудувачката група за човекови права во декември издаде извештај, истакнувајќи ги „недостатоците на хрватскиот судски систем“. 
Членовите на Европскиот парламент, Ханес Свобода и Дорис Пак, рекоа дека извештајот не би требало да влијае на комплетирањето на разговорите за пристапување на Хрватска. 
(Хина, Нова ТВ, АКИ, МИA - 02/02/11)
