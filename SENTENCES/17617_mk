27/07/2007
САРАЕВО, Босна и Херцеговина (БиХ) -- Лилјана Караџиќ, сопругата на обвинетиот за воени злосторства на ОН, Радован Караџиќ, беше сослушана од властите на Република Српска (РС), според изјавата на официјален претставник на Министерството за внатрешни работи на ентитетот во четвртокот (26-ти јули).
Испрашувањето беше рутинско и не резултираше со нови информации, рече официјалниот претставник Гојко Васиќ.
Тој, исто така, рече дека министерството има докази оти друг обвинет од страна на Трибуналот, полицискиот командант на босанските Срби Стојан Жупљанин, живеел во Србија и во Русија до крајот на 2006 година.
Во другите вести, главниот обвинител на РС, Маринко Јурчевиќ, во четвртокот рече дека ќе ја заврши истрагата против 35 полицајци на РС кои беа суспендирани претходно овој месец од страна на високиот претставник Мирослав Лајчак врз основа на сомневањата претходно овој месец на високиот претставник Мирослав Лајчак за учество во масакрот во Сребреница.
Јурчевиќ рече дека случајот, кој ќе биде финализиран до крајот на оваа година, стана приоритетна задача за обвинителството.
(РТРС, Фена, ПБС, НТВ Хајат - 26/07/07)
