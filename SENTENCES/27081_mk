03/08/2009
БУКУРЕШТ, Романија -- Социјалдемократската партија (ПСД) е за 20 отсто намалување на платите на државните службеници, додека нејзиниот партнер во власта, Либералдемократската партија (ПДЛ), и понатаму ја поддржува идејата за отпуштања во јавниот сектор, објави во неделата (2-ри август министерот за мали и средни претпријатија, Константин Нита. 
Тој додаде дека ПСД ќе продолжи да го поддржува елиминирањето на севкупниот корпоративен данок воведен во мај, велејќи дека приходи може да се остварат со зголемување на даноците за минералната вода и другите природни ресурси. 
Претседателот Трајан Башеску бара отпуштање на една петтина од државните службеници.
Премиерот Емил Боц, пак, вели дека ќе разговара одделно со секој владин министер во врска со намалувањата на персоналот во владините агенции. 
Досега само министерствата за образование и земјоделство најавија отпуштања. 
(Nine o'clock - 03/08/09; Стандард, Мондоњус, Медиафакс - 02/08/09)
