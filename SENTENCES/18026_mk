15/04/2007
БРИСЕЛ, Белгија -- Портпаролката на комесарот за проширување на ЕУ Оли Рен, Кристина Наѓи, во петокот (13-ти април) ја повика Турција да ги реши на мирен начин сите проблеми со соседен Ирак.
Таа истакна дека Брисел внимателно ги следи настаните и се надева дека Турција игра конструктивна улога во регионот.
Нејзината изјава уследи по коментарот на началникот на турската армија, генерал Јашар Бујуканит, кој претходно оваа недела рече дека Турција ќе ги гони припадниците на терористичката организација Курдистанска работничка партија (ПКК) во Ирак.
Во петокот турските медиуми објавија дека петмина терористи на ПКК се убиени во операции на армијата во југоисточните покраини на земјата Хакари и Сирнак.
Бунтовниците, наводно, влегле во Турција од Ирак.
(Заман - 14/04/07;
НТВ, ВоА Њус - 13/04/07)
