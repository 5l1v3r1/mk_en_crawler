30/11/2007
САРАЕВО, Босна и Херцеговина (БиХ) -- Високиот претставник Мирослав Лајчак се консултира со партиските водачи за актуелната институционална криза, објави во четвртокот (29-ти ноември) неговата канцеларија за комуникации. 
Лајчак се состана со босанските водачи Харис Силајџиќ и Сулејман Тихиќ во средата, а со премиерот на Република Српска, Милорад Додик, во четвртокот. 
Српските политичари се заканија со бојкот на парламентот и другите институции во врска со мерките што Лајчак ги предложи на 19-ти октомври, вклучително и изменетите правила во врска со кворумот. 
Тој им даде на локалните водачи рок до 1-ви декември. 
„Шест недели се загубени“, рече тој во четвртокот. 
(Независне новине, Дневни аваз - 30/11/07; РТРС, НТВ Хајат, веб-страница на ОХР - 29/11/07)
