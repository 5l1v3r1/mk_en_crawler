20/08/2010
БРИСЕЛ, Белгија -- Европската комисија (ЕК) во четвртокот (19-ти август) објави дека Грција ги исполнила условите потребни за добивање на следната транша од 9 милијарди евра од својот пакет помош од 110 милијарди евра.
ЕК рече дека очекува членките на еврозоната да го одобрат доделувањето на парите.
За прашањето ќе дискутираат министрите за финансии на нивниот состанок во Брисел на 7-ми септември.
Експертите на ЕУ и ММФ заклучија претходно овој месец дека Грција постигнала значителен напредок во спроведувањето на потребните мерки на штедење.
Во четвртокот комесарот за економски и монетарни прашања на ЕУ, Оли Рен, го пофали напредокот на Грција во спроведувањето на реформите, но предупреди дека „сé уште остануваат предизвици и ризици“.
(AФП, ББС, Ројтерс - 19/08/10)
