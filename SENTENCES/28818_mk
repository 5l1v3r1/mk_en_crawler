11/04/2010
ATИНА, Грција -- Премиерот Јоргос Папандреу рече дека Грција можеби ќе го искористи предложениот пакет финансиска помош на ЕУ и ММФ. 
Во интервју за атинскиот дневен весник То Вима во неделата (11-ти април), Папандреу рече дека прибегнувањето кон овој механизам не е „првата опција“ на неговата земја, но е можно да и биде потребен. 
„Останува прашањето дали овој механизам ќе ги убеди пазарите ... 
ако не ги убеди, тоа е механизам што треба да се искористи“, рече грчкиот премиер. 
Водачите на Еврозоната минатиот месец постигнаа согласност за потенцијалниот пакет помош за Атина, вклучително и комбинацијата на билатерални заеми од државите на еврозоната и финансиска помош од ММФ.
Во петокот Италија и Франција изразија поддршка за Грција. 
Францускиот претседател Николас Саркози рече по разговорите со италијанскиот премиер Силвио Берлускони во Париз дека ЕУ е подготвена да ги активира своите финансиски механизми во оној момент кога Атина ќе го побара тоа. 
(Ројтерс, АП, АФП - 10/04/10)
