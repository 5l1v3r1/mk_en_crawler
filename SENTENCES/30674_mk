13/12/2010
БУКУРЕШТ, Романија -- Бројот на јавните службеници е намален за околу 100.000 и ќе паѓа на помалку од 1,29 милиони луѓе до крајот на годинава, рече премиерот Емил Боц во телевизиското интервју од неделата (12-ти декември). 
Отпуштањата, додаде тој, ќе продолжат следната година. 
Според неговиот договор со ММФ, Букурешт мора да скрати 88.000 слободни работни места во јавниот сектор, и да го продолжи замрзнувањето за вработувањата. 
Покрај тоа, владата изгласа 25 отсто кратење на платите во јавниот сектор, и укинување на сите бонуси и други додатоци, како дел од мерките за штедење спроведени во јули. 
Владата треба да отпочне разговори околу новиот договор со ММФ на 20-ти јануари, кога мисијата на Фондот за проверка ќе го посети Букурешт, рече Боц во неделата. 
Тој додаде дека новиот договор, најверојатно, ќе биде договор за претпазливост, без претходно утврдена вредност. 
Романија е моментно под стенд-бај аранжман од 12,95 милијарди евра, за период од две години, но вкупниот финансиски пакет од ММФ, ЕУ и Светската банка изнесува скоро 20 милијарди евра. 
Сегашниот аранжман завршува следната година. 
(Медиафакс, Про ТВ, Гандул, Евениментул зилеи - 12/12/10)
