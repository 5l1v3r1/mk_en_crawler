25/07/2007
AНКАРА, Турција -- Обвинителите во вторникот (24-ти јули) наредија ослободување на истакнатата курдска активистка откако таа освои место во парламентот во неделата. 
Себахат Тунчел беше обвинета за припадност на терористичката група Курдистанска работничка партија. 
Таа беше ослободена бидејќи законот й дава имунитет од судење додека е пратеничка. 
Обвинението би можело да биде реактивирано откако ќе заврши нејзиниот мандат во парламентот.
Во другите вести, водачот на најголемата опозициска Републиканска народна партија (ЦХП) рече дека нема намера да поднесе оставка, и покрај поразот што ЦХП го претрпе на изборите во неделата. 
Дениз Бајкал вели дека не гледа причина за оставка од претседателската функција во партијата, иако некои во партијата го повикаа да се повлече. 
(Заман, Javno.hr - 25/07/07; Ројтерс, Екатимерини, АП, новинска агенција Анадолу, Фајненшал тајмс - 24/07/07)
