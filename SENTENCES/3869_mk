14/08/2007
(ХИНА, Б92 - 13/08/07;
веб-страница на словенечката влада)
Словенија веќе уништи два од редицата мостови долж својата граница со Хрватска и планира да руши уште стотици други до крајот на септември, објави во понеделникот (13-ти август) љубљанско Делo.
Овој потег е дел од напорите на Словенија за исполнување на условите за влез во Шенген областа до крајот на оваа година.
До 30-ти септември вкупно 115 премини на границата на земјата со Хрватска, вклучително и мостови и патишта, ќе бидат затворени.
На крајот од кампањата, што ја спроведе словенечкото Министерство за јавна администрација, 60 премини ќе останат отворени долж границата од 670 километри помеѓу двете земји.
„Мостовите што се срушени нема да имаат негативни последици за ниту еден државјанин кој живее до границата со Хрватска“, белградски Б92 ги цитираше портпаролот на љубљанската полиција, Драго Менегалија, во изјавата за Делo.
Коментирајќи во врска со демолирањето на мостовите на селата Добовац и Бистрица -- двете на реката Сутла -- тој инсистираше на тоа дека кампањата ќе биде насочена само кон оние премини кои не се користат често или се користат за криминални и нелегални миграциски цели.
Сепак, луѓето што живеат во областите на двете страни од границата се жалат дека планираните чекори ќе им ги направат животот потежок.
Голем број локални жители на Добовац и Бистрица, на пример, се вели дека ќе поседуваат земјиште на спротивниот брег од реката.
Други велат дека се чувствуваат непријатно бидејќи новите мерки ќе доведат до зголемено полициско присуство.
Некои тврдат дека уништувањето на мостовите ќе има малку влијание за спречување на нелегалните премини, со оглед на тоа што Сутла е доволно плитка на некои места за луѓето да газат преку неа.
Словенија пристапи во ЕУ во мај 2004 година, заедно со девет други земји од Централна и Источна Европа, со што стана првата поранешна југословенска република што влезе во блокот.
Хрватска е единствената земја што не е членка на ЕУ со која таа ја дели границата.
Како членка на ЕУ и потписничка на Шенген договорот, Словенија е обврзана да го услогласи својот режим на контрола на границите со условите на аквисот за надворешните граници на блокот.
Белгија, Франција, Германија, Луксембург и Холандија, го потпишаа Шенген договорот во 1985 година, преземајќи обврска за постепено отстранување на контролите на нивните заеднички граници и воведување слободно движење за сите државјани на земјите-членки што се потписнички на истиот, другите земји-членки или трети земји.
Конкретните договори и заштитни клаузули за спроведување на слободата на движењето се наведени во Шенген конвенцијата потпишана од пет земји во 1990-та година, која влезе на сила околу пет години подоцна.
Од пристапот во ЕУ, Словенија започна делумно да ги спроведува Шенген одредбите за визната политика и спречување на илегалната имиграција.
Земјата, исто така, ја зајакна својата билатерална соработка со соседните земји-членки на ЕУ, Австрија, Унгарија и Италија.
Земјата се надева дека ќе влезе во Шенген зоната до крајот на оваа година.
Во меѓувреме, таа очекува нејзините податоци да влезат во Шенген информатичкиот систем на 1-ви септември.
