31/01/2011
АТИНА, Грција -- Синдикатите на државниот транспорт во понеделникот (31-ви јануари) почнаа нов бран штрајкови, протестирајќи против контроверзниот закон за реструктуирање на државните претпријатија. 
Системот на подземната железница во Атина ќе прекине со работа 24 часа, додека автобусите нема да работат пет часа во понеделник и 48 часа во вторник и среда. 
Синдикатите ја обвинуваат владата дека не ги зела предвид нивните предлози кога го подготвувала предлог-законот поднесен до парламентот во петокот. 
Законот предвидува укинување на 1.500 работни места во јавниот транспорт во Атина, како и кратења на платите. 
Мерките се дел од обврските на Грција од пакетот помош во висина од 110 милијарди евра, што земјата го доби од ЕУ и ММФ минатиот мај. 
(АНА-МПА, АФП - 30/01/11)
