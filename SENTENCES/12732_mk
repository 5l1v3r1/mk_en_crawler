05/05/2005
АНКАРА, Турција -- Германскиот канцелар Герхард Шредер во средата (4-ти мај) рече дека Турција мора да продолжи со динамичните реформи што ги реализираше минатата година во своите напори за остварување на демократските стандарди на ЕУ.
Германскиот водач, силен поддржувач на членството во ЕУ, рече дека Анкара мора да стори повеќе за да го подобри третманот на жените и верските малцинства, како и да ја осигури слободата на говорот.
Тој ги увери турските водачи дека резултатите од престојниот референдум во Франција за новиот Устав на ЕК нема да влијаат врз напредокот на нивната земја кон членство.
Канцеларот, исто така, ги потсети своите домаќини дека Анкара мора да го прошири трговскиот договор со ЕУ и за Кипар, земја која Турција не ја признава.
(Блумберг, АФП, ББС, НТВ, TurkishPress.com - 04/05/05)
