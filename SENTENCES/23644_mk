27/01/2009
НИКОЗИЈА, Кипар -- Двете кипарски заедници се решени да дискутираат за сложените имотни прашања за време на тековните директни разговори за повторно обединување „во рамките на принципите на ОН“, вети во понеделникот (26-ти јануари) водачот на кипарските Турци Мехмет Али Талат.
Имотното прашање, кое Талат го опиша како „најтешко поглавје“ ќе биде дискутирано на неговата следна рунда разговори со кипарскиот претседател Деметрис Христофиас в среда.
Двете страни неодамна ги завршија разговорите за поглавјето на администрацијата и поделбата на власта.
Во другите вести од понеделникот, грчката министерка за надворешни работи, Дора Бакојани, изрази надеж дека тековните разговори ќе резултираат со решение кое ќе стави крај на „турската окупција“ и ќе го обедини островот како бизонална федерација на две заедници со единствен суверенитет.
Таа говореше пред Центарот на европска политика во Брисел.
(новинска агенција Анадолу, Хуријет, КНА, Фајненшал мирор, In.news - 26/01/09)
