13/06/2008
ТИРАНА, Албанија -- Членовите на парламентот од главната опозициска партија, Социјалистичката партија, го напуштија парламентот во четвртокот (12-ти јуни), обвинувајќи го мнозинството за намерно одложување на гласањето за петте нови членови на Врховниот суд, во очекување на назначувањето на претседателот Бамир Топи.
Владејачката Демократска партија објави дека би сакала да го разгледа, поради наводни процедурални прекршувања, декретот на Топи за членовите на Врховниот суд.
Претседателката на парламентот, Јозефина Топали, интервенираше и објави дека гласањето ќе се одржи в понеделник, откако пратениците ќе одлучат дали да му го одземат имунитетот на поранешниот министер за одбрана, Фатми Медиу.
Тој беше вмешан во експлозиите од 15-ти март во складиштето за муниција, во кои загинаа 26 лица, а преку 300 беа повредени.
(Балканвеб, ВОА, ББС, Алсат - 12/06/08)
