29/05/2013
Размената меѓу Албанија и Македонија е зголемена за 15 отсто во последниве три години, рекоа учесниците на Албанско-македонскиот бизнис форум во Тирана.
Бизнисмените разговараа за можностите понатаму да ја зацврстат соработката во полето на туризмот и производството на храна и пијалаци.
„Чајна глори интернешенал“ планира да инвестира 1,5 милијарди евра за да изгради терени за голф во Кипар.
Објектите ќе бидат лоцирани во регионот Пафос, во јужниот дел на островот.
Бугарската национална авиокомпанија „Бугарија ер“, размислува да лансира редовен директен лет меѓу Скопје и Софија, рекоа официјални претставници на заедничката средба намакедонскатаи бугарската економска комора.
Моментално, компанијата ги разгледува исплатливоста и можноста за заработка.
Според локалниот телевизиски канал „Алфа“, норвешки експерти сметаат дека Грцијаима резерви на природен гас и на нафта во вредност од 1,7 милијарди долари.
Оваа процена следеше по подводните истражувања, јужно од островот Крит.
Романија ќе мора да врати речиси 700 милиони евра во буџетот на ЕУ поради грешки во дистрибуирањето на средства, ги извести новинарите Министерот за средствата на Унијата, Еуген Теодорович.
Најголеми неправилности беа откриени во распоредувањето на средствата за јавни набавки.
Официјални претставници од Црна Гора, Албанија, Хрватска и Босна и Херцеговина потпишаа меморандум за разбирање за соработка во изградбата на гасоводните проекти Трансјадрански гасовод (ТАП) и Јонско-јадранскиот гасовод (ИАП).
И двете градби ќе носат природен гас од Азербејџан.
Хрватска очекува нејзиниот енергетски сектор да се справи со големиот национален долг и недостатокот на конкурентност, рече претседателот Иво Јосиповиќ во интервју за „Си-Ен-Ен“.
Рече дека земјата бара партнер во околината за откривање на наоѓалишта на нафта и гас во Јадранското море.
Се одржа бизнис форумот „Самит100“ во одморалиштето Беќиќи во Црна Гора.
На настанот што се фокусираше на начини како да се зголеми конкурентноста на земјите од Југоисточна Европа и да се подобри нивното деловно работење, присуствуваа бизнисмени и официјални претставници наСловенија, Хрватска, Србија, Босна и Херцеговина и Македонија.
(Разни извори - 22.05.2013 - 29.05.2013)
