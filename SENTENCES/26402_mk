13/08/2009
СОФИЈА, Бугарија -- Неодамна назначената влада на премиерот Бојко Борисов одлучи во средата (12-ти август) да формира совет со кој ќе раководи министерот за финансии, а кој ќе ги надгледува парите од ЕУ.
Истиот ќе ги вклучува и министрите за внатрешни работи, за регионален развој, транспорт, земјоделство, труд, економија, животна средина и надворешни работи.
Советот ќе биде задолжен за сите програми финансирани од ЕУ, вклучително и предпристапните.
Покрај ова, ќе биде формиран секретаријат во рамките на Министерството за финансии, кој ќе биде задолжен за оперативните задачи околу координацијата и ќе ги советува владините институции за апсорбирањето на парите на ЕУ.
Унијата веќе неколку месеци ги замрзна парите, откако откри раширена измама и малверзации во Бугарија.
(Дневник, БНТ, Медиапул - 12/08/09)
