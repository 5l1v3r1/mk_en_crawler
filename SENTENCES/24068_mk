17/06/2009
АТИНА, Грција -- Непознати вооружени напаѓачи убија полицаец во Атина во средата (17-ти јуни).
Двајца напаѓачи на мотор пукале на полицаец кој го обезбедувал домот во Патисија на сведок во судски процес за тероризам.
Сведокот, Софија Кириакиду, сведочеше против нејзиниот поранешен сопруг Ангелетос Канас, наводен член на терористичката група Народна револуционерна борба (ЕЛА).
Во другите вести, Советот за надворешни работи и одбрана (КИСЕА) во вторникот го отфрли предлогот за намалување на трошоците за оружје и намалување на задолжителната воена обврска.
Трошоците за оружје ќе бидат намалени за 15 отсто оваа година, рече министерот за одбрана, Вангелис Меимаракис.
Овие мерки се дел од владината програма за справување со економската криза.
(СКАИ, АНА-МПА, Ројтерс, АП, Нафтемборики, Вима, Та Неа, Елефтерос типос - 17/06/09, AНА-МПА, Ројтерс, АП - 16/06/09)
