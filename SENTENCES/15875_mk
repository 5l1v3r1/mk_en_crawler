20/07/2006
ЉУБЉАНА, Словенија -- Косовскиот премиер Агим Чеку во средата (19-ти јули) пристигна во официјална дводневна посета на Словенија. 
Тој се очекува во четврток да се состане со словенечкиот колега Јанез Јанша, со министерот за надворешни работи, Димитриј Рупел, со претседателот Јанез Дрновшек, како и со претседателот на парламентот, Франце Чукјати.
Во другите вести, Чеку ги повика водачите на етничките Албанци во Македонија да се воздржат од остри коментари и закани, велејќи дека истите би можеле да им наштетат на и онака чувствителните разговори за статусот на Косово. 
Тој мислеше на неодамнешната изјава на заменик-претседателот на Демократската унија за интеграција (ДУИ) Муса Џафери, кој й се закани на победничката партија на изборите, ВМРО-ДПМНЕ, поради нејзината одлука за формирање коалиција со Демократската партија на Албанците. 
Чеку ја советуваше ДУИ да ги решава своите проблеми само на мирен и демократски начин. 
(Вечер - 20/07/06; Б92, СTA - 19/07/06)
