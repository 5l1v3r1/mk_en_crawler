13/04/2005
ЛУКСЕМБУРГ -- Истакнувајќи дека Грција прави соодветни чекори за намалување на својот јавен дефицит, министрите за финансии на ЕУ во вторникот (12-ти април) ја одобрија ревидираната Програма за стабилност и растеж на земјата, за време на состанокот во Луксембург. 
Министрите, исто така, го поддржаа ставот на Европската комисија (ЕК) претходно овој месец. 
ЕК одлучи дека со оглед на тоа што Грција работи на намалување на својот дефицит под горната граница на еврозоната од 3 отсто од БДП, сега засега не е потребно понатамошно дисциплинско дејство.
Во другите вести од вторникот, ЕК објави последно предупредување до Грција во врска со континуираното прекршување на правилата на ЕУ за менаџмент со отпадот на островот Крит. 
Во соопштението до медиумите на ЕК се критикува Атина поради тоа што не ја исчистила нелегалната депонија, за која Грција беше парично казнета во 2000 година, како и една локација за привремено складирање на отпад. 
(AНА, МПА, веб-страница на ЕУ - 12/04/05)
