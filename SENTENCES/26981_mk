05/08/2009
AТИНА, Грција -- Крајбрежната стража во вторникот (4-ти август) накусо уапси тројца турски новинари, кои се обидувале да ги снимат турските војници на спорен остров во Средоземното Море. 
Новинарите успеале да дојдат до островот, кој се нарекува Ро на грчки и Караада на турски јазик, во близина на туристичкиот град Кас во турската провинција Анталија, откако слушнале дека грчките војници го подигнале знамето на својата држава таму. 
Другата група новинари која се упатила кон островот го видела апсењето и ја известила турската крајбрежна стража, која се погрижила за брзо ослободување на новинарите. 
(Новинска агенција Анадолу, Ксинхуа - 04/08/09)
