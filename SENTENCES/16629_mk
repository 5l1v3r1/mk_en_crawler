09/07/2006
НИКОЗИЈА, Кипар -- Водачите на кипарските Грци и кипарските Турци се согласија да започнат процес кој би можел да доведе до повторно отворање на преговорите за обединување на Кипар.
Претседателот Тасос Пападопулос и водачот на кипарските Турци, Мехмет Али Талат, се состанаа во саботата (8-ми јули) во тампон зоната на ОН на поделениот остров.
Според Ибрахим Гамбари, генералниот потсекретар на ОН за политички прашања, тие се согласиле да ги утврдат принципите на идното обединување на островот.
Комисиите кои ќе ги реализираат разговорите помеѓу двете заедници би можеле да бидат формирани до крајот на јули, рече Гамбари.
Процесот на преговори е прекинат од април 2004 година, кога кипарските Грци го отфрлија планот за обеднување предложен од генералниот секретар на ОН, Кофи Анан.
(AП - 09/07/06;
AНА, ЕРТ, Заман - 08/07/06)
