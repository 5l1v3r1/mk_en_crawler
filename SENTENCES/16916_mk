05/11/2006
TИРАНА, Албанија -- Извештајот за следењето на судските процеси, што го издаде присуството на ОБСЕ во Тирана во петокот (3-ти ноември) ја истакнува потребата од поголеми напори за изградба на стабилно и транспарентно правосудство во Албанија, засновано на владеењето на законот. 
Според документот, земјата постигна значителен напредок во реформата на својот судски систем, но потребни се понатамишни подобрувања во поглед на човековите права на затворениците и пристапот до информациите.
Исто така, претседателот Алфред Мојсиу ја истакна важноста на подобрувањето на судските стандарди и независноста, за време на посетата на Валона во петокот. 
Тој помогна во отворањето на новата зграда на апелациониот суд во Валона, финансирана со програмата на ЕУ, КАРДС.
Во другите вести, премиерот Сали Бериша објави дека неговата влада одлучила да распореди мировници во рамките на силите на ОН во Либан. 
Албанците ќе служат под италијанска команда. 
(Aлбански вести - 04/11/06; веб-страница на ОБСЕ, веб-страница на албанскиот претседател - 03/11/06)
