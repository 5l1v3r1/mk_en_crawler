22/01/2007
СКОПЈЕ, Македонија -- Опозициските партии на етничките Албанци, Демократската унија за интеграција (ДУИ) и нејзиниот коалициски партнер, Партијата за демократски просперитет (ПДП) повторно одлучија да го бојкотираат парламентот, според соопштенијата од двете партии. 
Исто така, изминатиот викенд претседателствата на ДУИ и ПДП заклучија дека парламентарното мнозинство и понатаму го крши т.н. 
Бадинтеров принцип. 
Опфатен со Охридскиот мировен договор од 2001 година, истиот предвидува сите закони кои се однесуваат на малцинствата да бидат усвоени од страна на парламентот со преку 50 отсто од гласовите на пратениците кои го претставуваат соодветното малцинство. 
Според заменик-претседателот на ПДП, Исмет Рамадани, ДУИ и ПДП нема да се вратат во законодавниот дом додека не започне „вистински дијалог“. 
(Утрински весник - 22/01/07; Teлма ТВ, А1 ТВ - 21/01/07)
