05/10/2006
БУКУРЕШТ, Романија -- Парламентот во средата (4-ти октомври) го одобри наименувањето на новите шефови на двете агенции за разузнавање на земјата -- Георге Кристијан Мајор за шеф на романската Служба за разузнавање и Клаудиу Сафтиу за шеф на романската Служба за надворешно разузнавање. 
Претседателот Трајан Башеску ги номинираше минатиот месец. 
Претходните шефови за разузнавање поднесоа оставка во јули, по скандалот поврзан со исчезнувањето на сирискиот бизнисмен Омар Хајсам, кој беше обвинет за тероризам.
Башеску во средата го посети Јереван, при што му кажа на својот ерменски колега, Роберт Кочаријан, дека Романија ги смета врските со Ерменија за приоритет во својата политика за Црното Море. 
Исто така, беше потпишан и меморандум на разбирање во врска со соработката во европските и евроатланските интеграциони прашања. 
(Зиуа, Девет часот - 05/10/06; Ромпрес, Медиафакс - 04/10/06)
