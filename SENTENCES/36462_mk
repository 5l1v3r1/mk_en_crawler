12/08/2004
АТИНА, Грција -- Тимовите од Грција и Србија и Црна Гора лошо го започнаа олимпискиот фудбалски турнир, кој беше отворен во средата (11-ти август). 
Грчкиот машки тим заостануваа зад Јужна Кореја во 64-тата минута, пред Јоанис Таралидис и Димитрос Пападопулос да го изедначат резултатот. 
Грчкиот женски тим загуби од САД со 0:3. 
Фаворизираната Аргентина, пак, ја победи Србија и Црна Гора со 6:0.
Исто така во средата, олимпискиот пламен се врати дома во пошироката област на Атина, по своето патување низ 26 земји. 
Илјадници луѓе покрај патиштата ги следеа последните два дена од патувањето на пламенот од античкиот град Маратон до центарот на Атина. 
Еден од носачите на факелот беше и 89-годишниот Петрос Апостолопулос, кој учествуваше на штафетата на факелот во 1936 година на Олимпијадата во Берлин.
Во меѓувреме, во Белград, Парламентот на Србија и Црна Гора во средата не постигна согласност за новата национална химна. 
Тоа значи дека за олимписките медалисти од Србија и Црна Гора ќе се свири старата национална химна на Југославија. 
Пратениците од Црна Гора се спротивставија на новата верзија, комбинација на црногорската химна и химната на Србија од пред Втората светска војна. 
(УПИ, АФП, АП, Ројтерс - 11/08/04)
