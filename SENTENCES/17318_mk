27/04/2007
БУКУРЕШТ, Романија -- Владејачката Национал-либерална партија (ПНЛ) ќе работи за смена на претседателот Трајан Башеску на референдумот следниот месец за негово отповикување, рече во четвртокот (26-ти април) премиерот Калин Попеску Таричеану.
Запрашан зошто неговата партија се приклучила на кампањата против Башеску, откако беа партнери со Демократската партија на Башеску до пред неколку недели, Таричеану рече дека претседателот „не е човек каков што се чинеше дека е во 2004 година“.
Главната опозициска Социјалдемократска партија, исто така, планира да работи на негова смена, почнувајќи со митингот во петок во градот Крајова.
Референдумот е закажан за 19-ти мај.
Во меѓувреме, водачот на Конзервативната партија, Дан Воикулеску, рече дека ќе докаже оти Башеску соработувал со комунистичките тајни служби пред 1989 година.
Воикулеску тврди дека има цврсти докази за активностите на Башеску и дека истите се доставени до националниот совет што ги разгледува овие прашања.
(Nine O'clock - 27/04/07;
Mедиафакс, Ромпрес - 26/04/07)
