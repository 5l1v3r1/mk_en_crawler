05/11/2007
СОФИЈА, Бугаријa -- Новоформираната десничарска партија Граѓаните за европски развој на Бугарија (ГЕРБ) победи на градоначалничките избори во најголемите бугарски градови, според резултатите на анкетите на излезот од избирачките места.
Во вториот круг од изборите во неделата (4-ти ноември) ГЕРБ победи во големиот пристанишен град Бургас, како и во провинциските главни градови Видин, Сливен, Габрово, Стара Загора и Јамбол.
Партиските кандидати беа избрани за градоначалници на Софија и Пловдив, двата најголеми градови во Бугарија, како и во неколку други провинциски главни градови во првиот круг пред една недела.
Софискиот градоначалник и водач на ГЕРБ, Бојко Борисов, сега побара од владата да поднесе оставка, велејќи дека владејачкото трипартитно мнозинство повеќе не ја одразува политичката реалност во земјата.
(Дарик, Сега, Труд, 24 Часа - 05/11/07;
AФП, БНТ, Новините, БГНЕС - 04/11/07)
