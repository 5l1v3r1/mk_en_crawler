23/07/2009
ПРИШТИНА, Косово -- Вицепремиерот Хајредин Куци во средата (22-ри јули) испрати писмо до шефот на ЕУЛЕКС, Ив де Кермабон, во врска со извештаите дека мисијата остварува разговори со Србија околу правните прашања, вклучително и полицијата и царината.
„Не сум ги видел записниците од овие [состаноци] и не сум официјално информиран од страна на мисијата на ЕУЛЕКС дека се одржуваат вакви разговори“, се вели во писмото.
Куци, исто така, инсистираше на тоа дека Косово мора да биде целосно информирано за едни вакви дискусии помеѓу ЕУЛЕКС и Србија.
Подоцна во средата, Куци се состана со Де Кермабон, кој го увери дека немало вакви преговори.
Исто така во средата, ЕУЛЕКС официјално ги предаде своите антитерористички надлежности на Косовската единица за борба против тероризмот.
(Зери, Коха Диторе, Косова Сот - 23/07/09;
РТК, Кохавижн - 22/07/09)
