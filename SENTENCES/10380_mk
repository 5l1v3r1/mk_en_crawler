20/09/2004
БЕЛГРАД, Србија и Црна Гора -- Премиерот Воислав Коштуница на прес-конференцијата во неделата (19-ти септември) рече дека следните парламентарни избори во републиката треба да се одржат веднаш по усвојувањето на новиот устав.
Тој додаде дека локалните избори во неделата претставуваа чекор напред во градењето на институциите и демократскиот политички систем.
Тој процес, рече тој, ќе биде комплетиран кога „Србија ќе добие нов главен закон и ќе се одржат парламентарните избори“.
Во другите вести од неделата, министерот за одбрана на Србија и Црна Гора, Првослав Давиниќ, изјави дека во Генералштабот на Армијата на државната заедница во тек е рационализација.
Тој објасни дека на барање на Подгорица, бројот на војниците на црногорската страна ќе биде намален од 6.000 на 3.000
Исто така во неделата, специјализираните единици на подгоричкиот корпус на Армијата на Србија и Црна Гора и црногорската полиција ја завршија операцијата на расчистување на мини долж црногорско-албанската граница.
Од август досега тие исчистија 81 километар обработливо земјиште.
(Бета - 20/09/04;
Б92, Танјуг, Срна, Дан - 19/09/04)
