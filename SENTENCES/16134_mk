16/11/2006
БЕЛГРАД, Србија -- Шведскиот министер за надворешни работи, Карл Билт, во средата (15-ти ноември) ги посети Белград и Загреб, како дел од неговата балканска турнеја. 
Во Белград тој се состана со претседателот Борис Тадиќ, на разговори околу целта на Србија за продолжување на преговорите во врска со Спогодбата за стабилизација и асоцијација со ЕУ. 
Тие, исто така, разговараа за соработката со Трибуналот на ОН за воени злосторства, како и за прашањето на статусот на Косово.
Во Загреб Билт се состана со својата колешка Колинда Грабар-Китаровиќ, при што й рече дека е уверен дека целите на Хрватска за влез во ЕУ и учество на изборите за Европскиот парламент во 2009 година се реални.
Изгледите за интеграција во ЕУ, исто така, доминираа во разговорите што Грабар-Китаровиќ ги остварија во средата со австриската министерка за надворешни работи, Урсула Пласник. 
Пласник истакна дека и покрај тоа што Хрватска ја чекаат тешкотии, има простор за оптимизам. 
(Taнјуг, Бета, ХИНA - 15/11/06)
