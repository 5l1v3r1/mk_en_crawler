17/03/2010
ТИРАНА, Албанија -- Водачот на опозициската Социјалистичка партија (СП) Еди Рама во вторникот (16-ти март) го повика премиерот Сали Бериша да се согласи на консензус за решавање на актуелниот политички ќор-сокак.
Во писмото до Бериша, Рама инсистира на транспарентност на општите избори од 2009 година, со тоа што ќе се дозволи истрага за процесот.
Реакцијата уследи откако слично барање на СП беше одбиено претходно истиот ден од страна на владини претставници.
„Сакам да најдам излез за проблемот кој го одвојува минатото од европската иднина на Албанија“, се вели во писмото на Рама.
Тој истакна дека проверката на некои гласачки кутии нема за цел да го промени крајниот исход од изборите, туку да постави стандарди за идните избори.
(Балкан веб, Шекули, Ора њус, ББС - 16/03/10)
