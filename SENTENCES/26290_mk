14/02/2010
AНКАРА, Турција -- Полицијата во саботата (13-ти февруари) уапси 86 лица осомничени за врски со забранетата Курдистанска работничка партија (ПКК), се цитираат извори од безбедноста.
Според нив, операциите беа спроведени во осум покраини во југоисточниот и источниот дел, во обид за спречување евентуални демонстрации во понеделникот, на 11-тата годишнина од апсењето на затворениот водач на ПКК Абдула Оџалан.
Илјадници Курди се собраа во Стразбур, Франција, во саботата, да демонстрираат за ослободување на Оџалан.
Според Курдската федерација на здруженија во Франција, на митингот присуствувале преку 15.000 луѓе, додека полицијата вели дека нивниот број изнесувал близу 6.500.
Курдските семејства од Германија, Белгија, Холандија и Швајцарија допатуваа во Стразбур да учествуваат на демонстрациите.
(Hurriyet, AFP - 13/02/10)
