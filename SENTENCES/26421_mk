12/02/2010
БРИСЕЛ, Белгија -- Словенечкиот премиер Борут Пахор во четвртокот (11-ти февруари) рече дека неговата држава ќе го одобри отворањето на најмалку уште две поглавја од разговорите на Загреб со ЕУ следната недела.
Пахор, кој говореше на маргините од самитот на ЕУ во Брисел, не специфицираше кои поглавја.
Хрватските медиуми објавија дека тоа ќе бидат поглавјето за рибарството и животната средина.
Исто така во четвртокот, хрватската премиерка Јадранка Косор објави дека Холандија е сега отворена од отпочне преговори за судството и основните права.
Сепак, пред да може да се затвори ова поглавје, Амстердам инсистира на целосна соработка на Загреб со Хашкиот трибунал за воени злосторства и предавање на воените документи што недостасуваат, познати како „артилериски дневници“ од операцијата Бура во 1995 година.
(ХРТ, СТА, Пословни, ХИНА, Јавно - 11/02/10)
