27/02/2007
TИРАНА, Албанија -- Премиерот Сали Бериша, водач на владејачката Демократска партија (ДП), во понеделникот (26-ти февруари) ја навести можноста за промени во коалициската влада предводена од ДП, по општинските избори на 18-ти февруари.
Бериша рече дека евентуалната реконструкција не би била одговор на изборните резултати на ДП, туку би претставувала обид за засилување на темпото на реформите.
Тој, сепак, истакна дека ДП треба внимателно да го преиспита својот пораз во некои поголеми градови, вклучувајќи ги и Тирана и Драч, за подобро да се подготви за идните избори.
Исто така во понеделникот, локалната изборна комисија во Тирана го потврди третиот мандат на градоначалникот Еди Рама и рече дека неговата Социјалистичка партија освоила 21 место во градскиот совет, за разлика од 17-те места на ДП.
(Aлбански вести - 27/02/07;
Maкфакс - 26/02/07)
