26/04/2009
СОФИЈА, Бугарија -- Официјалните претставници го завршија својот дводневен енергетски самит во Софија во саботата (25-ти април), велејќи дека непрекинатиот дотур на природен гас и изнаоѓањето алтернативни патишта за негово пренестување од Каспискиот регион се предуслови за зајакнување на енергетската безбедност. 
Во заедничката декларација, учесниците рекоа дека стратешкото енергетско партнерство и соработка на регионално и светско ниво ќе бидат клучни за решавање на енергетската криза во Европа. 
Потврдувајќи ја потребата за заеднички напори, високи претставници на 28 земји -- вклучително и шест претседатели -- се фокусираа на изработувањето заедничка стратегија за енергетско партнерство. 
Меѓу присутните функционери беа и официјални претставници од Блискиот Исток, Каспискиот регион, Централна Азија, како и од членките на ЕУ вклучени во проектот Јужен тек, САД, Русија, Египет и Катар. 
Претседателот на Европската комисија, Жозе Мануел Баросо, ја претставуваше ЕУ. 
(AФП, Дарик, Дневник, БТА, Стандард, Фокус - 25/04/09; Ксинхуa - 24/04/09)
