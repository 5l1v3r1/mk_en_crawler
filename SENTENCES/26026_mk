17/12/2009
ПРИШТИНА, Косово -- Во извештај објавен од страна на Надворешниот политички клуб во средата (16-ти декември) се заклучува дека корупцијата е главната причина за падот на странските инвестиции на Косово.
Атрактивноста стагнира во споредба со другите земји во регионот, според извештајот.
Досега, директните странски инвестиции се мали, достигнувајќи вкупно 750 милиони евра помеѓу 2005 и 2007 година.
Нивото падна за 14,6% во 2008 година, тренд кој продолжи и оваа година.
Претставникот на Светската банка во Косово, Ранјит Најак, рече дека странските инвеститори се многу чувствителни на корупција, особено во јавната администрација.
Тој додаде дека околу 80% од инвеститорите се незадоволни од ефикасноста на јавната администрација во Косово.
(Коха Диторе, Зери, Лајм, Експрес - 17/12/09)
