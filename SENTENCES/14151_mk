14/08/2005
АНКАРА, Турција -- Минатите влади во Турција правеа грешки во врска со односите со курдското малцинство во земјата, рече премиерот Реџеп Тајип Ердоган за време на својот говор во Дијарбакир во саботата (13-ти август).
Решението на таканаречениот курдски проблем треба да се бара преку поттикнувањето на демократијата, рече Ердоган, додавајќи дека „една голема држава има самодоверба да ги стави своите грешки и добри дела на маса“.
Говорот беше силно поздравен од страна на курдската заедница -- Ердоган е првиот турски водач што ги признал грешките.
Градоначалникот на Дијарбакир Осман Бајдемир рече дека тоа би можело да значи свртување на нова страница во односите на владата со Курдите.
(Лос Анџелес тајмс, НТВ, TurkishPress.com - 13/08/05)
