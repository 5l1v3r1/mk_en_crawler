22/12/2009
ЗАГРЕБ, Хрватска -- Во радио-интервју од понеделникот (21-ви декември) премиерката Јадранка Косор рече дека министерот за транспорт, Божидар Калмета, може да биде сменет поради железничкиот инцидент претходно истиот ден во кој беа повредени скоро 60 патници.
Калмета рече дека можеби ќе поднесе оставка поради инцидентот, во кој возот не застана и удри во одбојник на главната железничка станица во Загреб.
Министерот неодамна преживеа гласање за недоверба иницирано од најголемата опозициска партија, Социјалдемократската партија, поради наводната измама во Хрватски патишта (ХАК), најголемиот оператор на патиштата.
(ХИНА, Пословни, ХРТ, Нова ТВ, ДПА, Вјесник -21/12/09)
