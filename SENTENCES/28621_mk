15/06/2010
БУКУРЕШТ, Романија -- Иднината на владата е загрозена во вторник (15-ти јуни), бидејќи се соочува со гласање за доверба кое беше потребно за брзата опција што ја избра заради изгласување серија непопуларни мерки на штедење.
Кратењата на трошоците, во висина од околу 2,3 отсто од БДП, вклучуваат намалување на платите на вработените во јавниот сектор за 25 отсто, намалување за 15 отсто на пензиите и надоместоците за невработените.
Мерките, што беа изготвени заедно со ММФ, се услов за Букурешт да ја добие следната транша од својот стенд-бај аранжман од 13 милијарди евра со Фондот.
Владејачката коалиција треба да добие поддршка од најмалку 236 пратеници за да преживее.
Илјадници членови на синдикатите од целата земја се собраа пред парламентот пред гласањето во вторник, за да демонстрираат против мерките на штедење.
(Mедиафакс, Зиарул финансиар - 15/06/10)
