11/11/2008
ЗАГРЕБ, Хрватска -- Министерството за надворешни работи во понеделникот (10-ти ноември) остро реагираше на изјавата на српскиот министер за надворешни работи, Вук Јеремиќ, кој рече дека Србите во Хрватска биле жртви на етничко чистење.
Хрватска нема да дозволи какви било манипулации со фактите или фалсификување на поновата хрватска историја, во врска со војните во поранешна Југославија, соопшти хрватското Министерство за надворешни работи.
Јеремиќ ја повика Хрватска да се откаже од судската постапка што ја иницираше пред Меѓународниот суд на правдата, во која ја обвинува Србија за геноцид.
„Треба да имаме предвид дека Хрватска е држава што спроведе етничко чистење на српското население на своја територија.
Србија не го направи тоа.
Сите што живееја во Србија во 1990-тите, живеат тука и денес.
Тоа не е случај со Хрватска.
Таму имаше етничко чистење на 250.000 луѓе поради тоа што беа Срби“, изјави Јеремиќ за новинската агенција Танјуг.
(Б92, Јавно, Танјуг - 10/11/08)
