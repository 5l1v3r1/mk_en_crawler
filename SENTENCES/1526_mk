26/05/2010
Бугарската тенисерка број еден, Цветана Пиронкова, постигна голема победа на натпреварот на 19-ти мај, поразувајќи ја поранешната олимписка шампионка Елена Дементиева од Русија со 7:5, 4:6, 6:4.
Пиронкова потоа изгуби од Романката Александра Дулгеру со 6:4, 7:5 во четвртфиналињата на Отвореното првенство на Варшава.
Црногорските планинари го освоија Монт Еверест за првпат.
Експедицијата -- која ја сочинуваа Ѓорѓе Вујичиќ, Марко Блечиќ и Драгутин Вујовиќ, од градот Никшиќ, како и Драган Челиковиќ од српскиот град Крагуевац -- го искачија највисокиот врв на планетата во неделата (23-ти мај).
Хрватскиот машки куглачки тим освои сребро на 12-тото Европско првенство во куглање Нинепин, кое заврши во неделата (23-ти мај) во Словачка.
Шестдневниот настан беше организиран од Здружението на слепи и делумно слепи спортисти на Словачка.
На истото учествуваа 97 учесници од десет земји.
Златото го освои германскиот тим, додека Романијa доби бронза.
Женскиот тим на Хрватска освои бронза на 18-ти мај.
Дваесет и седмото издание на Неделата на современиот танц беше отворено во понеделникот (24-ти мај) во Загреб.
Настанот, кој се одржува и во Сплит и Риека, се состои од 28 претстави од 16 држави.
Фестивалот завршува на 4-ти јуни.
Струмицa, во Mакедонијa, ќе биде домаќин на шестото издание на фестивалот Астерфест од четврток (27-ми мај) до понеделник.
Околу 50 филмови од 20 земји во Европа и Северна Америка ќе бидат прикажани за време на настанот.
Енеида Тарифа беше прогласена за победничка на албанскиот фестивал на модерна музика Топ фест во неделата (23-ти мај).
Тарифа (28) ги победи другите 130 учесници.
Учесници од Албанија, Косовo и Maкедонијa учествуваа во десетте категории на Топ фест.
Косовската влада на 19-ти мај објави дека ќе отвори канцеларија во рамките на Министерството за култура, за да се почне со спроведување на Законот за авторски права на земјата.
Канцеларијата ќе се занимава главно со воспоставување на рамката за спроведувањето.
(Разни извори --19/05/10-26/05/10)
