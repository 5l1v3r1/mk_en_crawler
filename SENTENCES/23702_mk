22/12/2008
АТИНА, Грција -- Парламентот рано во понеделникот (22-ри декември) го усвои буџетот за 2009 година, по петдневна расправа, и покрај силното противење на моќните синдикати и студентски групи. 
Гласањето беше со тесна разлика, 151:146, и излезе надвор од партиските линии. 
За време на расправата, премиерот Костас Караманлис ги повика сите партии да покажат „политичка зрелост, единство и одговорност“, поддржувајќи го буџетот. 
Караманлис го обвини водачот на најголемата опозициска партија ПАСОК, Јоргос Папандреу, дека покажал „индиферентност во поглед на актуелната ситуација“. 
Папандреу рече дека владејачките конзервативци се „неспособни“ за справување со последиците од светската економска криза и повторно повика на предвремени избори. 
(AНА-МПА, ЕРТ, Нафтемборики, АФП, ДПA - 22/12/08)
