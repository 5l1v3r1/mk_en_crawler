25/06/2006
БЕЛГРАД, Србија -- Српскиот претседател Борис Тадиќ в понеделник (26-ти јуни) ќе ја започне регионалната турнеја, при што ќе ги посети Црна Гора, Хрватска, Македонија и Босна и Херцеговина.
Посетата на Подгорица ќе биде прва негова посета од поделбата на поранешната државна заедница и прогласувањето на независноста на Црна Гора.
Тадиќ ќе се состане со неговиот црногорски колега, Филип Вујановиќ, и со премиерот Мило Ѓукановиќ.
Во другите вести, српскиот премиер Воислав Коштуница во петокот потврди дека тој и Тадиќ добиле покана од американскиот државен секретар Кондолиза Рајс за посета на Вашингтон следниот месец.
Френк Виснер, американскиот претставник за разговорите за статусот на Косово, изјави за Гласот на Америка дека поканата претставува израз на почит кон српските водачи и српските демократски институции.
(РТС - 25/06/06;
Бета, Блиц - 24/06/06;
Б92 - 23/06/06)
