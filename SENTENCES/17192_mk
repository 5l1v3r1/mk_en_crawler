01/08/2006
БУКУРЕШТ, Романија -- Комесарот на ЕУ за правда и домашни работи, Франко Фратини, во понеделникот (31-ви јули) ја пофали Романија за напредокот постигнат во реформите поврзани со ЕУ, но ги повика властите веднаш да се посветат на преостанатите недостатоци во клучните области, вклучувајќи го реструктуирањето на судскиот сектор и борбата против корупцијата.
Фратини се наоѓа во дводневна посета на Букурешт по неговата посета на Софија.
Тој рече дека се надева оти напорите на локалните власти, со помош од Европската комисија (ЕК) ќе водат до навремен влез на Романија и Бугарија на 1-ви јануари.
Претходно во понеделникот во Софија, Фратини го повика парламентот да ги усвои клучните измени во уставот - кои гарантираат судска независност - до средината на септември, пред објавувањето на следниот мониторинг извештај на ЕК за напредокот на Бугарија.
(Ромпрес, Дарик - 31/07/06)
