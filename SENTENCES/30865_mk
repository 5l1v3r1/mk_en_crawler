06/05/2011
САРАЕВО, Босна и Херцеговина (БиХ) - Високиот претставник Валентин Инцко во четвртокот (5 –ти мај) му даде на раководството на Република Српска (РС) седум дена да ја поништи својата одлука за референдум.
Инцко рече дека тој во понеделник ќе отпатува во Њујорк за да се обрати пред Советот за безбедност, додавајќи дека доколку РС не успее да се откаже од планот за референдум до неговото враќање, тој ќе ги искористи своите бонски овластувања да го поништи референдумот.
Како, што се дознава Советот за спроведување на мирот (ССМ) го поддржува во ова.
Амбасадорите на земјите-учеснички се сретнаа со него во Сараево во четвртокот.
РС сака да одржи референдум на почетокот на јуни со цел нејзините граѓани да се изјаснат дали тие ги одобруваат наметнатите одлуки на високиот претставник, особено оние што се однесуваат на основање на државен суд и обвинителство на БиХ.
РС тврди дека судот е многу пристрасен против српските обвинети.
(Дневни аваз, РТРС, Вести Онлајн, Независне новине - 05/05/11)
