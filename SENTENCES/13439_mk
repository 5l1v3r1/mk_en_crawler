25/10/2005
БРИСЕЛ, Белгија -- Разговорите за Спогодбата за стабилизација и асоцијација на Србија и Црна Гора со ЕУ ќе започнат на 7-ми ноември и ќе траат 12 месеци. 
Тоа го изјави српскиот заменик-премиер Мирољуб Лабус во понеделникот (24-ти октомври), откако тој и црногорскиот министер за надворешни работи, Миодраг Влаховиќ, во Брисел се состанаа со директорот на Европската комисија за Западен Балкан, Рајнхард Фрибе. 
Преговорите ќе започнат на три нивоа - за државната заедница и за секоја од двете републики одделно според двонасочниот пристап.
Исто така, во понеделникот беа објавени плановите за посета на српскиот премиер Воислав Коштуница на Хрватска на крајот од ноември. 
Претседателот Светозар Маровиќ треба да го посети Загреб на средината од декември. 
Овие посети се опишуваат како показатели за билатералната соработка. 
(Данас - 25/10/05; Бета, РТС - 24/10/05; Танјуг - 23/10/05)
