21/10/2010
AТИНА, Грција -- Официјален претставник на ОН во средата (20-ти октомври) рече дека членките на ЕУ треба да прекинат со префрлањето на барателите на азил во Грција во согласност со т.н. 
регулатива Даблин 2. 
„Грција не треба да биде оптоварена со примање големо мнозинство од сите имигранти што влегуваат во ЕУ“, рече Манфред Новак, специјален известувач на ОН за тортура, на крајот од десетдневните мисии на утврдување на фактите во врска со условите во затворите за имигранти. 
Според регулативата Даблин 2, апликациите на барателите на азил треба да се слушнат во првата држава на ЕУ во која влегле. 
Според студијата на ОН, околу 90 отсто од сите затворања оваа година се случиле во Грција. 
„Ова е навистина европски проблем, за кој треба да се најде заедничко европско решение“, рече Новак. 
Тој додаде дека барателите на азил во Грција треба да имаат пристап до преведувачи, медицинска грижа и правна помош. 
Условите во полициските затвори низ целата земја се многу лоши, при што обвинетите се чуваат во преполни, валкани ќелии со малку вентилација или осветлување, додаде тој. 
(ДПА, АП, АНА-МПА - 20/10/10)
