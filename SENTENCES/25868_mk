17/02/2010
БЕЛГРАД, Србија -- Водачот на Демократската партија на Србија, Воислав Коштуница, ја отфрли можноста за официјална коалиција меѓу најголемите опозициски партии.
На прес-конференцијата во вторникот (16-ти февруари), Коштуница рече дека сегашното ниво на соработка е доволно за да се оствари заедничката цел за соборување на актуелната влада.
Коштуница рече дека нема потреба за уште една Демократска опозиција на Србија, широкиот фронт против Слободан Милошевиќ, формиран на крајот од 1990-тите.
(Б92, Емпортал - 16/02/10)
