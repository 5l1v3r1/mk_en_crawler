24/02/2008
AНКАРА, Турција/АТИНА, Грција -- Најмалку 45 луѓе се повредени кога патнички воз се судри со товарен воз околу 400 километри источно од Анкара, рано во саботата (23-ти февруари). 
Според прелиминарните информации инцидентот е резултат на небрежност на возачот на товарниот воз, кој не застанал.
Во друга железничка несреќа во петокот, еден маж загина, а шест други лица беа полесно повредени во близина на пристаништето Пиреа во Грција, кога возот кој бил прегледуван, излетал од шините и удрил во ѕидот до една фрекфентна улица. 
Единствената жртва била на другата страна на ѕидот кога возот удрил. 
Шестмината повредени се вработени во Електричната железница Атина-Пиреа, кои биле во возот во времето на несреќата. 
(AФП, новинска агенција Анадолу, Хуријет, Ксихуа - 23/02/08; AФП, АП - 22/02/08)
