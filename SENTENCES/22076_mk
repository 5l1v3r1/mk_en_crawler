20/10/2008
БЕЛГРАД, Србија -- Холандскиот министер за надворешни работи, Максим Верхоген, во неделата (19-ти октомври) рече дека неговата земја ќе биде помеѓу првите што ќе го ратификуваат Договорот за стабилизација и асоцијација (ДСА) со Србија, откако Белград ќе го уапси обвинетиот за воени злосторства Ратко Младиќ.
Верхаген за весникот „Дневник“ изјави дека пред парламентарните избори минатиот мај, српскиот претседател Борис Тадиќ и министерот за надворешни работи, Вук Јеремиќ, му ветиле дека ако добие мандат од народот, новата влада ќе го уапси Младиќ.
„Ако ЕУ сака да ја има поддршката на граѓаните за своето политичко проширување, тогаш политичарите мора да ги одржуваат своите ветувања“, рече Верхаген.
Тој, исто така, ги отфрли тврдењата дека Холандија воведува специјални услови за Србија или дека е единствената пречка за пристапот на Белград.
„Отсекогаш велевме дека местото на Србија е во ЕУ и сме подготвени да работиме со неа за да й помогнеме да ја реализира својата европска иднина“, рече Верхаген.
(Дневник, Танјуг, Б92 - 19/10/08)
