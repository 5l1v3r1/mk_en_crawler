06/06/2005
МОСТАР, Босна и Херцеговина (БиХ) -- Драган Човиќ во саботата (4-ти јуни) е избран за претседател на главната хрватска партија во БиХ, Хрватска демократска заедница, на конгресот на партијата во Мостар. 
Човиќ беше сменет како хрватски член на Претседателството на БиХ од страна на високиот претставник Педи Ешдаун на крајот на март, откако против него беа поднесени обвиненија за проневера на пари во времето на неговата претходна функција во владата.
Во другите вести, БиХ потпиша договор за нова помош во висина од 70 милиони американски долари, во согласност со Рамката за развојната помош на ОН и Акционите планови на програмските активности на БиХ. 
Стратешката поддршка ќе биде доделена за областите како што се: управувањето, образованието, отстранувањето на мините, здравствената и социјалната заштита. 
(ПБС БиХ, РТРС - 04/06/05; веб-страница на УНДП, Фена - 03/06/05)
