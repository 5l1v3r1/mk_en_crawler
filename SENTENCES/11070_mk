28/07/2005
СКОПЈЕ, Македонија -- Министерот за надворешни работи, Илинка Митрева, поднесе официјален демарш или жалба до амбасадорот на Европската комисија (ЕК) во Скопје, Донато Кјарини, како и до комесарот за проширување на ЕУ, Оли Рен, во кое се изразува протест поради текстот објавен на официјалната Интернет страница на ЕК.
Според владиното соопштение во средата (27-ми јули), Митрева ја нарече неприфатлива информацијата за Македонија објавена во делот „Односите на ЕУ со земјите од Западен Балкан“ и побара нејзино итно отстранување.
Таа истакна дека информацијата не дава вистинска слика за Македонија и е навредлива за нејзините граѓани.
Во текстот Македонија се опишува како „пресвета територија“ и „земја во која се измешани бугарската, српската, албанската и грчката култура, како и православното Христијанство и Исламот“.
Македонските медиуми, кои први објавија за овој текст, истакнаа дека во истиот не се споменува ниту „македонска нација“ ниту „македонски јазик“.
(веб-страница на македонската влада, Време, А1 ТВ, Макфакс - 27/07/05)
