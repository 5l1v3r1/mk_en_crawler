21/04/2009
СОФИЈА, Бугарија -- Петте бугарски медицински сестри и еден палестински лекар, кои добија смртни казни во Либија врз основа на обвиненијата за намерно инфицирање повеќе од 400 деца со сида, ќе бараат надомест од милиони евра од Либија, поради нивното неправично затворање, објави во понеделникот (20-ти април) Лизбет Зегвелд.
Во писмото до либискиот водач Моамар Гадафи, Зегвелд побара „хуманитарна помош и финансиска поддршка“ која ќе им овозможи на шесте медицински лица да почнат отпочеток по нивното неправично затворање повеќе од осум години во Либија.
Медицинските лица сакаат Либија да плати за сите „економски пресметливи штети“, кои изнесуваат „неколку милиони евра“, за нивните години зад решетки, за време на кои тие можеле да имаат каков било приход.
Либија ги ослободи во летото 2007 година, по интервенцијата на францускиот претседател Николас Саркози.
(AФП, БТА, Дневник, БНР - 20/04/09)
