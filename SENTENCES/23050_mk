04/08/2008
САРАЕВО, Босна и Херцеговина (БиХ) -- Владата планира да поднесе апликација за кандидатски статус во ЕУ до крајот на годинава, изјави премиерот Никола Шпириќ за весникот „Дневни аваз“ во неделата (3-ти август). 
Тој додаде дека потпишувањето на Договорот за стабилизација и асоцијација со ЕУ на 16-ти јуни й даде на БиХ формално право веднаш да стане кандидат за членство во ЕУ, но властите на БиХ претпочитаат да почекаат и да завршат повеќе реформи за да ја направат кандидатурата посериозна и сеопфатна. 
Шпириќ објасна дека одлуката за точниот датум ќе уследи по првиот извештај на Европската комисија (ЕК) за БиХ, кој се очекува во ноември. 
Минатата недела Шпириќ истакна дека БиХ мора да исполни 30 цели за позитивен извештај: досега БиХ исполни две третини од нив. 
Повеќето се поврзани со човековите права, намалувањето на корупцијата и трговијата со луѓе, пограничната контрола и спроведувањето попис, како и развојот на малите и средни претпријатија, заштитата на животната средина и формирањето Агенција за заштита на личните податоци. 
(Независне новине, Дневни аваз, РТРС - 03/08/08)
