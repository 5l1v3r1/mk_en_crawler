17/08/2008
ЊУЈОРК, САД -- Српскиот министер за надворешни работи, Вук Јеремиќ, во петокот (15-ти август) официјално побара од Генералното собрание на ОН советничка одлука од страна на Меѓународниот суд на правдата (МСП) за легитимноста на косовското еднострано прогласување независност.
Јеремиќ побара вклучување на барањето на агендата на Генералното собрание во септември.
Во другите вести, српскиот министер за Косово и Метохија, Горан Богдановиќ, во петокот (15-ти август) предупреди дека ЕУЛЕКС не може да биде распоредена и да функционира во Косово без претходно одобрение на Советот за безбедност на ОН.
„Според резолуцијата 1244 на Советот за безбедност на ОН, само одлука на ОН може да овласти еден ваков чекор“, рече Богдановиќ.
Тој додаде дека српските полицајци ќе се вратат во Косовската полициска служба (КПС) само ако е под команда на УНМИК.
Покрај ова, српскиот државен секретар за Косвоо и Метохија, Оливен Ивановиќ, во петокот рече дека неговото министерство повеќе нема да ја креира политиката за Косово.
Министерството ќе назначи косовски локални жители кои се, наводно, поспособни да ги решат конкретните проблеми на косовските Срби.
(Б92, ФоНет, Танјуг, РТС, Макфакс, АФП, Ројтерс, АП - 16/08/08, Teлеграфи - 16/08/08, Данас, Б92, РТС - 15/08/08)
