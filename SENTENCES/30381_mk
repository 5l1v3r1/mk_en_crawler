12/04/2011
БУДИМПЕШТА, Унгарија -- Турскиот министер за надворешни работи, Ахмет Давутоглу, во понеделникот (11-ти април) рече дека Турција е подготвена да биде домаќин на политичка канцеларија за талибанските милитанти од Авганистан, во обид за олеснување на разговорите кои ќе донесат мир во тој регион. 
Тој говореше за оваа идеја минатиот месец во Анкара со Бурханудин Рабани, поранешен авганистански претседател, кој го предводи мировниот совет формиран од авганистанската влада за постигнување политички решение. 
Арсала Рахмани, член на советот, рече дека Анкара веќе планира да формира канцеларија, но предупреди дека спроведувањето ќе потрае некое време. 
Давутоглу говореше во Будимпешта, каде што се состана со својот унгарски колега, Јанош Мартони, и претседателот Пал Шмит. 
Разговорите се фокусираа на билатералните односи и агендата на Турција за ЕУ. 
Унгарија е актуелен претседавач на ротирачкото претседателство на ЕУ. 
(Заман - 12/04/11; Хуријет - 11/04/11)
