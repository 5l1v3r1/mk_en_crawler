12/04/2007
AНКАРА, Турција -- Премиерот Реџеп Тајип Ердоган, водач на владејачката Партија за правата и развојот, во средата (11-ти април) рече дека се откажал од плановите да се состане со најголемата опозициска партија, Републиканската народна партија (ЦХП), на разговори околу престојните претседателски избори.
Ердоган вели дека со оглед на тоа што ЦХП се заканува дека ќе ги бојкотира изборите и отворено ја доведува во прашање законитоста на процесот на избирање на претседател од страна на парламентот, состанокот би бил само губење време.
Аналитичарите очекуваат Ердоган да се кандидира за претседател, макар што тој официјално не ја објавил својата кандидатура.
Во средата, претседателот на парламентот, Булент Аринч, предложи првиот круг на изборите да се одржи или на 26-ти април или на 3-ти мај.
(Радикал, Милијет, Ватан, Заман, Хуријет - 12/04/07)
