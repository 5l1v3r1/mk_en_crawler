14/04/2011
НИКОЗИЈА, Кипар -- Претседателот Деметрис Христофиас во средата (13-ти април) ја повика ЕУ да изврши притисок врз Турција за промена на нејзиниот став со цел да се добие на интензитет во тековните разговори за повторно обединување на Кипар.
„Целта на непопустливоста на Турција е да се убеди меѓународната јавност за потребата од спроведување стриктни распореди и арбитража, за да се најде решение за кипарскиот проблем“, рече Христофиас по состанокот со претседателот на ЕУ, Херман ван Ромпуј, во Никозија.
Тој предупреди дека Кипарците имаат горко искуство со ваквите распореди.
Ван Ромпуј рече дека ЕУ и понатаму целосно ги поддржува напорите на ОН за решавање на кипарското прашање што е можно поскоро, и ги охрабри водачите кипарските грчки и турски заедници да работат во духот на компромисот.
Тој вети дополнителна помош за Кипар во неговата борба против нелегалната имиграција поради кризата во Северна Африка.
Христофиас и водачот на кипарските Турци Дервиш Ероглу се состанаа повторно во четвртокот како дел од директните разговори за повторно обединување.
(КНА, Фајненшал мирор - 13/04/11)
