23/10/2008
AНКАРА, Турција -- Министерот за внатрешни работи, Бесир Аталај, во средата (22-ри октомври) објави дека Турција ќе формира нови институции за координирање на борбата против тероризмот.
Тоа ќе бидат:
Високиот внатрешен совет за безбедност, Генералниот секретаријат за внатрешна безбедност и Подсекретаријатот за погранична безбедност.
Овој потег уследи по серијата напади на турските воени сили од страна на терористичката Курдистанска работничка партија (ПКК), вклучително и оној минатиот месец во кој загинаа 17 војници.
Исто така во средата, судири избија на погребот на еден демонстрант убиен за време на митингот што го организираше прокурдската Партија за демократско општество во источната провинција Агри.
Ахмет Озкан почина во понеделникот во судирите со полицијата во градот Догубејазит, за време на протестот за поддршка на затворениот водач на ПКК Абдула Оџалан.
И понатаму има големи тензии во претежно турските провинции поради наводите дека Оџалан е малтретиран во затвор.
Турските власти ги негираат обвинувањата.
Во другите вести од средата, властите објавија дека турските војници убиле двајца членови на ПКК во југоисточната провинција Бингол.
Гувернерот Ирфан Балканоглу вели дека борбите се случиле во вторникот во близина на селото Далитепе.
(НТВ, новинска агенција Доган, Хуријет, новинска агенција Анадолу, АП - 22/10/08)
