24/05/2010
TИРАНА, Албанија -- Пратениците од опозициската Социјалистичка партија (СП) се очекува да присуствуваат на парламентарните седници оваа недела, по отпочнувањето на преговорите за решавање на тековниот политички ќор-сокак.
Локалните медиуми викендот објавија дека на водачот на СП, Еди Рама, му било речено на преговарачката маса во Стразбур да ги врати своите пратеници на работа, како дел од договорот за продолжување на преговорите со владата.
Опозициските пратеници ги бојкотираа повеќето парламентарни седници со месеци, поради општите избори во јуни 2009 година, за кои тие тврдат дека биле нарушени со бројни прекршувања.
Тоа попречи некои реформи поврзани со интеграцијата во ЕУ.
Потоа овој месец, околу 200 пратеници и поддржувачи на СП отпочнаа штрајк со глад, барајќи транспарентност во врска со изборите.
Тие го прекинаа својот штрајк во средата (19-ти мај) откако политичките водачи се согласија да остварат разговори.
(Старт, Шекули, Телеграфи, Коха Јоне, Топ њус - 21/05/10)
