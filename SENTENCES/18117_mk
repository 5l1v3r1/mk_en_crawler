15/05/2007
АНКАРА, Турција -- Премиерот Реџеп Тајип Ердоган рече дека очекува претседателот Ахмет Неџдет Сезер да ги одобри неодамна усвоените уставни измени кои ќе овозможат претседателот на Турција да биде избиран на општи избори, наместо во парламентот.
Говорејќи на состанокот во понеделникот (14-ти мај) помеѓу водачите на владејачката Партија на правдата и развојот, Ердоган одби да коментира околу можноста да мора да се одржи референдум за пакетот уставни амандмани, ако Сезер стави вето на истиот.
Во другите вести, шефот за безбедност на ЕУ, Хавиер Солана, во едно интервју предупреди дека ЕУ не треба да ги прекине разговорите за членство со Анкара.
Да се има Турција на своја страна е од суштинска важност за европската безбедност, изјави тој за германскиот весник „Велт ам сонтаг“, додавајќи дека земјата е можно да побара други партнери ако биде одбиена.
(НТВ, АНКА, Хуријет, Џрнал оф тркиш викли - 14/05/07)
