26/09/2008
Телеком Словенија е заинтересирана за проширување на своето присуство во Босна и Херцеговина (БиХ) и е подготвена да поднесе понуда на тендерот за БХ Телеком -- најголемиот телеком оператор во БиХ -- изјави во средата (24-ти септември) генералниот директор на Телеком Словенија, Бојан Дремељ.
Дремељ рече дека Телеком Словенија сега ужива 30 отсто удел во пазарот на широкомрежните комуникации и понатаму ќе се проширува преку инвестицијата од 8 милиони евра во безжичните мрежи во 2009 година.
Aутомобиле Дачија СА, романската единица на францискиот производител на автомобили Рено, ќе го претстави својот Логан МЦВ на Париското мото-шоу во октомври, изјави во средата (24-ти септември) генералниот менаџер на Дачиа, Франсоа Фурмон.
Повеќе информации за цената и целните пазари на Логан МЦВ ќе уследат на Париското шоу, рече Фурмон.
Tурското претпријатие TAВ и Maкедонијa потпишаа договор со Македонски аеродроми.
Извршниот директор на ТАВ, Сани Сенер, и македонскиот министер за транспорт, Миле Јанакиевски, го потпишаа договорот во средата (24-ти септември).
Инвестицијата изнесува 200 милиони евра, рече Јанакиески.
Договорто предвидува надградба и модернизација на аеродромите во следните 20 години.
Бугарското градежно претпријатие „Трејс груп холд“ отвори канцеларија во Русија.
Претпријатието планира да даде понуди за инфраструктурните проекти поврзани со Зимската Олимпијада 2014 во Сочи.
Европската комисија (ЕК) се согласи да му помогне на албанското Министерство за економија, трговија и енергија, во спроведувањето на институционалните и правните реформи за заштита на потрошувачите и да го унапреди движењето на стоките до и од земјите на ЕУ.
ЕУ ќе й помага на агенцијата за акредитација и стандардизација и канцеларијата за заштита на потрошувачите преку два проекти вредни 1,7 милиони евра.
Косовo ќе го приватизира својата национално телеком претпријатие (ПТК) и енергетското претпријатие (КЕК) до крајот на 2009 година, рече во средата (24-ти септември) министерот за финансии, Ахмет Шала.
Шала, исто така, потврди дека владата има за цел да го заврши договорот за концесија за Приштинскиот аеродром до следното лето.
Стапката на невработеност во Хрватска се намали за 0,1 процентни поени за период од еден месец, на 12,3 отсто во август, според прелиминарните цифри објавено од Бирото за статистика во понеделникот (22-ри септември).
Едногодишниот пад изнесуваше 1,8 процентни поени, потврдувајќи го постепеното подобрување на пазарот на работна сила.
(Разни извори – 19/09/08-26/09/08)
