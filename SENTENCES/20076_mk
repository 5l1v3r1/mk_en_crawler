18/12/2007
САРАЕВО, Босна и Херцеговина (БиХ) -- Светската банка одобри нова четиригодишна стратегија за земјата, која й овозможува на БиХ да добие до 400 милиони американски долари во периодот помеѓу 2008 и 2013 година. 
Ова е двојно повеќе од сегашната висина на заемите на ММФ за БиХ. 
По презентирањето на стратегијата во Сараево во понеделникот (17-ти декември), Марко Мантованели, менаџер на земјата за БиХ, рече дека средствата ќе бидат наменети за инфраструктурата, развојот на општините, транспортот, енергијата, животната средина и реформите во судскиот сектор и секторот на социјалното осигурување. 
Мантованели објасни дека новата стратегија е заснована на партнерство и со тоа во голема мера се разликува од старата повоена стратегија. 
Ова ќе го отвори пристапот за финансирањето од Меѓународната агенција за развој и Меѓународната банка за реконструкција и развој, истакнувајќи ја растечката меѓународна доверба во економијата на БиХ, рече Мантованели. 
(Независне новине - 18/12/07; РТРС, Фена, НТВ Хајат, Ројтерс, ДПА, АФП - 17/12/07)
