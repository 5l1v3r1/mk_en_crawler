26/04/2005
РУСЕ, Бугарија -- Бугарија и Романија го одбележаа потпишувањето на нивните спогодби за пристапување во ЕУ во понеделникот (25-ти април) со симболична церемонија на Мостот на пријателството на реката Дунав.
Децата од бугарскиот град Русе и романскиот Гиургиу ја скинаа симболичната граница од цвеќиња и ја фрлија во реката, само неколку часа откако претседателите и премиерите на Бугарија и Романија ги потпишаа спогодбите во Луксембург.
Двете земји треба да пристапат во Унијата во јануари 2007 година.
Пред чинот на потпишување бугарскиот министер за надворешни работи Соломон Паси и шефот за безбедност на ЕУ Хавиер Солана потпишаа договор со кој на Бугарија й се дава целосен пристап до размената на доверливи информации со ЕУ.
(Tруд - 26/04/05;
бТВ, Девет часот, Медиапул - 25/04/05)
