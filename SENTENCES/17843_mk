23/02/2007
БЕЛГРАД, Србија -- Премиерот во заминување, Воислав Коштуница, водач на владејачката Демократска партија на Србија (ДСС), го користи Косово како изговор за одложување на преговорите за коалиција, вели Божидар Ѓелиќ, поранешен министер за финансии и кандидат на Демократската партија (ДС) за премиер. 
Тој во петокот (23-ти февруари) рече дека консултациите за новата влада можат да продолжат истовремено со разговорите за статусот на Косово што се во тек во Виена, со оглед на тоа што парламентот усвои резолуција што го покажува единството во врска со косовското прашање. 
Запрашан дали ДС -- најсилната партија во демократскиот блок -- е можно да му дозволи на Коштуница да го задржи своето место, Ѓелиќ посочи дека е мала веројатноста за такво сценарио. 
(Блиц, Вечерње новости - 23/02/07)
