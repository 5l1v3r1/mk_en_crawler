08/05/2009
ПРИШТИНА, Косово -- Шефот на ЕУЛЕКС, Ив де Кермабон, во четвртокот (7-ми мај) истакна дека секој има право да се врати во својот дом.
Тој го изјави ова за време на состанокот со градоначалникот на Митровица, Бајрам Реџепи, на кој тие разговараа околу политичката и безбедносната ситуација во поделениот град.
Србите протестираа овој месец поради напорите на Албанците за реконструкција на домовите во делот на градот каде што доминира српското население.
Косовската полиција и персоналот на ЕУЛЕКС мораа да употребат солзавец повторно за да ги растераат насобраните луѓе.
Во другите вести од четвртокот, министрите за одбрана на НАТО, кои ќе се состанат во Брисел следниот месец, ќе разговараат околу можноста за намалување на бројот на војниците на КФОР во Косово.
Соопштението за ова дојде од претседателот на Воената комисија на НАТО, адмирал Џампаоло ди Паола.
Италијанските медиуми објавија дека бројот може да се намали меѓу 15.000 и 10.000.
(Зери, Косова Сот, Експрес, Коха Диторе - 08/05/09;
Фена, АНСА, МИA - 07/05/09)
