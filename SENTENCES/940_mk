05/03/2007
Брокерите во Република Српскa (РС) мора да лансираат е-тргување, што ќе им овозможи на инвеститорите внесување на нарачки онлајн на берзата во Бања Лука во јуни, според одлуката на комисијата за хартии од вредност на РС минатата недела.
Претседавачот на комисијата, Миодраг Јандриќ, рече дека пазарот на РС ќе биде прв во регионот кој ќе го направи е-тргувањето за брокерите задолжително.
Здружението за информатичка технологија на Босна и Херцеговина (БиХ) на 27-ми февруари побара властите да формираат државна агенција за информации која ќе го координира спроведувањето на стратегиите поврзани со ова во земјата.
Според шефот на Здружението, Брано Вујичиќ, сегашната законска рамка е недоволна и мора да биде изменета со цел да го поттикне развојот на ИТ индустријата во БиХ.
Грчкото претпријатие „Бајт компјутер“ на 28-ми февруари објави дека ја проширило својата соработка со „Гугл“.
Претпријатието, кое потпиша договор минатата година за дистрибуција на некои од производите на „Гугл“ во Грција, сега ќе започне со снабдување на „Гугл апс премиер“.
Панел-дискусијата насловена како „Зголемување на продорот на широкомрежниот Интернет“ во Maкедонијa се одржа во македонската Стопанска комора во Скопје на 27-ми февруари.
Настанот, во организација на Министерството за транспорт и врски, мисијата на ОБСЕ и локални невладини организации -- привлече претставници од телеком операторите, ИП провајдерите, бизнисмените и Интернет корисниците, кои разговараа за достапноста и подобрувањето на широкомрежната технологија и услуги.
Српскиот Интернет провајдер Еунет на 28-ми февруари објави дека ќе обезбеди бесплатни АДСЛ услуги за најбрзиот Интернет пристап за сите здруженија на хендикепирани лица во Србијa, како и попуст од 20 отсто за АДСЛ и дајл-ап услугите за сите членови на ваквите организации.
Претпријатието веќе им обезбеди бесплатни Интернет услуги на здружениајта на хендикепираните ученици.
На 1-ви март во Загреб се одржа IDC IT Security Roadshow, под мотото:
„Обезбедување на вашиот бизнис:
Технологијата ги запознава луѓето“.
На настанот присуствуваа преку 300 локални и странски ИТ експерти, вклучувајќи ги и претставниците на мрежите Cisco Systems, APC, CS Computer Systems, Elatec/Gemalto, IBM, Internet Security Systems, Oracle и RECRO.
Рoманскиот телеком оператор РЦС & РДС ја избра „Нокиа“ за партнер во доставата на 3Г базична и радио мрежна опрема и услугите поврзани со истите за своите 3Г мобилни мрежи, која ќе функционира во рамките на брендот ДигиТел.
Доставите ќе ја вклучуваат базната станица на „Нокиа“ Флекси ВЦДМА, мобилниот софтсвич софтвер и услугите како што е мрежното планирање и одржување.
Бугаријa го отпочна својот прв проект за воведување на електронските технологии во здравствениот систем, рече минатата недела министерот за здравство Радослав Гајдарски.
Во рамките на овој проект ќе се издаваат е-здравствени картони, ќе бидат доставувани здравствени услуги онлајн и ќе биде обезбедена здравствена информатичка мрежа.
(Разни извори – 26/02/07-05/03/07)
