03/09/2010
Од Ксења Јурковиќ за Southeast European Times во Сињ -- 03/09/10
Секој август во малиот хрватски град Сињ, јавачите се облекуваат во традиционална облека од 18-тиот век за да се натпреваруваат на скоро тривековниот турнир, популарно наречен „Сињска алка“.
Овој единствен коњички настан е повеќе од туристичка атракција.
За многумина Хрвати, истиот симболизира хероизам, љубов за татковината, и борба за слобода.
Додека земјата се подготвува за членство во ЕУ, овој и други примери на хрватското национално наследство добиваат ново значење.
Говорејќи на настанот, претседателот Иво Јосиповиќ вети дека земјата ќе „го потврди својот идентитет и култура“, и ќе даде препознатлив придонес во европската таписерија.
