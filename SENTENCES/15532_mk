25/04/2006
ПРИШТИНА, Косово, Србија и Црна Гора -- Умерениот српски политички водач Оливер Ивановиќ во понеделникот (24-ти април) го пофали косовскиот претседател Фатмир Сејдиу поради неговата посета на еден манастир на Велигден.
„Делата кажуваат повеќе од зборовите“, рече Ивановиќ.
Сејдиу во неделата го посети манастирот Дечани во близина на Пеќ, при што се состана со српскиот православен владика Теодосије.
Премиерот Агим Чеку, пак, посети две села во близина на Пеќ и им донираше два трактори на српските земјоделци.
Неговото барање да присуствува на велигденската служба во манастирот Душаница беше одбиено од српските свештеници.
Во другите вести, Чеку во понеделникот потврди дека Приштина не го признава договорот од 2001 година за одбележувањето на меѓудржавната граница потпишан помеѓу Македонија и Србија и Црна Гора, во врска со делот од границата со Косово.
Чеку даде изјава за новинарите по состанокот во Приштина со Арбен Џафери, водачот на македонската опозициска Демократска партија на Албанците.
(УПИ, Косова лајв, Бета - 24/04/06)
