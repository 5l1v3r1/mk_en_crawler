29/01/2009
АТИНА, Грција -- Полицијата во средата (28-ми јануари) се судри со незадоволните државни службеници во центарот на Атина.
Околу 800 демонстранти протестираа поради проблемите со владината политика на пензиско осигурување и се обидоа да влезат во зградата на Министерството за економија и Министерството за финансии.
Полицијата употреби гумени палкии и солзавец да ги растера.
Во меѓувреме, некои од фармерите кои ги блокираа главните патишта низ цела Грција со денови, барајќи повисоки државни субвенции, почнаа да си заминуваат во средата.
Блокадата на еден од главните патишта -- кој го поврзува полуостровот Пелопонез со остатокот од Грција -- заврши.
Сепак, голем дел од северот останува парализиран, вклучително и граничниот премин Промачон на границата со Бугарија, каде што стотици камионџии чмаат една недела.
Контролорите на авионскиот сообраќај, исто така, планираа штрајк за среда, барајќи дополнителен персонал и повисоки здравствени придонеси.
Сепак, судската одлука во последен момент го прогласи штрајкот за нелегален.
И покрај тоа, меѓународните авио-компании откажаа десетици меѓународни летови за и од Грција.
(AНА-МПA, Катимерини, УПИ, ДПА, Ројтерс, БТА - 28/01/09)
