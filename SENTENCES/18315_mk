11/04/2007
ПРИЗРЕН, Косово, Србија -- Командантот на КФОР, генерал-полковник Роланд Катер, во вторникот (10-ти април) рече дека не се очекува намалување на војниците оваа или следната година.
За време на посетата на Мултинационалните оперативни сили Југ во Призрен, Катер рече дека очекува мисијата на Советот за безбедност на ОН во Приштина на 19-ти април да биде продуктивна, бидејќи ќе ги запознае членовите со ситуацијата на теренот.
Тој ја повика јавноста да им помогне на мировниците во одржувањето на безбедноста и стабилноста за време на посетата.
Улпиана Лама, портпаролката на косовскиот премиер Агим Чеку, во вторникот рече дека владата ги презема сите неопходни мерки за спречување на каков било евентуален инцидент за време на посетата.
(РФЕ, РТК, КИК, Косова прес, Косова лајв - 10/04/07)
