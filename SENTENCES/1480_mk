05/08/2009
Бугарската фудбалска ѕвезда Валери Бојунов (23) се префрли во италијанскиот фудбалски клуб Парма, со договорот за заем за новата сезона, објави на 29-ти јули неговиот агенд, Гери Паломба.
Напаѓачот, кој игра за бугарската репрезентација, се префрла во Италија од англискиот Манчестер сити, каде што играше од 2007 година.
Maкедонската пејачка Есма Реџепова, наречена „Кралица на ромската музика“ ја доби судската парница против режисерот Саша Барон Коен за користењето на нејзината позната песна „Чае Шукарие“ во неговиот популарен филм „Борат“.
Реџепова (65) ја откри својата песна во филмот, по неговото прикажување во кината.
Таа доби 26.000 евра надоместок.
Првично таа побара 800.000 евра, но подоцна беше откриено дека нејзините продуценти дозволиле да биде искористена нејзината песна без да ја информираат.
Непалскиот велосипедист Пушкар Шах го заврши своето 11-годишно патување низ светот во Хрватскa, на 30-ти јули.
Велосипедскиот ентузијаст ги пропатува сите континенти ширејќи порака на мир меѓу оние што ги среќаваше.
По турнејата, тој се состана со градоначалникот на Загреб, Милан Бандиќ.
Српската ватерполо репрезентација освои златен медал во саботата (1-ви август), на светското првенство во пливање ФИНА, во Рим.
Во финалето српскиот тим ја порази Шпанија во игра преполна со акција, која заврши со пенали.
Бронзата отиде во рацете на Хрватите, кои победија во полуфиналето против САД.
Споменик на Чарлс Дарвин беше откриен во ботаничката градина во бугарскиот крајбрежен град Балчик.
Проектот го иницираше Софискиот универзитет Св. Климент Охридски.
Откривањето се совпадна со прославите по повод 54-годишнината од ботаничката градина, на 27-ми јули.
Tурскиот филмски работник Даган Челајир ја освои наградата за најдобар филм на 32-риот шпански фестивал на независниот филм Елче, кој се одржа помеѓу 24-ти и 31-ви јули.
Наградата му беше доделена за неговиот краткометражен филм „Тек Ноталик Адам (Човек на едно известување), кој беше снимен минатата година.
Српската јуниорска кошаркарска репрезентација освои златен медал на Европскиот шампионат во Мец, Франција, во понеделникот (3-ти август).
Србите ги победија француските домаќини во финалето.
Во полуфиналето, Tурција освои бронза по победата над Литванија.
(Разни извори –29/07/09-05/08/09)
