03/09/2010
AНКАРА, Турција -- Американскиот адмирал Мајк Мулен, претседавач на Здружените генералштабови, треба да пристигне во Турција во петок (3-ти септември), за да се состане со новиот началник на Генералштабот на државата, генерал Исик Кошанер. 
Тој го наследи генерал Илкер Басбуг, кој се пензионираше на 30-ти август. 
Портпаролката на Американската амбасада во Анкара, Дебора Гвидо, изјави за весникот Хуријет дека разговорите ќе се фокусираат на регионалните прашања. 
Посетата уследи неколку дена откако американскиот претседател Барак Обама го објави крајот на американските борбени операции во Ирак. 
Некои медиуми објавија дека Соединетите Држави сакаат да ја користат територијата на Турција за повлекување на своите војници и воена опрема од Ирак. 
(Хуријет, Заман, новинска агенција Анадолу - 02/09/10)
