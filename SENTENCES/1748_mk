04/07/2012
Во понеделникот (2.
јули), претставниците на тројката кредитори, ЕУ, ММФ и Европската централна банка, започнаа тридневни преговори во Никозија, во врска со пакетот за извлекување од кризата што Кипар го побара минатата недела.
Претставниците на тројката планираат да ја посетат и Грција за да го проверат напредувањето на земјата во спроведувањето на структурните реформи.
Бугарија е земја-членка на ЕУ со најголем сектор на сивата економија кој сочинува 32,3% од вкупната економска активност во земјата, рече Европската комисија.
Романија е на второ место со 29,6%.
Поголем дел од оваа сенишна економија ја сочинуваат непријавеното работење како и избегнувањето на даноците.
Во просек 18,4% од економијата во ЕУ е сенишна.
Во четвртокот (28.
јуни), директорот на фирмата Златко Ворачевиќ објави дека хрватската државна фирма за електрична енергија „ХЕП“ планира да инвестира 3 милијарди евра во објекти за производство, за пренесување и за дистрибуирање до 2016 година.
Тој објасни дека инвестицијата е потребна за реструктурирање кое ќе помогне да се намали големата зависност на земјата од увоз на енергија.
Во петокот (29.
јуни) според официјалната статистика, економијата на Србија е намалена за 1,3% во првиот квартал на оваа година во споредба со пораст од 0,6% во последните три месеци на 2011 година.
Ова е прво намалување во период од две години и се смета дека е резултат на лошото време и на капитал што ја напушти земјата, што негативно влијаат врз резултатот.
Во понеделникот (2.
јули), официјалните податоци покажаа дека во првиот квартал на оваа година, економијата на Турција растеше побавно, по стапка од 3,2%.
Во четвртиот квартал од минатата година, економијата порасна за 5,3%.
Министерството за економија на Хрватска објави дека граѓаните со огромни долгови ќе можат да прогласат „личен банкрот“.
Иако нема податоци за воведувањето на законодавството, експертите веруваат дека ова нема да се случи пред есента.
Според определени претпоставки, има околу 10 000 и 30 000 Хрвати кои ме можат да ги покријат своите долгови.
Во средата (27.
јуни), конзорциумот составен од турската фирма „ТАВ“ и грчката фирма „Консолидејтед контракторс компани“, беше прогласен за победник на договорот од 2,9 милијарди долари за изградба на нов аеродромски терминал во главниот град на Емиратите, Абу Даби.
Групата, во која членува и „Арабтек“ со седиште во Дубаи, ќе почне да работи во следните три месеци, а ќе заврши до 2017 година.
Во четвртокот (28.
јуни), азербејџанскиот конзорциум „Шах Дениз II“, воден од „Бритиш петролеум“ и „Статоил“ објавија дека го избрале цевоводот „Набуко вест“ како рута за транспортирање на касписки гас во Западна Европа.
Рутата на објектот се протега од турско-бугарската граница до Австрија.
(Разни извори - 27.06.2012 - 04.07.2012)
