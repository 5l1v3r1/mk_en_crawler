25/11/2010
ПРИШТИНА, Косово -- Американскиот амбасадор во Косово, Кристофер Дел, во средата (24-ти ноември) рече дека институционалните официјални претставници треба да се држат понастрана од изборните кампањи и избирачките места на престојните општи избори на 12-ти декември. 
Според Дел, набљудувачките мрежи се погрижија да има доволно луѓе за да се загарантира регуларен и демократски процес. 
Американскиот амбасадор говореше на конференцијата за странските инвестиции организирана од американската Стопанска комора во Косово. 
(Зери, Коха Диторe - 25/11/10; Кохавижн, РТК - 24/11/10)
