21/05/2008
TИРАНА, Албанија -- Премиерот Сали Бериша го опиша Холокаустот како „момент за размислување за сите“, за време на конференцијата во вторникот (20-ти мај) во Тирана, во организација на Јад Вашем, Меѓународниот институт за студии за Холокаустот. 
„Оваа човечка жртва е апел против сите видови ксенофобија и нетолеранција“, рече Бериша во својот говор. 
Албанија е една од неколкуте земји во Европа каде што Евреите најдоа засолниште од нацистичкиот прогон за време на Втората светска војна. 
По војната, 3.000 Евреи останаа во Албанија со години. 
На конференцијата присуствуваа историчари и експерти кои ја пофалија улогата на Албанците во овој „црн период од човечката историја“. 
(Њус24, Телеграфи, Балканинсајт - 20/05/08)
