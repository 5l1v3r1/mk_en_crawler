15/10/2010
Од Линда Карадку за Southeast European Times во Приштина – 15/10/10
Претседателот на косовскиот парламент Јакуп Красниќи ја презеде функцијата заменик претседател на крајот од септември, откако Фатмир Сејдиу поднесе оставка од местото. 
За време на шестмесечниот мандат, Красниќи ќе се соочи со различни предизвици, вклучително и одлуката за предвремени избори и можното отпочнување разговори со Белград.
SETimes: Дали оставката на поранешниот претседател Фатмир Сејдиу создаде институционална криза во Косово?
Јакуп Красниќи: Не постои институционален вакуум во Косово бидејќи уставот предвидува, во случај на здравствени проблеми или оставка, функцијата да ја врши претседателот на парламентот, во период од шест месеци. 
Развојот на настаните кои уследија по оставката на Сејдиу се во согласност со уставот.
SETimes: Ќе има ли предвремени избори? 
Кога?
Красниќи: Се состанав со претставниците на сите политички партии кои имаат различни барања за тоа кога да се одржат изборите. 
Сите партии се согласуваат дека треба да има предвремени избори. 
Датумот треба допрва да се определи и повторно ќе биде резултат на консензус меѓу партиите.
Важно е да се почитува временската рамка дефинирана со уставот, според која мандатот на лицето кое ја врши должноста претседател на Косово, истекува [за шест месеци] на 28-ми март. 
Јас ќе се погрижам времето на изборите да биде во согласност со крајот на мандатот кој ми е доделен со уставот.
SETimes: Ќе започне ли Косово разговори со Србија пред изборите и пред формирањето на новите институции?
Красниќи: Нашата земја е политички подготвена да влезе во разговори со Белград, на рамниште на две еднакви држави, и да разговара за прашањата од взаемен интерес. 
Разговорите треба да се одржат со [новата] влада, бидејќи истите ќе се одржуваат со текот на времето. 
Јас не мислам дека ЕУ [како цел блок] е подготвена да го признае Косово -- единството што треба да постои за Унијата да биде сериозен олеснувач во овој процес.
SETimes: Дали номинацијата на претседателот од страна на парламентот е затворено прашање сега, пред да се одржат изборите?
Красниќи: Не постои престојна волја за номинирање на претседателот поради традицијата создадена меѓу нас -- дури и ако е малку чудно -- номинацијата на претседателот да биде поврзана со формирањето владејачка коалиција.
SETimes: Вашата партија, Демократската партија на Косово (ПДК) моментно ги води трите најголеми институции во земјата. 
Сметате ли дека тоа создава недостаток на стабилност во Косово?
Красниќи: Мојата функција доаѓа како уставна обврска. 
Вршејќи ја должноста претседател, целиот мој фокус е заснован на уставот и е во определените временски рамки. 
Не може да има нестабилност кога сите институции функционираат соодветно.
SETimes: Какви се односите на ПДК со Демократската лига на Косово (ЛДК)?
Красниќи: Сите водачи на политичките партии се фокусирани на датумот на изборите и подготовките за изборите. 
Се одржуваат состаноци меѓу коалициските водачи, ЛДК и ПДК. 
Тие се заинтересирани за зачувување на политичката стабилност и безбедност без создавање политичка криза.
SETimes: Дали идниниот косовски претседател ќе биде избран од парламентот или директно од народот?
Красниќи: Според уставот, претседателот го избира парламентот. 
Тоа останува така додека не се направат уставни измени во иднина. 
Каков и да е начинот на неговиот избор, претседателот треба да биде морална личност, претставнителен и обединувачки за мнозинството граѓани на Косово.
