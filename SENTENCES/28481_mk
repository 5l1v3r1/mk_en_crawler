15/10/2010
БЕЛГРАД, Србија -- Властите треба да ја продолжат борбата против групите на организираниот криминал, екстремистичките групи и другите организации кои се обидуваат да го нарушат јавниот ред или да го нарушат мирот, заклучи владата по својот состанок во четвртокот (14-ти октомври). 
Во соопштението издадено од кабинетот се додава дека оние кои учествуваа во неодамнешните немири треба да се изведат пред правдата. 
Таа, исто така, ја пофали полицијата за справувањето на професионален начин со насилствата кои избувнаа во близина на неделната Геј парада во Белград. 
Властите проценуваат дека околу 6.000 луѓе се судрија со 5.000 полицајци. 
Повеќе од 150 луѓе беа повредени и беше направена значителна материјална штета. 
Покрај тоа, владата вели дека целокупната безбедносна состојба е стабилна. 
(Бета, Тањуг, РТС - 14/10/10)
