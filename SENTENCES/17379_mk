28/02/2007
САРАЕВО, Босна и Херцеговина (БиХ) -- Повеќе од 5.000 луѓе се собраа во центарот на Сараево во вторникот (27-ми февруари) за да го искажат својот протест во врска со одлуката на Меѓународниот суд на правдата, кој ја ослободи Србија од обвиненијата дека извршила геноцид за време на конфликтот во БиХ во периодот 1992-1995 година. 
Настанот „Правда за жрвите на геноцидот“ ја организираа групи претставници на семејствата на жртвите на војната и на ветераните. 
Тие инсистираа на тоа дека Србија и Црна Гора мора да ја прифати правната, материјалната и моралната одговорност за геноцидот во Сребреница. 
(Дневни аваз, Независне новине - 28/02/07; AП, АФП, РТРС, ПБС БиХ - 27/02/07)
