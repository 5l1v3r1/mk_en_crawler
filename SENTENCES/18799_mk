07/05/2007
AНКАРА, Турција -- Американското Министерство за одбрана го извести конгресот за плановите за продажба на 105 проектили „Сајдвиндер“ АИМ-9X на Турција, заедно со придружната опрема и услуги, објави во соопштението од петокот (4-ти мај) Агенцијата за соработка во безбедноста и одбраната на Пентагон. 
Договорот ќе биде во вредност од 71 милион американски долари. 
„Од суштинска важност за американските национални интереси е да им помогнеме на нашите сојузници во НАТО во развојот и одржувањето на силна и подготвена самоодбранбена способност, која ќе придонесе за прифатлив воен баланс во оваа област“, објави ДСЦА.
Во другите вести, турските безбедносни претставници потврдија дека двајца војници и петмина герилци на Курдистанската работничка партија биле убиени минатиот викенд во судирите во југоисточниот дел од земјата. 
Борбите со членовите на оваа терористичка група се интензивираа во последно време, особено во пограничните покраини Хакари и Сирнак. 
(Заман, Турски дневни вести - 07/05/07; Ројтерс - 06/05/07)
