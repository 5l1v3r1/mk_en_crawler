26/03/2007
АНКАРА, Турција -- Обвинителите наредија апсење на турски националистички политичар, во врска со убиството од јануари на турско-ерменскиот новинар Хрант Динк. 
Локалните медиуми објавија дека Јашар Чихан, шеф на огранокот на Партијата за големо единство од Трабзон, е приведен на распит во неделата (25-ти март). 
Полицијата трага по уште еден истакнат член на партијата, Халис Егемен.
Динк, уредник на билингвалниот весник Агос, беше застрелан пред неговата канцеларија во Истанбул. 
Десетмина осомничени се уапсени досега во врска со убиството, меѓу кои и поранешни членови на младинската организација на Партијата за големо единство. 
(AП - 25/03/07)
