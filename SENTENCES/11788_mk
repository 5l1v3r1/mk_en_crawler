19/06/2005
ДЕЧАНИ, Косово, Србија и Црна Гора -- Претставникот на Српската православна црква во Косово, отец Сава Јањиќ од манастирот Дечани во саботата (18-ти јуни) им се извини на етничките Албанци во покраината за страдањата што ги претрпеа во текот на војната. 
„Искрено им се извинуваме и сочувствуваме со болката што ја претрпеа многумина Албанци во текот на војната во овој регион“, рече Јањиќ, изразувајќи жалење што црквата не можеше да ги спречи трагичните настани или промената на генералната политика на режимот во тоа време. 
Истовремено, тој повика на подобрување на безбедносната ситуација која ќе им помогне на српските бегалци да се вратат во своите домови.
Во другите вести, претставникот на ОН за Косово, Каи Еиде, во петокот во Белград се состана со министерот за надворешни работи на Србија и Црна Гора, Вук Драшковиќ. 
Тие разговараа за престојниот извештај на Еиде за спроведувањето на стандардите во Косово и се согласија дека напредокот треба да се проценува со теренска работа, а не од информациите што ги даваат некои владини извори. 
(Б92, Косова лајв - 18/06/05; Б92, Фонет - 17/06/05)
