04/05/2008
ПРИШТИА, Косово -- Царинските власти на УНМИК во петокот (2-ри мај) го објавија ослободувањето на претходно запленетите српски изборни материјали.
Пратката, која требало да се употреби за време на изборите на 11-ти мај, била конфискувана во четвртокот.
Истата содржела УВ ламби, гласачки кутии, шишиња со спреј и поделби за гласачки места.
УНМИК објави дека материјалите биле запленети бидејќи нивната царинска вредност немала релевантна документација.
Координаторот на српската Избирачка комисија, Вељко Одаловиќ, го критикуваше запленувањето како неосновано и без преседан.
Тој потврди дека Србите во Косово имаат легитимно право да организираат и избираат локална власт и своите претставници во српската влада.
(Taнјуг, Б92, РТРС, СРНА - 03/05/08)
