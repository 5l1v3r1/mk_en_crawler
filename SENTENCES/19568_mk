27/12/2007
БЕЛГРАД, Србија -- Шефот на српскиот Национален совет за врски со Трибуналот на ОН за воени злосторства, Расим Љајиќ, во средата (26-ти декември) рече дека медиумите погрешно ја протолкувале изјавата на обвинителот за воени злосторства Владимир Вукчевиќ во врска со тоа каде се наоѓа бегалецот Ратко Младиќ. 
Според медиумите, Вукчевиќ изјавил дека Младиќ е во Србија, додека другиот бегалец, Радован Караџиќ, е во регионот.
Но, според Љајиќ, обвинителот „не рече дека Младиќ е во Србија врз основа на оперативните податоци. 
Ние работиме како Младиќ да е во Србија, но во овој момент никој не презеде одговорност дали тој е или не е на оваа територија.“ (Б92, Tанјуг - 26/12/07; AП, АФП - 25/12/07)
