02/03/2007
САРАЕВО, Босна и Херцеговина (БиХ) -- Претставниците на петте најголеми политички партии во БиХ, наводно, не успеале да направат ниту еден важен чекор напред во преговорите за полициските реформи. 
И покрај тоа што не е објавена никаква официјална изјава по последниот круг преговори во четвртокот (1-ви март), печатените медиуми објавија дека српските и босанските политички водачи повторно не успеаја да ги доближат ставовите. 
Постојаните одложувања би можеле да значат дека Спогодбата за стабилизација и асоцијација со ЕУ, најверојатно, ќе мора да се одложи до следната година. 
(Дневни аваз, Независне новине - 02/03/07; РТРС, ПБС - 01/03/07)
