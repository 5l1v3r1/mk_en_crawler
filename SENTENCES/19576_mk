29/10/2007
AНКАРА, Турција -- Војниците убија најмалку 20 курдски милитантни во неделата (28-ми октомври) во широката воена операција против Курдистанската работничка партија (ПКК) во источна Турција.
Околу 8.000 војници учествуваа во операцијата со воздушна поддршка, во централно-источната провинција Тунчели.
Еден војник, наводно, загина во експлозија на мина.
Според СNN Турк, армијата распоредила 150.000 војници на границата со Ирак, како одговор на прекуграничните напади на ПКК.
Во меѓувреме, претседателот на полуавтономниот регион ирачки Курдистан, Масуд Барзани, побара од турската влада да одржи дирекни преговори со властите во регионот.
„Да седнеме на маса и да го решиме курдското прашање заеднички“, изјави Барзани за АФП во неделата.
Но, во интервјуто за Ал џезеира тој негираше дека ПКК има бази во северен Ирак.
Тој, исто така, рече дека неговата влада нема да предаде ниту еден Курд на ниту една соседна земја и ја предупреди Турција да не го претвора проблемот со ПКК во регионална криза.
(Заман - 29/10/07;
Ројтерс, АФП, СНН Турк, Доган, Милијет, Ал Џезеира - 28/10/07)
