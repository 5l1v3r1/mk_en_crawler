02/01/2009
AНКАРА, Турција -- Полицијата заплени 205 килограми хероин пронајден во два камиони во источната провинција Агри во вторникот (30-ти декември), објавија локалните медиуми.
Единиците за пронаоѓање дрога ги застанаа камионите на граничниот премин, откако влегоа во земјата од соседен Иран.
Тие го пронајдоа хероинот во тајни оддели на камионите.
Полицијата ги уапси двајцата возачи, кои се македонски државјани.
Во другите вести од вторникот, бугарската царина објави дека нејзините службеници запленија 8 килограми хероин на граничниот премин Капитан Андреево на границата со Турција.
Дрогата била во камион со турски регистарски таблички кој се движел кон Велика Британија, а границата ја преминал во понеделникот вечер.
Полицијата го уапси турскиот возач и една жена со бугарско државјанство, која наводно го криела хероинот во својата чанта.
(Новинска агенција Анадолу, НТВ, Ксинхуа, ВТА, Дарик - 30/12/08)
