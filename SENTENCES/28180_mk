18/08/2010
БУКУРЕШТ, Романија -- Министерството за надворешни работи во вторникот (17-ти август) прогласи руски дипломат за персона нон грата и му рече да ја напушти Романија во рок од 48 часа.
Според соопштението, претставникот е дипломат на ниво на прв секретар во Руската амбасада во Букурешт.
Потегот уследи еден ден откако Федералната безбедносна служба во Москва го објави апсењето на романски дипломат осомничен за шпионажа.
Габриел Греку, прв секретар во политичкиот оддел на Романската амбасада во Русија, беше уапсен додека се обидувал да добие тајни воени информации од романски државјанин.
Романското Министерство за надворешни работи во вторникот го осуди, како што го нарече, „сериозното кршење“ од страна на руските власти на одредбите на Виенската конвенција за време на апсењето на Греку.
Министерството, исто така, изрази силно несогласување со начинот на кој Русија го направи прашањето јавно.
(СНН, Ксинхуа, Медиафакс - 17/08/10)
