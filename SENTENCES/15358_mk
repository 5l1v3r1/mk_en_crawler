29/05/2006
ПОДГОРИЦА, Србија и Црна Гора -- Независноста на Црна Гора е можно да биде прогласена следната недела, рече во неделата (28-ми мај) за АФП претседателот Филип Вујановиќ, во изјавата што ја пренесоа голем број локални медиуми. 
Тој предвиде дека разговорите за поделбата од Србија ќе започна набргу потоа. 
Што се однесува на директните последици од црногорската независност, Вујановиќ објасни дека надлежноста врз Врховниот одбранбен суд на Србија и Црна Гора ќе биде пренесена на претседателите на двете републики. 
Конечните резултати од референдумот на 21-ви мај се очекуваат оваа недела. 
Прелиминарните резултати покажуваат дека 55,5 отсто гласале за независност, исполнувајќи го потребниот праг од 55 отсто. 
Црногорските унионисти, предводени од Предраг Булатовиќ, испратија писмо до ЕУ, оспорувајќи ги резултатите и тврдејќи дека гласањето било нарушено со нерегуларности.
Во меѓувреме, црногорскиот премиер Мило Ѓукановиќ, во понеделник во Брисел ќе се состане со шефот за безбедност на ЕУ, Хавиер Солана, и со комесарот за проширување на ЕУ, Оли Рен, при што фокусот на разговорите ќе биде ставен на постреферендумските чекори што мора да се преземат. 
По состанокот Рен ќе замине за Белград, каде што ќе разговара за референдумот, преговорите за Договорот за стабилизација и асоцијација со ЕУ, како и разговорите за статусот на Косово. 
(Б92, Бета, РТС, АП - 28/05/06)
