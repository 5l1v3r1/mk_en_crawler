29/01/2007
САРАЕВО, Босна и Херцеговина (БиХ) -- Уставниот суд на БиХ во саботата (27-ми јануари) одлучи да им ги одземе на двата ентитета во БиХ, Република Српска (РС) и Федерацијата на БиХ (ФБиХ), нивните симболи, бидејќи тие не успеаја да ги хармонизираат истите со уставот.
Како резултат на тоа ФБиХ нема знаме или грб, додека РС нема химна или грб.
Судот, исто така, го отфрли барањето на парламентот на РС да се остави повеќе време за решавање на ова прашање.
Премиерот на РС Милорад Додик тврди дека премногу време се изгуби за изборите во октомври и процесот на формирање нова влада.
Во другите вести, главниот преговарач на БиХ со ЕУ, Игор Давидовиќ, посочи дека Спогодбата за стабилизација и асоцијација (ССА) би можела да биде потпишана со Унијата на крајот од јуни или почетокот од јули.
На разговорите на тркалезна маса во саботата, тој рече дека распоредот ќе функционира само ако БиХ успее да ги исполни неопходните политички критериуми.
Две години по потпишувањето на ССА, земјата ќе може да аплицира за членство во ЕУ.
Што се однесува на интеграцијата во НАТО, Свен Алкалај, шеф на мисијата на БиХ во НАТО, истакна дека без да бидат уапсени главните бегалци обвинети за воени злосторства, БиХ не може да се надева на напредок.
(Дневни аваз, Независне новине, СРНА - 29/01/07;
РТРС, ПБС - 28/01/07)
