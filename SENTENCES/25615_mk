22/01/2010
ЗАГРЕБ, Хрватска -- Премиерката Јадранка Косор во четвртокот (21-ви јануари) се состана со опозициските водачи, но не успеа да ги надмине разликите во врска со уставните измени.
Двете страни и понатаму не се согласуваат околу референдумот за пристапување во ЕУ, гласачките права на малцинствата и гласањето на дијаспората.
Тие се согласија да разговараат повторно во февруари.
Амандманите, кои се потребни во процесот на пристапување во ЕУ, мора да бидат поддржани од две третини од пратениците.
Косор, исто така, се состана со Зоран Милановиќ, водач на најголемата опозициска партија, Социјалдемократската партија (СДП), на разговори околу најновите настани.
По состанокот Милановиќ повика на поголеми фискални ограничувања и рече дека СДП ќе ги поддржи владините чекори во таа насока.
(ХРТ, Нова Далмација, Вечерњи лист - 21/01/10)
