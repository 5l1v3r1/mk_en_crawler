24/09/2006
АНКАРА, Турција -- Седумнаесет лица беа повредени при експлозија на бомба во источниот турски град Игдир во саботата (23-ти септември).
Направата беше поставена во мини-комбе паркирано пред една полициска станица.
Ниту една група не ја презеде одговорноста за нападот, но полицијата се сомнева на терористичката Курдистанска работничка партија.
Во другите вести, полицијата уапси 29 лица осомничени за врски со екстремистичката левичарска група, Марксистичко-ленинистичка комунистичка партија.
Апсењата во петокот беа извршени за време на истовремените рации во голем број објекти во Истанбул и во Маниса.
Исто така во петокот, Министерството за надворешни работи потврди дека еден турски државјанин е киднапиран и убиен од страна на Талибанците во Авганистан.
Жртвата е идентификувана како Мустафа Семих Турфал, инженер.
(AФП, АП, Ројтерс - 24/09/06;
AФП - 22/09/06)
