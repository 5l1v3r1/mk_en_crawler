13/09/2005
Од Антонела Архин за Southeast European Times – 13/09/05
Една од водечките светски образовни институции во областа на јавните односи беше присутна во Црна Гора. 
Во понеделникот (12-ти септември) во Будва започна четиридневниот курс на Лондонското училиште за јавни односи (ЛУЈО).
Програмата е првично наменета за претставниците на одделите за јавни односи и директорите на маркетинг. 
Учесниците се претставници на приватни фирми, од локалната и државната администрација, како и од владата и навладините организации.
Образованието за јавните односи, според министерот за туризам, Предраг Ненежиќ, се смета за клучен дел во унапредувањето на туризмот - приоритетна област за Црна Гора. 
Курсот на ЛУЈО е закажан да се совпадне со летната туристичка сезона во една од најпопуларните дестинации во земјата.
Учесниците ќе добијат меѓународно признаени дипломи за јавни односи по завршувањето на курсот. 
Програмата е претежно практична и се потпира на професионалното искуство на предавачите - кои се од Хрватска, Србија и Црна Гора, Словенија и Велика Британија - а помалку теоретска. 
Во идеален случај учесниците ќе можат да го применат она што го научиле во областите во кои работат без одложување.
Курсот ќе заврши со дискусијата за стандардите на комуникацијата во владините институции, која ќе се одржи на 16-ти септември во хотелот „Авала“ во Будва.
ЛУЈО, дел од „Дејвид гејм медиа груп“ постои од 1992 година. 
Училиштето, кое е со добар рејтинг во Велика Британија, се претставува себеси и како „најголем независен провајдер на образовна обука во јавните односи со значајно признание во преку 10 земји“, како што се вели на веб-страницата на претпријатието. 
Преку својата меѓународна мрежа училиштето има договори и лиценци за работа во Бугарија, Босна и Херцеговина, Хрватска, Чешка, Индија, Латвија, Литванија, Македонија, Полска, Русија, Србија, Сингапур, Словенија, Босна и Херцеговина, Турција, Тајланд и САД.
Курсот во Црна Гора го организираше филијалата на „Маккан Ериксон груп“ од Србија и Црна Гора, словенечната „СПЕМ комјуникејшн груп“ и босанското претријатие „ЕНИ маркетинг“.
