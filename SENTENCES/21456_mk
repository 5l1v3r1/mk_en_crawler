30/11/2008
САРАЕВО, Босна и Херцеговина (БиХ) -- Министрите за внатрешни работи од БиХ, Хрватска, Црна Гора и Србија во саботата (29-ти ноември) се согласија да ја зајакнат соработката во борбата против организираниот криминал, теророзмот и корупцијата.
Договорот беше постигнат по дводневниот состанок помеѓу министерот за безбедност на БиХ, Тарик Садовиќ, хрватскиот министер Томислав Карамарко, црногорскиот министер Јусуф Каламперовиќ и српскиот Ивица Дачиќ во Сараево.
Властите ветија дека ќе применат европски стандарди во домашната легислатива со цел поефикасна соработка.
Тие, исто така, се согласија за заеднички напори за спречување на перењето пари, спроведување на програми за заштита на сведоците и зајакнување на соработката во борбата против сајбер криминалот.
(Побједник - 30/11/08;
Дневник, Вечерњи лист, Ксинхуа, Пинком, ХРТ, РТВ, Б92, Независне новине - 29/11/08)
