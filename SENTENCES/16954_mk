05/04/2006
ХАГ, Холандија -- Холандското јавно обвинителство вели дека истрагата за смртта на Слободан Милошевиќ покажала оти тој починал природно од срцев удар.
„Не постои ниту една индикација дека смртта настанала како резултат на извршено кривично дело“, се вели во соопштението од средата (5-ти април).
Поранешниот југословенски водач, кому му се судеше за воени злосторства, беше пронајден мртов во неговата ќелија во Хаг на 11-ти март.
Резултатите од претходната аутопсија, исто така, покажаа дека причината за смртта бил срцев удар.
Овие заклучоци ги потврдија истражителите од Националниот институт за судска медицина, се истакнува во соопштението од средата.
Поддржувачите на Милошевиќ тврдат дека тој бил отруен.
(ББС- 05/04/06)
