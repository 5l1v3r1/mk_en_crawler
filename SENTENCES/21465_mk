30/11/2008
ПРИШТИНА, Косово -- Тројца Германци, уапсени во Косово пред неколку дена, во саботата (29-ти ноември) ја напуштија земјата. 
Во петокот комисија на меѓународни судии утврди дека тие не биле вмешани во експлозиите на 14-ти ноември во седиштето на Меѓународната цивилна канцеларија (МЦК) во Приштина и наредија нивно ослободување. 
Сепак, локалните обвинители велат дека е можно да подигнат обвиненија. 
Тројцата се агенти на Германската федерална разузнавачка агенција. 
Германија тврди дека тие немале врска со нападот и дека биле на местото за да видат што се случило.
Во другите вести, локалните медиуми во петокот објавија дека Словачка ја разгледува можноста за признавање на новите косовски пасоши, потег што ќе го отвори патот за патниците да аплицираат за словачки визи. 
Портпаролот на словачкото Министерство за надворешни работи, Јан Скода, истакна дека „тоа не значи дека ќе го признаеме Косово како држава“. 
(Дојче Веле, АП, ИТАР-ТАСС, АФП, Танјуг, Б92, Бета, СМА - 29/11/08; Б92 - 28/11/08)
