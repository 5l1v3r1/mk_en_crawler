14/12/2009
Хрватската Aкадемска и истражувачка мрежа поврза 1.376 основни и средни училишта низ Хрватска со технологијата на Циско, објави претпријатието во средата (9-ти декември).
Проектот наречен е-острови има за цел да ги поврзе училиштата на островите со главното копно.
Истиот им помага на професорите да одржуваат виртуелни предавања користејќи видео и мултимедиска опрема.
Грчката Aкадемија на Атина и Шведскиот универзитет во Стокхолм потпишаа договор за формирање опсерваторија за климатските промени на полуостровот Пелопонез, објави професорот Христос Зерефос од академијата на 7-ми декември.
Центарот ќе ги регистрира климатските промени во воздухот и водата за да го проценува влијанието на глобалното затоплување врз екосистемот во источниот Медитеран.
Косовското претпријатие за телекомуникации ИПКО во вторникот (8-ми декември) објави дека ќе го забрза распоредувањето на широкомрежните услуги во земјата по договорот со Фајн поинт технолоџис инк., за купување дополителни широкомрежни менаџерски услуги Фајн поинт сервпоет.
Само 30 отсто од бугарските домаќинства имаат пристап до интернет, во споредба со просечните 50 отсто во ЕУ, според извештајот на Еуростат во вторникот (8-ми декември).
Извештајот откри дека Грција и Романијa имаат околу 38 отсто пристап.
Србија, Хрватска и Македонија беа, исто така, вклучени во истражувањето со нивоа од 37 отсто, 50 отсто и 42 отсто.
Кипар има околу 53 отсто вклученост.
Aлбанија отвори своја база на податоци со адреси заснована на дигитална мапа, во четвртокот (10-ти декември).
Проектот го спроведе Министерството за внатрешни работи и локалните власти, со помош на присуството на ОБСЕ во Албанија и ЕУ.
Проектите на македонското средно економско училиште во Гостивар, „Блаже Конески“ во Велес и тетовското училиште Кирил и Методиј ги освоија првите награди за најуспешни иновативни проекти во рамките на Иновативниот професорски форум, кој се одржа во четвртокот (10-ти декември) во Скопје.
Настанот беше организиран од УСАИД и проектот на Мајкрософт „Партнери во учењето“.
(Разни извори -- 07/12/09-14/12/09)
