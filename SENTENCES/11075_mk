28/07/2005
САРАЕВО, Босна и Херцеговина (БиХ) -- Три партии од Република Српска (РС) -- владејачката Српска демократска партија (СДС), главниот опозициски Сојуз на независните социјалдемократи (СНСД) и Демократската национална заедница (ДНЗ) -- во средата (27-ми јули) испратија писма со поддршка за продолжување на политичките разговори за полициските реформи, како што побара високиот претставник Педи Ешдаун.
Неговиот портпарол, Љиљана Радетиќ, за весникот Независне новине изјави дека СДС, СНСД и ДНЗ изразиле јасна поддршка во писмена форма откако Ешдаун ги критикуваше поради тоа што не испратија свои претставници на последниот состанок за реструктуирање на полицијата претходно оваа недела.
Премиерот на БиХ, Аднан Терзиќ, во средата рече дека е подготвен за нови разговори до крајот на оваа недела.
Полициските реформи претставуваат клучен услов за започнување на разговорите за стабилизација и асоцијација со ЕУ.
(Независне новине - 28/07/05)
