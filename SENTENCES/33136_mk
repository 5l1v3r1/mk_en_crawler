18/05/2003
СКОПЈЕ, Македонија -- Премиерот Бранко Црвенковски во саботата (17-ти мај) се состана со американскиот заменик секретар за одбрана Пол Волфовиц, при што разговараа за билатералната соработка и за американската поддршка на напорите на Македонија за интеграција со НАТО.
Црвенковски го опиша партнерството со Вашингтон како стратешки приоритет.
Тој, исто така, рече дека Владата е решена да спроведува воените реформи, што е еден од клучните предуслови за влез во НАТО.
Волфовиц вети дека САД ќе помогне за интеграција на Македонија, велејќи дека таа може да послужи како модел за мултиетничко општество.
Во другите вести, официјални претставници велат дека во Тетово повторно е мирно, по двонеделните инциденти.
Во петокот навечер се судрија групи од млади Македонци и етнички Албанци, што резултираше со тројца повредени.
Во саботата беше нападната касарната, иако немаше известуваoе за некакви сериозни штети или жртви.
(МИА - 17/05/03)
