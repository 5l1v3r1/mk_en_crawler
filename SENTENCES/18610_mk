10/07/2007
БАГДАТ, Ирак -- Ирачкиот министер за надворешни работи, Хошјар Зебари, во понеделникот (9-ти јули) за новинарите изјави дека Турција распоредила 140.000 војници по должината на меѓудржавната граница помеѓу двете земји. 
Според Зебари, распоредувањето е дел од „големата мобилизација“, за која рече дека е поврзана со заканите на Турција за унилатерално прекугранично дејство против камповите на терористичката Курдистанска работничка партија (ПКК) во северен Ирак. 
И покрај тоа што ирачките власти ги разбираат „оправданите стравувања на Турција поради активностите на ПКК“, рече Зебари, прашањето треба да биде решено со дијалог и заеднички напори на Ирак, Турција и САД.
Според меѓународниот печат, претставници на американскиот Стејт департмент и Пентагон не можеа да ги потврдат тврдењата на Зебари. 
Американските власти повторно ја повикаа Анкара да се воздржи од каков било унилатерален воен потег во Ирак. 
(Заман, Хуријет - 10/07/07; AП, АФП, ББС Њус, Агенција Анадолу, Фајненшал тајмс, УПИ - 09/07/07)
