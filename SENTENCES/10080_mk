29/06/2004
Од Јоргос Анагностопулос за Southeast European Times во Атина -- 29/06/04
Само два месеци пред почетокот на Летната Олимпијада, градот-домаќин Атина го организираше најголемиот саем на бродската индустрија во светот. 
Изложбата Посејдонија, која се одржува секоја втора година, траеше од 7-ми до 11-ти јуни во Изложбениот центар на Пристаништето Пиреа и привлече повеќе од 20.000 посетители од целиот свет.
Покривајќи простор од 23.000 квадратни метри и привлекувајќи рекорден број од 1.650 учесници од 74 земји, Посејдонија ја истакна водечката состојба на Грција во меfународната бродска индустрија. 
Грчката бродска индустрија поседува 4.000 бродови со 170 милиони бруто регистерски тони и моментна нарачка за градеoе на 400 нови во најголемите меfународни бродоградилишта.
Овогодинешната изложба, исто така, се смета за тест-настан за Грција пред Летните игри во август.
Грчкиот премиер Костас Карамалнис, кој го посети саемот, говореше во врска со огромниот придонес на бродската индустрија за економијата на земјата. 
Тој им изрази признание за напорната работа на грчките сопственици на бродови и на морнарите, изразувајќи пофалби за воспоставуваoето на сопствената грчка флота како најголема флота во светот.
Грчкиот министер за трговска морнарица, Манолис Кефалојанис, и турскиот министер за транспорт, Бинали Јилдирми, ја посетија Посејдонија и прошетаа по павилјоните на саемот.
"Важноста на Грција во поморскиот свет, како и важноста на бродскиот сектор во Грција, претставуваат два факти кои не можат да се оспорат. 
Исто така, важно е да се истакне дека 28 отсто од годишното светско производство на нови бродови го вршат грчките бродски претпријатија, додека, исто така, се проценува дека бродските и другите активности поврзани со бродовите обезбедуваат вработуваoе за 200.000 лица во Грција", рече Кафалојанис.
"Посејдонија е многу позната поморска изложба и нашите турски бродосопственици и вработените во бродската индустрија беа, се и ќе бидат заинтересирани за учество. 
Тука атмосферата е прекрасна, бидејќи луfе од 80 националности од целиот свет се собираат на секои две години за да разговараат за соработката во поморскиот сектор", рече Јилдирим.
