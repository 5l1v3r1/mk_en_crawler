25/08/2009
TИРАНА, Албанија -- Премиерот Сали Бериша во понеделникот (24-ти август) истакна дека членството во ЕУ ќе биде во фокусот на новиот владин мандат. 
„Ова е процес кој се заснова на заслуги, спроведување реформи и остварување на стандардите кои владата е решена да ги исполни“, Бериша го увери претседателот на Парламентарното собрание на Советот на Европа, Пјер Рене Хуберт Мари ван дер Линден, за време на состанокот во Тирана. 
Бериша го информираше за економскиот развој, по што Ван дер Линден истакна дека Албанија има потенцијал за привлекување поголеми странски инвестиции во поглед на економијата, туризмот, културата и земјоделството. 
(Старт, Балкан веб, Телеграфи, Клан - 24/08/09)
