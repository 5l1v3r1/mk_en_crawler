22/10/2006
ТИРАНА, Албанија -- Пратеници од Албанија, Босна и Херцеговина, Македонија, Црна Гора, Србија и Косово, се собраа во петокот (20-ти октомври) во Тирана, на разговори околу меѓупарламентарната соработка во врска со евроатланската интеграција, борбата против организираниот криминал и корупцијата и обезбедувањето на мирот и стабилноста на Балканот. 
Регионалниот форум се одржа во рамките на Парламентарниот проект Исток-Запад, заедничка иницијатива на холандската Европска културна фондација и американската фондација Форд.
Исто така, в понеделник и вторник во Тирана ќе се одржи регионална парламентарна конференција посветена на Јадранската повелба, интеграцијата во НАТО и безбедносните прашања. 
Истата ќе привлече учесници од земјите-потписнички на Јадранската повелба -- Албанија, Хрватска и Македонија. 
(Коха Јон - 22/10/06; Aлбански вести - 21/10/06; веб-страница на албанскиот парламент - 20/10/06)
