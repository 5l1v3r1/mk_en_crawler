17/03/2010
НИКОЗИЈА, Кипар -- Кипарскиот претседател Деметрис Христофиас и водачот на кипарските Турци Мехмет Али Талат во вторникот (16-ти март) разговараа за прашањата на ЕУ, на состанокот кој е дел од интензивираните разговори за повторно обединување на поделениот остров. 
Се очекува овие разговори да бидат последни пред паузата за изборите на кипарските Турци на 18-ти април. 
Генералниот секретар Бан Ки-Мун, кој разговараше со својот специјален советник за Кипар Александар Даунер по телефон по состанокот, за новинарите во Њујорк изјави дека е „многу важно“ двајцата водачи да ги продолжат разговорите и покрај изборната кампања на север. 
„Се надеваме дека двајцата водачи ќе можат да издадат заедничка изјава за договорот што ќе го направат, тоа е моја искрена надеж. 
Побарав од г-дин Даунер да стори сé што може за да го олесни напредокот“, рече Бан. 
Даунер објави дека следниот состанок меѓу Талат и Христофиас ќе биде на 30-ти март. 
(Фамагуста газетe - 17/03/10; Прес-центар на ОН - 16/03/10))
