15/12/2005
САРАЕВО, Босна и Херцеговина (БиХ) -- Канцеларијата на високиот претставник (ОХР) побара од владите и парламентите на двата босански ентитети -- Република Српска (РС) и Федерацијата на БиХ -- да ги завршат сите задачи што се однесуваат на клучните реформи во одбраната до крајот на годинава.
Во средата (14-ти декември) портпаролката на ОХР, Санела Туновиќ, информираше дека новиот закон за одбрана на државно ниво ќе стапи на сила на 1-ви јануари.
Исто така во средата, парламентот на РС ги одобри амандманите во уставот на ентитетот, кои предвидуваат пренесување на надлежностите на ентитетот во областа на одбраната на државно ниво.
Во другите вести, полицијата на РС во средата уапси шест лица осомничени за вмешаност во воени злосторства.
Тие се обвинети за наводни злосторства против несрпските цивили во затворот Мањаца во 1992 година, каде што шестмината, наводно, биле стражари.
(Независне новине - 15/12/05;
ПБС БиХ, РТРС, Фена - 14/12/05)
