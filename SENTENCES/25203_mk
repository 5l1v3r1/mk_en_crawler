24/12/2009
ПРИШТИНА, Косово -- Министерот за локална власт и администрација, Садри Ферати, во средата (23-ти декември) призна дека процесот на формирање општина во северна Митровица ќе остане предизвик за владата следната година, кога се очекува да се одржат локални избори. 
Меѓународните институции мора да бидат вклучени и ЕУЛЕКС мора да ги интензивира своите напори за обезбедување подобри услови таму, рече Ферати, претставувајќи ги овогодинешните резултати на неговото министерство. 
Тој го наведе воспоставувањето три нови општини со претежно српско население -- Грачаница, Клокот-Вербовц и Ранилуг -- како најзначајни достигнувања во процесот на децентрализација оваа година. 
(Зери, Коха Диторе - 24/12/09; КЛАН Косова, Кохавижн, РТК - 23/12/09)
