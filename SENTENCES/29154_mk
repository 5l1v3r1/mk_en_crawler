07/10/2010
АНКАРА, Турција -- Нема да се формира парламентарна комисија за изготвување нов устав, рече претседателот на парламентот, Мехмет Али Сахин, во средата (6-ти октомври). 
Тој вели дека партиите во парламентот не се согласиле околу потребата за ваква комисија. 
Одлуката е донесена и покрај тоа што премиерот Реџеп Тајип Ердоган -- кој ја предводи владејачката Партија на правдата и развојот (АКП) -- минатиот месец се согласи со Кемал Киличдароглу, претседателот на најголемата опозициска Републиканска народна партија (ЦХП), за формирање парламентарна комисија. 
Тоа беше по референдумот на 12-ти септември за серија уставни реформи. 
Сахин ја посочи парламентарната група на АКП, која, вели тој, не сака прашањето на новиот устав да биде дискутирано пред парламентарните избори, закажани за јуни/јули 2011 година. 
ЦХП, од друга страна, сака работата да почне веднаш. 
(Хуријет, Милијет - 06/10/10)
