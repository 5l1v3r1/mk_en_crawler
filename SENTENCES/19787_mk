25/10/2007
САРАЕВО, Босна и Херцеговина (БиХ) -- Заменик високиот претставник Иван Бусниак во средата (24-ти октомври) испрати разјаснувања до владата на Република Српска (РС) во врска со последните мерки на високиот претставник Мирослав Лајчак со цел зајакнување и олеснување на остварувањата на државните институции.
Бусниак вели дека објаснувањата докажуваат оти ниту една од мерките не го крши Дејтонскиот мировен договор, како што се жалеа претставниците на РС.
Минатиот петок Лајчак ги објави промените во голем број закони поврзани со Советот на министри и парламентот на БиХ, кои ги поедноставуваат механизмите на носење одлуки, правејќи ги помалку зависни од бројот на претставниците што присуствуваат на седниците.
(Независне новине, РТРС, СРНА - 25/10/07;
веб-страница на ОХР - 24/10/07)
