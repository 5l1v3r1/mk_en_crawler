06/04/2007
САРАЕВО, Босна и Херцеговина (БиХ) -- Главниот заменик висок претставник во БиХ, Рафи Грегоријан, ги повика властите да испитаат дали поединци осомничени за вмешаност во геноцидот во Сребреница во 1995 година сé уште се вработени на јавни функции, особено како полицајци во БиХ. 
Тој го изјави ова за време на состанокот на членовите на здружението на жртвите од Сребреница во Сараево доцна во средата (4-ти април).
Во четвртокот владата на РС усвои специјална инвестициска стратегија за Сребреница, со која се одвојуваат преку 8,1 милиони евра за реконструкција и модернизација на енергетската и станбената инфраструктура, здравствените и други проекти во општината. 
Владата на РС се обидува да ги спречи напорите на Бошњаците Сребреница да добие специјален статус, надвор од надлежноста на РС. 
(Дневни аваз, Независне новинe - 06/04/07; извори на ОХР, РТРС - 05/04/07)
