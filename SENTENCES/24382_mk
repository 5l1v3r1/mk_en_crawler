13/01/2009
БРИСЕЛ, Белгија -- Претседателот на Европската комисија, Жозе Мануел Баросо, во понеделникот (12-ти јануари) ја повика Романија да покаже конкретни резултати во реформата на судството и борбата против корупцијата. 
Романија мора да ги убеди другите членки на ЕУ дека може целосно да ги исполни своите обврски, рече Баросо на прес-конференцијата по состанокот со романскиот претседател Трајан Башеску и премиерот Емил Боц во Брисел. 
Тој, исто така, го повика Букурешт да го зголеми својот капацитет за апсорбирање на структурните средства на ЕУ. 
Сепак, тој ја пофали Романија како „многу активна членка“ на ЕУ по својот пристап во 2007 година, како и дека игра „клучна улога“ во регионот.
Во другите вести од понеделникот, романската владејачка Социјалдемократска партија ја повлече поддршката за министерот за внатрешни работи Габриел Опреа, наводно откако назначил четворица државни секретари без одобрение на партијата. 
Министер за внатрешни работи може да стане вицепремиерот Дан Ника. 
(Зиуа, Гардијанул, Евениментул зилеи, Јурналул национал - 13/01/09; EУопсервер, Агрерпрес, Медиафакс, Финанциарул, Хотњус, УПИ, АП - 12/01/09)
