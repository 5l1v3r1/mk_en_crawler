27/12/2004
(Разни извори – 17/12/04 - 27/12/04)
Премиерите на Албанија, Бугарија и Македонија во вторник (28-ми декември) во Сoфија треба да потпишат меморандум за разбирање во врска со проектот за транс-балканскиот нафтовод.
Нафтоводот ќе пренесува нафта од бугарското пристаниште Бургас со албанското пристаниште Валона и претставува дел од Пан-европскиот транспортен коридор 8.
Меѓународната агенција за рангирање „Стандард анд пур“ ја зголеми оценката долгорочните обврзници во странска валута на Хрватска од БББ- на БББ.
Овој потег уследи по неодамнешната одлука за започнување на разговорите за пристапување со Загреб.
Оценката за краткорочните обврзници во странска валута на Хрватска е потврдена на А-3, а оценката за обврзниците во локална валута е БББ+/А-2.
„Стандард анд пур“ ја зголеми оценката за долгорочните обврзници во странска валута на државната банка за развој и реконструкција (ХБОР) и на градот Загреб на БББ.
Србија и ЕУ потпишаа договор за елиминирање на квотите на ЕУ за српската текстилна трговија, особено квотите за извозот на српските текстилни производи во ЕУ.
Договорот, исто така, предвидува Србија постепено да ги укине сите увозни даноци за текстилот од ЕУ во текот на следните три години.
Хрватската Агенција за телекомуникации го избра шведско-хрватскиот конзорциум „Трета среќа“ како победник на тендерот за трет мобилен оператор во земјата.
Конзорциумот го вклучува шведското претпријатие за телекомуникации „Теле2“ и девет домашни претпријатија.
Победникот вети дека ќе ги намали цените за 20 отсто на 50 отсто.
ЕУ й додели на Романија 405 милиони евра за 2005 година како помош во фазата пред пристапувањето во Унијата, во рамките на програмата ФАРЕ.
Покрај тоа, 2 милиони евра се доделени за поддршка на романскиот систем за нуклеарна безбедност.
Србија ќе го започне процесот на реструктуирање во 2005 година на осум големи претпријатија, меѓу кои и индустријата за нафта и гас „НИШ“, претпријатието за електростопанство ЕПС и „Телеком Србија“, објави на 21-ви декември премиерот Мирољуб Лабус.
Кабинетот планира да ги намали државните субвенции за овие претпријатија, истовремено барајќи подобрено производство.
Tурската Влада ги откри деталите во врска со намалувањето на даноците, кои се планира да започнат во 2005 година, во рамките на новата програма подготвена од ММФ.
Данокот на додадена вредност за храната, производите од областа на медицината и образованието ќе биде намален на 8 отсто од сегашните 18 отсто, додека корпоративните даноци ќе бидат намалени на 30 отсто од сегашните 33 отсто.
„Стандард анд пур“ ги зголеми изгледите за рејтингот на водечкиот бугарски ГСМ оператор „Мобител“ на позитивни од стабилни, потврдувајќи ја оценката на неговите обврзници во странска валута на ББ+.
Агенцијата како причина го наведе престојното купување на „Мобител“ од страна на „Телеком“ - Австрија.
