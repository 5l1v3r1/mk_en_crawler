24/02/2005
Од Разван Амареи за Southeast European Times во Букурешт – 24/02/05
Националната антикорупциска обвинителска канцеларија (ПНА) следела телефонски разговори на новинари, адвокати, судии и граѓани 13 месеци, во периодот помеѓу април 2003 и мај 2004 година.
Властите на ПНА велат дека операцијата била дел од истрагата за земање мито од страна на Андреа Чуча, поранешен судија во окружниот суд на Мурес.
Имам доказ дека обвинителот на ПНА, Марин Санду, испраќа барања до телефонските препријатија да обезедат писмени и аудио записи од телефонските разговори“, вели Чича.
Новинарите протестираа пред канцеларијата на ПНА во Тиргу Мурес, барајќи оставка на Санду.
Голем број од оние чии разговори биле прислушкувани велат дека обвинителите ги слушале нивните разговори без да добијат правно одобрение.
„Имам информации дека нашите разговори се [прислушувани].
Побарав од властите да ни кажат какви овластувања се издадени за овие активности“, рече Аурелиан Грама, менаџер на неделникот Зиарул де Мурес.
Покрај весникот на Грама, ПНА е обвинета и за прислушување на националните дневни весници, меѓу кои и Eвентментул Зилеи и Романиа Либера.
Исто така, канцеларијата е обвинета и за следење на електронските пораки упатени од судиите на судот во Мурес и судските службеници.
„Се чувствувам оштетен од овие истраги, кои го прекршија односот на тајност помеѓу адвокатот и неговиот клиент“, изјави Луцијан Бадиу, адвокатот на Чуча, за дневникот Зиуa.
Бадиу, исто така, рече дека стравува оти ќе ги изгуби клиентите поради тоа што е „следен адвокат“.
Случајот на Чича не е прв скандал со прислушување во земјата.
Во ноември 2003 година новинарите открија дека Виргил Арделеан, поранешниот шеф на тајната служба на Министерството за внатрешни работи (ДГИПИ) побарал да бидат прислушувани телефоните на Медиафакс и АМ Прес.
Официјалното објаснување беше дека одредени полицајци биле осомничени дека му откривале тајни информации на печатот.
Еден од споменатите беше и инспекторот Константин Дувац, шеф на групата за мониторинг на полицијата.
Неколку месеци претходно, Дувац ги обвини претставниците на ДГИПИ и Романската разузнавачка служба (СРИ) за заштита на обвинетите во врска со случајот на банкорт на Националниот инвестиционен фонд (ФНИ).
Според дневниот весник Курентул, Дувац и неговите колеги кои го испитуваа досието на ФНИ биле следени од страна на две тајни служби.
Информациите што биле добиени, наводно, биле користени за уцена, закани и мито.
Последната препирка околу ваквите активност е поврзана со Надворешната разузнавачка служба (СИЕ).
Поранешниот холандски европарламентарец Арие Остланд, еден од најгласните критичари на романската Влада во периодот од 2001 и 2004 година, за Зиуa изјави дека добил информации оти е следен од романските разузнавачки служби, меѓу кои и СРИ и СИЕ.
СИЕ ги негираше обвиненијата.
„Таквите активности би го ставиле нашиот кредибилитет и професионализам во сериозна опасност.
Наша цел не биле и нема да бидат европските официјални претставници или претставниците на ЕУ“, рече шефот на СРИ, Раду Тимофте.
