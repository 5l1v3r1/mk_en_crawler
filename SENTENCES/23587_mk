28/07/2009
TИРАНА, Албанија -- ЕУ ја одложи оценката за апликацијата на Албанија за кандидатски статус поради пролонгираниот изборен процес во земјата, објавија локалните медиуми во понеделникот (27-ми јули). 
Граѓаните гласаа на избори пред еден месец, но конечните резултати сé уште не се готови, поради приговорите на опозициските партии. 
Министрите за надворешни работи на ЕУ ветија дека ќе ја разгледаат апликацијата на Албанија по завршувањето на изборниот процес. 
„И понатаму ја поздравуваме европската перспектива на Западен Балкан“, рече шведскиот министер за европски прашања, Сесилија Малмстром, чија земја моментно претседава со ЕУ.
Албанскиот премиер Сали Бериша во понеделникот ја повика опозицијата да ги признае резултатите што ги објави Централната изборна комисија. 
Сите партии имаат рок до крајот на оваа недела да ги регистрираат конечните жалби пред резултатите да бидат прогласени за официјални. 
(Шекули, ББС, Топ њус, Ора њус, Телеграфи - 27/07/09)
