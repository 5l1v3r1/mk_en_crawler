20/02/2007
ТИРАНА, Албанија -- Прелиминарните резултати од локалните избори во неделата (18-ти февруари) во Албанија покажаа дека одѕивот изнесувал 46 отсто и дека градоначалникот на Тирана, Еди Рама, претседател на опозициската Социјалистичка партија, добил трет мандат, победувајќи го кандидатот на владејачката Демократска партија (ДП), Сокол Олдаши. 
Според албанските организации ЕКА и МЈАФТ, прелиминарните резултати покажуваат и дека опозициските кандидати водат во Валона, Лежа, Берат, Ѓирокастро, Корча, Фјер, Поградец и Елбасан. 
Кандидатите на ДП водат во Пешкопеја, Кукеш, Пермет, Саранда, Каваја, Делвина и Скадар. 
Во Драч, кандидатот на ДП, Арманд Телити, и на опозицијата, Ванѓуш Дако, се во тесна трка за градоначалник. 
Партијата на етничките Македонци, Сојуз за европска интеграција победи во градоначалничката трка во Мала Преспа. 
(Aлбански вести, Шекули, Газета Шкиптаре - 20/02/07; MИA - 19/02/07)
