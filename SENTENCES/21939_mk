22/10/2008
БРИСЕЛ, Белгија -- Европската комисија (ЕК) ќе й даде на Хрватска условен датум за завршување на разговорите за членство во ЕУ до крајот на 2009 година, објавија медиумите во вторникот (21-ви октомври), цитирајќи извори на ЕУ. 
Според овие извори, извештајот на ЕУ за напредокот на Хрватска -- кој се очекува на 5-ти ноември -- ќе покаже дали Загреб може да ги заврши разговорите за пристапување следната година, под услов да исполни неколку технички критериуми. 
Тие вклучуваат судски реформи, посилни мерки против корупцијата и организираниот криминал и реформа на бродоградилиштата и металургијата во согласност со правилата на ЕУ за помош на државите. 
ЕК, наводно, ќе даде зелено светло за затворање на разговорите за пристап со Загреб и покрај противењето од Франција и Германија. 
Тие инсистираат на тоа дека не може да има понатамошно проширување на ЕУ додека сите земји-членки не ја ратификуваат Лисабонската спогодба. 
(Ројтерс, ХИНА, Јавно - 21/10/08)
