29/03/2006
ВИЕНА, Австрија -- Заменик-пратеникот на ОН за разговорите за статусот на Косово, Алберт Рохан, побара од Белград и Приштина да покажат поголема реалност во преговорите. 
Во говорот на меѓупарламентарната конференција на ЕУ и Југоисточна Европа во вторникот (28-ми март) во Виена тој истакна дека преговорите не значат автоматска независност. 
Тој, исто така, истакна дека создавањето на мултиетничко Косово е силно посакувана цел, но тешко остварлива во краток период. 
Рохан додаде дека сите страни мора да ги фокусираат своите напори на обезбедување на мирен соживот на етничките групи во покраината. 
Следната рунда преговори е закажана за 3-ти април. 
(Танјуг, Бета - 28/03/06)
