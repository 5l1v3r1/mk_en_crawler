20/08/2010
ЗАГРЕБ, Хрватска -- Поранешниот премиер Иво Санадер повторно ги негира обвинувањата во врска со австриската банка Хипо Алпе Адрија. 
Во изјавата за австриската новинаска агенција АПА во четвртокот (19-ти август), Санадер рече дека никогаш не примил провизии во замена за одобрение за банкарски заем. 
„Никогаш свесно не сум фаворизирал некого во работењето на хрватската влада“, истакна Санадер. 
Неговиот одговор дојде поради тврдењата во медиумите дека против него се води истрага за наводно примање стотици илјадници евра во 1990-тите од хрватски фирми за да им се загарантира дека ќе добијат заеми од банката Хипо Алпе Адрија. 
Банката, која се соочи со големи загуби од неисплатени кредити во Западна Европа, беше национализирана во декември. 
Нејзиниот поранешен генерален директор, Волфанг Култерер, беше уапсен минатата недела. 
Хрватските државни обвинители велат дека тесно соработувале со австриските власти во истрагата за работењето на Хипо во Хрватска. 
(ХИНА, Пословни дневник, Вечерњи лист, ХРТ - 19/08/10; Кроејшн тајмс - 18/08/10)
