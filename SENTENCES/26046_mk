18/08/2009
AТИНА, Грција -- Германскиот Врховен суд ја одложи екстрадицијата на поранешниот главен менаџер на Сименс, кој е осомничен за подмитување од широки размери во Грција, објави Министерството за правда во понеделникот (17-ти август). 
Судот побара дополнително време за да ги проучи аргументите во прилог на екстрадицијата на Михалис Христофоракос, кој ги водеше операциите на грчки Сименс помеѓу 1996 и 2007 година. 
Неговата екстрадиција се очекува в недела. 
Грција го обвини за нудење мито на локални политичари и менаџери на јавните претпријатија, за да обезбеди профитабилни договори за своето претпријатие. 
Христофоракос избега од Грција пред три месеци и беше уапсен во Минхен. 
(Катимерини - 18/08/09; РИА Новости - 17/08/09)
