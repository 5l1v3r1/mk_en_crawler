17/01/2005
ХАГ, Холандија -- Tрибуналот на ОН за воени злосторства во понеделникот (17-ти јануари) ќе изрече пресуди за случаите на двајцата босански Срби обвинети во врска со масакрот во Сребреница во 1995 година. 
Видоје Благојевиќ бил командант на бригадата „Братунац“ и му бил подреден на генерал Радислав Крстиќ, кој беше осуден како одговорен за муслиманската енклава. 
Драган Ѓокиќ бил шеф на инженерите во бригадата „Зворник“ и, наводно, имал главна улога во криењето на доказите за масакрот.
Во другите вести, високиот претставник Педи Ешдаун и амбасадорот на Европската комисија во БиХ, Мајкл Хемфрис, во неделата објавија изјава во која се изразуваат пофалби за предавањето на Саво Тодоровиќ од страна на властите на Република Српска на Хашкиот трибунал. 
Тодоровиќ беше екстрадиран во Трибуналот откако се предаде во саботата. 
Владата во Бања Лука ја пофали одлуката на Тодоровиќ за предавање и ги повика сите обвинети за воени злосторства да го следат неговиот пример. 
(Независне новине, Дневни Аваз - 17/01/05; AФП, Фена - 16/01/05)
