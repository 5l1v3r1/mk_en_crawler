10/01/2007
БЕРЛИН, Германија -- Германија и Европската комисија (ЕК) ќе вложат силни напори да ја убедат Либија да ги ослободи петте бугарски медицински сестри и палестинскиот лекар, осудени на смрт во Триполи во контроверзниот случај на инфекција со ХИВ, изјави во вторникот (9-ти јануари) канцеларката Ангела Меркел. 
Германија го презеде ротирачкото претседателство на ЕУ на почетокот од оваа година. 
На прес-конференцијата со претседателот на ЕК, Жозе Мануел Баросо, Меркел вети дека ќе изврши максимален притисок врз Либија за ослободување на медицинските сестри.
Баросо, од своја страна, рече дека смртните казни се „сосема неправедни“ и изрази надеж дека либиски власти „ќе сфатат колку е ова важно за нивната соработка со Европа“.
Исто така во вторникот, Бугарија испрати писмо до претседателот на Европскиот парламент (ЕП), Јозеп Борел, во кое бара ова прашање да биде вклучено во агендата на првата седница на ЕП оваа година, подоцна овој месец. 
Во меѓувреме, муслиманската заедница во Пловдив објави соопштение со поддршка за медицинските лица. 
Истото ќе й биде предадено на амбасадата на Либија во Софија. 
(Moнитор - 10/01/07; Ројтерс, БНР - 09/01/07)
