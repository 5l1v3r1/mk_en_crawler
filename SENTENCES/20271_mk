13/02/2008
ЗАГРЕБ, Хрватска – Уредникот на највлијателниот хрватски весник поднесе оставка по скандалот со лажното интервју со премиерот Иво Санадер.
Давор Бутковиќ, уредник на загребскиот Јутарњи лист, вели дека разговарал по телефон со маж за кој мислел дека е Санадер, договарајќи прашањата од интервјуто да бидат испратени по имејл.
Всушност, тој случајно го свртил бројот на 23-годишниот студент по новинарство, Виктор Захтила, кој му ја дал на уредникот својата имејл адреса.
Интервјуто потоа беше објавено во Јутарњи лист, по што владата на Санадер излезе со жалба.
Захтила вели дека добил текст-порака во која од него се бара да даде интервју и дека тој ја испратил својата имејл адреса, мислејќи дека се работи за некаква шега.
Но, Jутарњи лист, тврди дека лажното „интервју“ било намерна провокација од страна на неговиот конкурент, Национал, каде што Захтила работел еден краток период.
(Вјесник - 13/02/08;
Ројтерс, Вечерњи лист, ХИНА, Javno.com - 12/02/08;
AФП - 11/02/08)
