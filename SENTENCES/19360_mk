27/01/2008
MОСКВА, Русија -- Русија и Србија во петокот (25-ти јануари) потпишаа договор за енергетска соработка кој му гарантира на Белград улога во изградбата на српскиот дел од гасоводот Јужен тек, во замена за 51 отсто од државното нафтено претпријатие Нафтна индустрија Србија (НИС).
Мнозинските акции на НИС ќе ги купи „Газпром Нефт“, дел од рускиот државен гигант за гас „Газпром“, кој ќе инвестира и најмалку 500 милиони евра во модернизацијата на НИС до 2012 година.
Во меѓувреме, Ројтерс во петокот објави дека САД се загрижени во врска со сé подлабоките врски на Русија и Бугарија и Србија.
Според дипломатски извори, американските претставници сметаат дека неодамнешните енергетски договори помеѓу Москва и балканските земји би можеле да го зголемат руското влијание во однос на дотурот на енергија за Европа и би можеле да ги претворат во политички инструмент.
(Maкфакс, А1 - 26/01/08;
Ројтерс, АП, Блумберг, К1Капитал, РИА Новости, РБС, ИТАР-ТАС, ПРИМЕ-ТАС, РТС - 25/01/08)
