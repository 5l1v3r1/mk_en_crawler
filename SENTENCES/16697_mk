10/05/2006
ПОДГОРИЦА, Србија и Црна Гора -- Мирослав Лајчак, претставникот на ЕУ за црногорскиот референдум за независност, го пофали начинот на кој во последно време се спроведува кампањата за реферундумот на 21-ви мај, за време на посетата на Подгорица во вторникот (9-ти мај).
Тој го опиша значителното подобрување во однос на она што тој го виде за време на неговата последна посета, пред две недели.
Во среда тој ќе ги информира официјалните претставници на ЕУ во Брисел.
По неговиот состанок со Лајчак во Подгорица, претседателот на Србија и Црна Гора Светозар Маровиќ рече дека по 21-ви мај - без оглед на исходот од референдумот - тој ќе иницира дијалог помеѓу властите на двете републики.
Исто така, министерот за човекови права, Расим Љајиќ, во вторникот рече дека државната заедница помеѓу Србија и Црна Гора ќе се соочи со несигурна иднина по референдумот.
Тој го нарече референдумот предлог „во кој двете страни се губитници“.
(Данас - 10/05/06;
Танјуг, Ројтерс -- 09/05/06)
