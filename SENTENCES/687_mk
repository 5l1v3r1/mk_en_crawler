09/11/2005
(Разни извори – 02/11/05 - 09/11/05)
Дванаесеттиот фестивал на уметност и музика „Тиранска есен“ се одржа во главниот град на Aлбанија од 2-ри до 8-ми ноември.
Програмата, во која учествуваа претставници од Албанија, Аргентина, Австрија, Грција, Шведска и Швајцарија, беше спонзорирана од страна на генералниот секретар на Советот на Европа, Тери Дејвис.
Доајенот на бугарскиот театар Маргарита Дупаринова, една од легендите на Националниот театар „Иван Вазов“, почина на 3-ти ноември на 84-годишна возраст.
Дупаринова глумеше скоро до крајот на животот.
Вториот по ред фестивал „Литература во живо“ започна во музејот Мимара во Загреб, на 6-ти ноември.
Дваесет автори од 12 земји учествуваат на тридневниот настан, во организација на Хрватското здружение на писатели и хрватскиот Пен центар.
Изложбата на српските филмови, насловена како „NO EXIT:
Essential Serbian Cinema“, учествува од 4-ти до 11-ти ноември во лондонскиот Институт за современа уметност.
Програмата вклучува десеттина филмови, закажано по хронолошки ред (1995-2000 год.), во кои се прикажани последиците од војната врз младите, немоќните и врз културата.
Третата Балканска танцова платформа се одржа во Скопје од 3-ти до 6-ти ноември.
На настанот, кој се одржува на секои две години на различни места во регионот, учествуваа 17 трупи од Бугарија, Грција, Македонија, Романија, Србија и Црна Гора и, за првпат, Хрватска и Турција.
Кениецот Џејмс Сејна победи на 23-ти Aтински маратон, на 5-ти ноември.
Тој беше прв во класичната трка на 42 километри од античкото место Маратон до атинскиот стадион Панатеон.
Етиопијката Сисај Месо беше прва помеѓу жените, стигнувајќи на целта како 21-ва.
