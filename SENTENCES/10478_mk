16/09/2004
ПАРИЗ, Франција -- Во нацрт-резолуцијата усвоена од страна на Мониторинг комисијата на Парламентарното собрание на Советот на Европа (ПССЕ) во средата (15-ти септември) се критикува Србија и Црна Гора за неисполнување на барањата на Советот на Европа (СоЕ), како што објавија белградските медиуми.
Во неа, исто така, се потврдува потребата за целосна соработка во врска со обвинетите за воени злосторства.
Документот треба да биде изгласан за време на седницата на ПССЕ на почетокот од октомври.
Во нацрт-резолуцијата особено се истакнува неусогласеноста на главните закони и нивното хармонизирање со уставот на државната заедница од страна на двете републики.
Србија и Црна Гора официјално стана член на СоЕ минатиот април.
(Данас, Танјуг - 16/09/04;
Бета - 15/09/04)
