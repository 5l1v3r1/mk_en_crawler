26/10/2007
Актуелниот српски министер за економија и поранешен министер за финансии, Млаѓан Динкиќ, беше прогласен за „Министер за финансии на годината, за 2006 година“, од водечкото финансиско и банкарско списание Euromoney.
Според соопштението од понеделникот (22-ри октомври) Динкиќ го добил признанието бидејќи неговиот „бескопромисен пристап беше клучен за обновувањето на економскиот просперитет на неговата земја“.
Просечната нето плата во Босна и Херцеговина (БиХ) се зголеми на 10,2 отсто за период од една година во август, објави во понеделникот (22-ри октомври) Заводот за статистика на БиХ.
Нето-платата во јули во БиХ се зголеми за 9,6 отсто за период од една година.
Просечната плата изнесуваше 333 евра во август, додека бруто-платата изнесуваше 492 евра.
Србијa побара од Светската банка да ги врати 150 милиони евра што Србија ги плати за сервисирање на надворешниот долг на Косово, според предлогот претставен од страна на српскиот вицепремиер Божидар Ѓелиќ во понеделникот (22-ри октомври).
Тој инсистираше на тоа дека предлогот нема никаква врска со прашањето на статусот на Косово, но е логично бидејќи Србија нема фискални приходи од покраината.
Грчкиот генератор на силата на ветарот „Терна“ објави дека планира да инвестира 1,5 милиони евра до 2012 година во изградбата на паркови на енергијата на ветарот и други објекти за производство на електрична енергија со користење на обновливи енергетски извори во Грција, Југоисточна Европа и Кина.
Maкедонскиот вицепремиер Зоран Ставревски во средата (24-ти октомври) го отвори вториот Меѓународен бизнис форум во Скопје.
На дводневниот форум -- организиран од страна на македонската Агенција за странски инвестиции -- присуствуваа околу 150 претставници на државни институции и претпријатија од 20 земји.
Европската комисија ги извести бугарските власти за својата официјална истрага во врска со непобараната државна помош во концесијата за Тракискиот автопат.
Големиот јужен автопат во земјата треба да го поврзи главниот град со крајбрежјето на исток и со бугарско-српската граница на запад.
Aлбанскиот премиер Сали Бериша во вторникот (23-ти октомври) ги покани германските бизнисмени да инвестираат во Албанија, велејќи дека таа е една од најбезбедните инвестициски дестинации во Европа.
Тој говореше на конференцијата по повод одбележувањето на 20-годишнината од воспоставувањето на економските односи помеѓу Германија и Албанија.
(Разни извори – 19/10/07-26/10/07)
