11/07/2006
БРИСЕЛ, Белгија -- Комесарот за проширување на ЕУ, Оли Рен, во понеделникот (10-ти јули) го поздрави неодамнешниот дијалог помеѓу кипарскиот претседател Тасос Пападопулос и водачот на кипарските Турци, Мехмет Али Талат. 
Состанокот резултираше со договор за обновување на разговорите за мир и обединување. 
Рен го окарактеризира повторно воспоставениот контакт помеѓу водачите на двете заедници во Кипар -- кои претходно повеќе од две години нема заеднички состанок -- како охрарувачки сигнал.
Турскиот министер за надворешни работи, Абдула Ѓул, исто така, го поздрави состанокот изминатиот викенд како позитивен чекор, во изјавата за новинарите доцна во неделата. 
Грција вети поддршка за продолжувањето на кипарските разговори, за време на посетата на Пападопулос во Атина во понеделникот. 
(Нафтемпорики, Елефтерија - 11/07/06; ЕУ Опсервер, НТВ, АНА-МПА - 10/07/06)
