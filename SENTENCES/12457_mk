09/02/2005
БЕЛГРАД, Србија и Црна Гора -- Владимир Поповиќ, кој раководеше со Бирото за комуникации во Владата на починатиот српски премиер Зоран Ѓинѓиќ, рече дека Армијата на Србија и Црна Гора го штити главниот обвинет за воени злосторства Ратко Младиќ. 
Во последната емисија на телевизиската програма „Инсајдер“ на Б92 во вторникот (8-ми февуари) Поповиќ рече дека додека бил во Владата кружела информација во врска со улогата на војската во заштитата на Младиќ. 
Поранешниот советник, исто така, повика на подлабока истрага во врска со инцидентот минатата година во касарната Топчидар и смртта на двајца војници таму. 
Претходно овој месец, Поповиќ рече дека војската била вмешана во убиството на Ѓинѓиќ во март 2003 година. 
(Данас, Дневни аваз, Независне новине - 09/02/05)
