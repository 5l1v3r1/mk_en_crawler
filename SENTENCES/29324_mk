04/11/2010
ПРИШТИНА, Косово -- Турција е подготвена да посредува во идните разговори меѓу Косово и Србија со цел да придонесе за одржлив мир на Балканот, рече турскиот премиер Реџеп Тајип Ердоган на почетокот од дводневната посета на Косово во средата (3-ти ноември). 
По состанокот со својот колега Хашим Тачи, Ердоган додаде дека Анкара се чувствува обврзана да ја види државата Косово како успева, врз основа на воените, политичките, културните и историските односи што ги имаат двете земји. 
Тој потврди дека Анкара ќе продолжи да лобира за поддршка на државноста на Косово. 
Ердоган ги посети локалитетите на турското културно наследство и ги отвори проектите што се спроведуваат со турска помош. 
(Зери, Коха Диторе, Косова Сот - 04/11/10)
