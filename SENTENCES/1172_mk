13/08/2008
Израелската продуцентка Тамар Јаром ја освои првата награда на меѓународниот фестивал за документарен и краткометражен филм Докуфест во Призрен, Косовo, во неделата (10-ти август). 
„Да се види дали се смеам“ е приказна за 18-годишни девојки кои й се приклучиле на израелската армија.
***
Грција го објави отворањето на својот прв културен центар во Белград. 
Центарот ќе биде официјално отворен во ноември, рече Јоргос Бабиниотис, претседателот на Грчката фондација за култура, на прес-конференцијата во Белград. 
Активностите на центарот ќе се фокусираат на промовирање на античката и модерна грчка цивилизација и соработката помеѓу грчките и српските институции на полето на културата.
***
Истанбулскиот Музеј на модерна уметност ќе биде домаќин на изложбата насловена „Здружени со водата“, во септември. 
На настанот за првпат во Турција ќе биде донесена колекцијата Вербунд -- една од главните колекции на современата уметност. 
Изложбата ќе трае од септември до јануари 2009 година и ќе вклучува склултури, фотографии, филмови и гласовни инсталации.
***
Најдобрите тенисери, вклучително и Џилс Симон, Вилфред Цонга и Николас Амлагро, ќе се натпреваруваат на овогодинешниот БЦР Опен во Букурешт, од 8-ми до 14-ти септември. 
Виктор Ханеску е единствениот Романец кој се натпреварува на турнирот. 
Вкупната вредност на наградата е 370.000 евра. 
Победникот ќе добие 59.100 евра и 175 АТП поени.
***
Културниот туризам во Aлбанијa е во пораст оваа сезона, објавија локалните медиуми. 
Туристите го свртеа вниманието кон културните споменици на земјата, археолошките паркови, тврдините и музеите. 
На пример, повеќе од 30.000 посетители, највисока бројка досега, го посетија Националниот музеј во првите шест месеци од 2008 година. 
Властите планираат да постават обезбедување за зачувување на местата што се национално богатство.
***
Филмот „Морам да спијам ангелу мој“ на хрватскиот режисер Дејан Ацимовиќ освои награда на фестивалот во Херцег Нови минатата недела во Црна Гoра. 
Наградата изнесува 5.000 eвра.
Разни извори – 06/08/08-13/08/08)
