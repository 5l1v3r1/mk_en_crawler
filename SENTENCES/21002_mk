04/02/2008
ПОДГОРИЦА, Црна Гора -- Комесарот за проширување на ЕУ, Оли Рен, остро ја отфрли идејата дека можната независност на Косово ќе доведе до т.н. 
„синдром на мали држави на Балканот“ при што повеќе области во регионот ќе го следат примерот и ќе бараат независност. 
„Активностите на Европа се такви што нема простор за таков вид процес“, се цитира изјавата на Рен во понеделникот (4-ти февруари) во подгоричкото списание ЦГ Економист. 
Рен додава дека решението за процесот на решавање на статусот на Косово ќе биде резултат на координирани напори предводени од ЕУ. 
Тој потврди дека ЕУ е подготвена да испрати мисија во Косово и да ја преземе целосната одговорност за ситуацијата таму. 
Тој рече дека иднината на Косово и на западен Балкан е во ЕУ. 
(Teлеграфи, Б92, Танјуг - 03/02/08)
