14/08/2005
БЕЛГРАД, Србија и Црна Гора -- Специјалното српско обвинителство за воени злосторства во петокот (12-ти август) официјално обвини седум лица за воени злосторства против Бошњаците во Зворник, во источна БиХ, во 1992 година, од случајот што Хашкиот трибунал за воени злосторства й го предаде на Србија.
Седуммината -- градоначалникот на Зворник за време на војната, Бранко Грујиќ, шефот на територијалната одбрана на Зворник, Бранко Поповиќ, и припадниците на паравоената едница „Жолти стршлени“, Душко Вучковиќ, Драган Славковиќ, Иван Корац, Синиша Филиповиќ и Драгутин Драгичевиќ -- се наоѓаат во притвор во Србија.
Тие се соочуваат со обвиненија во врска со убиството на најмалку 19 муслимани во Домот на културата Челопек во Зворник.
Грујиќ и Поповиќ се обвинети и за присилно протерување на 1.822 цивили од Зворник во Унгарија.
Таканаречениот случај Зворник -- кој Хашкиот трибунал й го предаде на Србија во јуни 2004 година -- беше првиот случај на предавање на едно национално судство во регионот.
(Данас - 13/08/05;
АФП, Ројтерс, ББС, Б92 - 12/08/05)
