28/09/2005
ТИРАНА, Албанија -- Амбасадорот на Европската комисија (ЕК) во Тирана, Луц Салцман, укажа на тоа дека ЕК е подготвена да го забрза темпото на разговорите за Спогодбата за стабилизација и асоцијација (ССА) со Албанија, како што објавуваат извештаите во средата (28-ми септември) во локалниот печат.
На состанокот со албанскиот министер за надворешни работи, Бесник Мустафај, претходно оваа недела Салцман истакна дека Брисел би сакал да ги финализира преговорите околу ССА - започнати на почетокот од 2003 година - што е можно побргу.
Претставникот на ЕК го поздрави „добриот почеток“ на новата влада и повика на интензивирани напори за спроведување на реформите.
(Албански вести - 28/09/05)
