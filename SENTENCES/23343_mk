26/12/2008
ПОДГОРИЦА, Црна Гора -- Владата во четвртокот (25-ти декември) објави дека ќе им исплати отштета на роднините на големиот број бегалци од босанските муслимани кои босанските Срби го убија откако црногорските власти ги репатрираа во нивната татковина за време на конфликтот во Босна во периодот 1992-1995 година.
Владата овласти државен адвокат официјално да склучи договор за надоместок со жртвите на депортациите и членовите на нивните семејства кои поднесоа тужба против државата, изјави за новинарите министерот за правда, Мирас Радовиќ.
Вкупната сума на надоместокот ќе биде 4,1 милион евра, додаде тој.
Властите во Црна Гора уапсија, а потоа репатрираа најмалку 83 босански муслимани на почетокот од 1992 година, откако тие избегаа од борбите.
Силите на босанските Срби ги убија повеќето од нив.
Најмалку деветмина го преживеаја затворот на истите сили.
Во 2004 година тие поднесоа тужба против Црна Гора, заедно со семејствата на другите жртви.
Надоместокот за деветмината ќе се движи од 10.000 до 170.000 евра, во зависност од тоа колку време биле затворени.
(AФП, РТЦГ, БТА - 25/12/08)
