12/03/2007
САРАЕВО, Босна и Херцеговина (БиХ) -- Премиерот на Република Српска (РС), Милорад Додик, во неделата (11-ти март) објави дека претставниците на владата на РС нема да учествуваат на клучниот состанок во Сребреница.
Муслиманските повратници се закануваат дека ќе го напуштат градот до среда, ако меѓународната заедница и локалните власти не им дадат специјален статус.
Повратниците го обвинуваат Додик за нивната сиромаштија и инсистираат на тоа дека не сакаат да бидат граѓани на ентитет кој извршил геноцид.
Додик, исто така, ги отфрли обвинувањата и рече дека истите претставуваат закана за уставниот ред на БиХ.
Тој, исто така, предупреди дека ако високиот претставник Кристијан Шварц-Шилинг присуствува на состанокот, РС ќе го смета за обид да се поткопа Дејтонскиот мировен договор.
(Дневни аваз, Независне новинe - 12/03/07;
РТРС, Бета, ПБС - 11/03/07)
