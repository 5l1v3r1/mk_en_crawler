13/11/2007
БРИСЕЛ, Белгија -- Меѓународната тројка посредници во преговорите помеѓу Белград и Приштина за иднината на Косово ќе даде конкретни предлози во врска со конечниот статус на состанокот на тимовите следната недела во Брисел.
Портпаролката на шефот за надворешна политика на ЕУ Хавиер Солана, Кристина Галах, во понеделникот (12-ти ноември) рече дека тројца претставници од САД, ЕУ и Русија ќе предложат нови идеи за надминување на ќор-сокакот.
Таа, исто така, рече дека меѓународната тројка ќе ја напушти својата „посредничка“ улога и ќе заземе „поактивен пристап“.
Според некои локални медиуми, тројката го разгледува сценариото на двете Германии во 1972 година, како можен модел.
Преговорите помеѓу Белград и Приштина треба да завршат на 10-ти декември.
Прашањето на статусот на Косово беше главната тема на разговорите за време на состанокот во понеделникот помеѓу рускиот претставник Александар Бозан-Карченко и грчката министерка за надворешни работи, Дора Бакојани.
Таа потврди дека Атина ќе го прифати решението што ќе загарантира регионална стабилност и кое ќе биде во согласност со европските принципи.
(РФЕ, Телеграфи, РТК, Танјуг, Ројтерс, Скај радио, Макфакс, АНА-МПА - 12/11/07)
