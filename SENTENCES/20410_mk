15/10/2007
СОФИЈА, Бугарија -- Штрајкот на наставниците влезе во својата четврта недела во понеделникот (15-ти октомври), откако изминатиот викенд пропаднаа разговорите помеѓу синдикатите на наставниците и владата. 
Владата ја подобри својата понуда, предлагајќи зголемување на платите од најмалку 33,1 отсто до крајот на 2008 година, вклучително и 10 отсто зголемување оваа година и уште два отсто во 2008 година. 
Покрај тоа, наставниците кои ќе исполнат одредени критериуми на остварувања, ќе добијат зголемување од 45,5 отсто на платите следната година. 
Синдикатите се откажаа од нивното барање за 95 отсто зголемување на платите, барајќи наместо тоа 72,8 отсто во серија од три зголемувања. 
Ова ќе бара далеку повеќе финансиски средства за образованието во буџетот, што беше уште едно барање на синдикатите. 
(Сега, 24 Часа, Труд, Дневник - 15/10/07; БГНЕС, БТА, Дарик - 14/10/07)
