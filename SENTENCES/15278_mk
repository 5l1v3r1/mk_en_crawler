31/10/2006
БАЊА ЛУКА, Босна и Херцеговина (БиХ) -- Три партии на босанските Срби -- Сојузот на независните социјалдемократи (СНСД), Демократскиот народен сојуз и Социјалистичката партија на Република Српска (РС) -- се согласија да ја формираат следната влада во РС. 
Премиерот на ентитетот, Милорад Додик, претседател на СНСД, ја објави веста во понеделникот (30-ти октомври), но рече дека вратата за другите партии останува отворена. 
Трите партии контролираат 48 од вкупно 83 места во парламентот, по изборите на 1-ви октомври.
Во другите вести, главниот босански преговарач со ЕУ, Игор Давировиќ, и шефот на директоратот за евроинтеграции на владата на БиХ, Осман Топчагиќ, се во посета на Вашингтон. 
Тие ги информираат официјалните претставници за развојот на настаните во процесот на европска интеграција на БиХ. 
(Дневни аваз - 31/10/06; РТРС, Срна - 30/10/06)
