10/06/2009
БУКУРЕШТ, Романија -- Судот во вторникот (9-ти јуни) ја потврди забраната за патување на екстремнодесничарскиот политичар Гиги Бечали, која му оневозможува да ги преземе своите должности на новоназначен член на Европскиот парламент (ЕП). 
Бечали доби забрана да ја напушти земјата по неговото апсење во април за наводно киднапирање тројца мажи за кои тој вели дека му го украле автомобилот. 
На изборите во неделата Бечали освои едно место во ЕП како кандидат на партијата Поголема Романија. 
Сепак, тој нема да може да ја преземе функцијата во Брисел поради забраната за патување. 
Според судската пресуда, тој мора да остане во Романија додека трае истрагата. 
(Mедиафакс, Реалитатеа ТВ, Хотњус, АП, ДПА - 09/06/09)
