27/09/2010
ПРИШТИНА, Косово -- Телекомуникациската регулаторна управа (ТРА) исклучи 17 станици на нелегални српски телекомуникациски антени низ цело Косово. 
Во акцијата изминатиот викенд беше исклучен северниот дел, каде што властите се соочија со отпор во областите каде што доминира српско население, додека во другите делови на Косово акцијата ги налути локалните Срби и властите во Белград. 
Според белградските медиуми, илјадници косовски Срби останаа без копнени и мобилни телефонски врски поради акцијата на ТРА. 
Полицијата и тимовите на ТРА ги исклучија предавателите во областите на Грачаница, Штрпце, Гњинал/Гњилане и Пеја/Пеќ. 
Во Зубин Поток, северно Косово, ТРА не успеа да ја исклучи нелегалната српска телефонска станица и покрај присуството на единици на Специјалната полиција. 
Група Срби ја огради локацијата претходно утрото. 
Имаше извештаи за пукотници од огнено оружје, но полицијата соопшти дека времето било причина што ТРА се откажала од своите обиди таму. 
Властите најпрво почнаа со отстранување на антените минатата пролет. 
Нелегалната опрема се верува дека му нанесува годишни загуби на Косово од 20 милиони евра. 
(Експрес, Лајм - 27/09/10; РТК, ВоА, Клан Косова - 26/09/10)
