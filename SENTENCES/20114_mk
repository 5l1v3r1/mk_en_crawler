16/01/2008
ПРИШТИНА, Косово, Србија -- На седницата во вторникот (15-ти јануари) пратениците се согласија за формирањето на 13 парламентарни комисии, секоја составена од 12 членови.
Трите најголеми парламентарни партии -- Демократската партија на Косово, Демократската лига на Косово и Сојузот на ново Косово -- ќе претседаваат со по една од нив.
По седницата, претседателот на парламентот, Јакуп Красниќи, рече дека продолжува работата на уставот, државните симболи и предлог-документот за датумот на кој Косово ќе прогласи независност.
Во меѓувреме, новиот премиер Хашим Тачи ќе учествува на расправата на Советот за безбедност на ОН за Косово во среда.
Либија, која неодамна го презеде водството со советот, го прифати барањето на Тачи да се обрати пред истиот во врска со актуелната ситуација во Косово и идните планови.
(РТК, ЌИК, Косовалајв - 15/01/08)
