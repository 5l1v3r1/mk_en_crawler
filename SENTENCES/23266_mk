29/05/2009
ЉУБЉАНА, Словенија -- Премиерот Борут Пахор во четвртокот (28-ми мај) повтори дека Хрватска треба да ги повлече контроверзните документи за билатералното погранично прашање, кои Загреб ги поднесе до Европската комисија, ако сака разговорите за пристапување во ЕУ да продолжат.
Тој, исто така, ја повика Хрватска на разговори околу измените што Словенија ги понуди на предлогот на комесарот за проширување на ЕУ, Оли Рен, за решавање на поморскиот пограничен спор.
Пахор рече дека конечната понуда треба да ги рефлектира интересите на словенечката страна.
Министрите за надворешни работи на Хрватска и Словенија оваа недела го информираа Рен за своите одговори на неговиот последен предлог, кој предвидува формирање ад хок петчлена комисија која ќе посредува за прашањето.
Хрватска ја прифати неговата понуда како конечна и ги отфрли сите евентуални словенечки измени на истата.
(ХРТ, ХИНА, Пословни, Јутарњи лист, СТА - 28/05/09)
