01/02/2008
САРАЕВО, Босна и Херцеговина (БиХ) -- На поранешниот премиер на босанските Срби Гојко Кличковиќ, кој се соочува со обвинение за воени злосторства, му е внесено изјаснување „невин“ во негово име во четвртокот (31-ви јануари).
Истото мораше да го внесе судијата откако Кличковиќ одби да го стори тоа самиот, објаснувајќи дека неговата одбрана е некомплетна поради грешка на судот.
Судијата Сабан Максумиќ рече дека изјаснувањето повеќе не може да се одложува, бидејќи веќе двапати се случило истото, од истите причини.
Кличковиќ е највисок член на поранешната администрација на претседателот на Република Српска, Радован Караџиќ, кому му се суди.
Бања Лука го обвинува за злоупотреба на службената должност и проневерување пари од буџетот на ентитетот од 1997 до 1998 година, за да им помогне на бегалците обвинети за воени злосторства.
Тој е, исто така, обвинет во врска со поттикнувањето на убиствата и депортациите на цивилите во северозападниот регион Краина од 1990 до 1992 година.
(Ројтерс, РТРС, СРНА - 31/01/08)
