28/06/2005
МИТРОВИЦА, Косово, Србија и Црна Гора -- Командантот на КФОР, францускиот генерал Ив де Кермабон, во понеделникот (27-ми јуни) изјави дека нема да има промени во бројот на мировниците до крајот на оваа година. 
Тој за регионалниот телевизиски канал Мост изјави дека не е предвидено ниту намалување ниту, пак, зголемување во покраината под администрација на ОН. 
КФОР моментно се состои од околу 17.000 војници.
Во другите вести, локалните медиуми во Митровица објавија дека косовската полиција и УНМИК уапсиле деветмина етнички Албанци, наводно вклучени во инцидентот за време на посетата на министерот за надворешни работи на Србија и Црна Гора, Вук Драшковиќ, во областа. 
Демонстрантите се собраа пред штабот на УНМИК, каде што Драшковиќ имаше разговори, и фрлаа јајца по неговиот автомобил. 
(Политика - 28/06/05; Танјуг - 27/06/05)
