01/08/2005
САРАЕВО, Босна и Херцеговина (БиХ) -- Високиот претставник на меѓународната заедница во БиХ, Педи Ешдаун, во неделата (31-ви јули) изјави дека апсењето или предавањето на Радован Караџиќ и Ратко Младиќ се клучни за иднината на српскиот народ.
Повеќе од кој било друг настан, апсењето на двајцата главни обвинети ќе отвори нови можности за Србите, БиХ и за регионот, рече Ешдаун.
Тој, исто така, го опиша реструктуирањето на полицискиот сектор на БиХ како кулминација на реформите во изминативе три години, кои го отворија патот за интеграција на БиХ во евроатланските структури.
Во другите вести, британскиот амбасадор во БиХ, Метју Рајкрофт, повтори дека ако се постигне консензус за полициските реформи во БиХ до средината на септември, земјата има шанси да ги започне разговорите за Договорот за стабилизација и асоцијација со ЕУ до крајот на оваа година.
Во интервјуто за „Независне новине“ во неделата Рајкрофт рече дека босанските партии се очекува да постигнат договор, особено за проблематичното прашање на одбележување на полициските региони.
(Фена, РТРС, ПБС БиХ, Независне новине - 31/07/05)
