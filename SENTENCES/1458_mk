10/02/2010
Современиот уметник роден во Косовo Сисли Џафа ја отвори својата втора самостојна изложба во Гетеборг, Шведска, во неделата (7-ми февруари). 
Рода Стен галеријата е домаќин на голем број проекти на Џафа, со фокус на неговата последна, песочна скулптура „Силвио“, висока 5,3 метри и широка 10 метри, со ликот на италијанскиот премиер Силвио Берлускони.
***
Рарес Думитреску од Романија освои златен медал во Гран прито за борби со сабја на мажи во Букурешт во саботата (6-ти февруари). 
Думитерску, број два во светот, ја освои титулата на натрпеварот против Јужнокореецот Бон Гил Гу.
***
Околу 40 години по својата прва премиера во Србијa, хипи-мјузиклот „Коса“ беше изведен во белградскиот театар „Ателје 212“ на 3-ти февруари. 
Во римејкот актерите протестираат против војните во Ирак и Авганистан и разговараат за глобалното затополување, глобализацијата и социјалното оттуѓување. 
За разлика од оригиналот, тие ја задржуваат облеката на себе. 
Познатиот мјузикал беше за првпат прикажан во Њујорк во 1968 година.
***
Британската група Депеш мод ќе настапи во Загреб в недела (14-ти февруари). 
Свирката првично беше планирана за мај 2008 година, но беше откажана поради болест на фронтменот Дејв Гахан.
***
Седмото издание на натпреварот на модерни песни Топ фест започна во Tиранa во понеделникот (8-ми февруари). 
Околу 130 њуејџ уметници и групи од Aлбанијa, Косовo и Maкедонијa ќе настапат на четиримесечниот настан. 
Главната награда е 15.000 евра.
***
Светската изложба на кукли ќе биде прикажана во Истанбул од 21-ви март како дел од 13-тиот Меѓународен истанбулски куклен фестивал. 
Изложбата ќе биде отворена на Светскиот ден на кукларството и ќе биде придружена со минифестивал како дел од настаните за одбележување на Истанбул како Европски главен град на културата за 2010 година. 
Овогодинешниот фестивал ќе се одржи од 4-ти до 16-ти мај.
(Разни извори -- 03/02/10-10/02/10)
