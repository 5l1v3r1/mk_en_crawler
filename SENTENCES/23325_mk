29/06/2009
СКОПЈЕ, Македонија -- Министерот за надворешни работи, Антонио Милошоски, и неговата грчка колешка, Дора Бакојани, не се состанаа на маргините од министерската конференција на ОБСЕ на грчкиот остров Крф, објавија локалните медиуми во неделата (28-ми јуни).
Распоредот на Бакојани беше исполнет, објасни грчката страна.
Милошоски изрази жалење, но ја повтори својата покана за состанок во Скопје.
Тој вели дека Бакојани ја прифатила поканата, но не дала конкретен датум.
„Подготвени сме за дијалог и посетата може да биде добра можност за негово продолжување“, додаде Милошоски.
Состанокот на Крф можеше да биде шанса за разговори во врска со долготрајниот спор околу името, пред посетите на посредникот на ОН Метју Нимиц на Македонија и Грција во јули.
(Дневник, Утрински весник - 29/06/09;
Maкфакс, МИА, А1, Минa - 28/06/09)
