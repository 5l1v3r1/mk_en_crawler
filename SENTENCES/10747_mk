09/11/2004
САРАЕВО, Босна и Херцеговина (БиХ) -- По еднодневно одложување, на својата седница во вторник (9-ти ноември) трипартитното претседателство на БиХ се очекува да разговара за оставката на премиерот на БиХ Аднан Терзиќ. 
Според изјавата од понеделникот, дебатата е одложена за да се овозможи консултирање со главните партии. 
Терзиќ минатата недела поднесе оставка, како причина наведувајќи го тоа што Парламентот не ја усвои владината верзија за данокот на додадена вредност. 
Терзиќ, исто така, одби да коментира за ова прашање во вторникот, велејќи само дека за да остане, ќе му биде потребна цврста поддршка за реформите. 
(Независне новине - 09/11/04; ПБС БиХ - 08/11/04)
