23/06/2005
СОФИЈА, Бугарија -- Во интервјуто за весникот „Труд“, објавено во четвртокот (23-ти јуни), претседателот Георги Парванов вети дека ќе иницира разговори за составување на новата влада што е можно поскоро по парламентарните избори в сабота. 
Тој потврди дека ќе го свика новиот парламент веднаш, наместо да го чека истекот на уставниот рок од 30 дена. 
Некои аналитичари се сомневаат дека преговорите за составување на коалициска влада ќе се одвиваат непречено.
Во другите вести, Бугарското национално радио објави дека Парламентарното собрание на Советот на Европа ќе испрати свои набљудувачи на изборите в сабота. 
Тие ќе бидат распоредени на барање на Министерството за надворешни работи. 
(Труд, бТВ, БНР - 23/06/05)
