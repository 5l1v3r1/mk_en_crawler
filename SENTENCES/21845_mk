19/06/2008
TИРАНА, Албанија -- Полицијата во средата (18-ти јуни) уапси тројца авганистански државјани на граничниот премин Капштица, при обид нелегално да влезат во Албанија од Грција. 
Тројцата биле скриени во багажникот на камион со кој управувал ирански државјанин, кого полицијата, исто така, го уапси. 
Полицијата го испитува случајот како доказ за можен синџир на трговија со луѓе, бидејќи ова е втор ваков случај овој месец. 
Неодамна, тие фатија двајца други нелегални авганистански имигранти, на истиот пограничен премин, во обид да дојдат до Италија преку Албанија. 
(Шекули, Коха Јоне, Балканвеб - 19/06/08; Toп Албанија радио - 18/06/08)
