26/03/2008
ПОДГОРИЦА, Црна Гора -- Актуелниот претседател Филип Вујановиќ има добри шанси за реизбор во првиот круг од претседателските избори следниот месец, според новата анкета на Центарот за демократски и човекови права (ЦЕДЕМ), објавена во вторникот (25-ти март).
Резултатите покажуваат дека Вујановиќ, од владејачката Демократска партија на социјалистите (ДПС) би освоил 52,8 отсто од гласовите.
Ниту еден од другите тројца кандидати нема да биде ни близу до тоа.
Андрија Мандиќ од Српската листа, е втор со 19,1 отсто, по што би следел водачот на Движењето за промени, Небојша Медојевиќ, со 18,3 отсто од гласовите.
Кандидатот на Социјалистичката народна партија, Срдан Милиќ, би добил 9,8 отсто од гласовите.
Опозициските партии велат дека со оглед на тоа што ДПС ја порачала анкетата, резултатите се изманипулирани во корист на Вујановиќ, нешто што невладината организација ЦЕДЕМ го негира.
Изборите ќе се одржат на 6-ти април.
(Вијести - 26/03/08;
Антена М, РТЦГ, АФП - 25/03/08)
