23/11/2007
БЕЛГРАД, Србија -- Министерот за труд и социјални прашања, Расим Љајиќ, во четвртокот (22-ри ноември) вети дека владата ќе преземе дејства за подобрување на условите во институциите за ментално ретардираните лица.
Според извештајот објавен минатата недела од страна на Меѓународната организација за правата на лицата со ментален хендикеп (МДРИ), во Србија се забележани сериозни недостатоци во третманот на децата и возрасните со хендикеп, како и ужасни услови во некои институции.
Љајиќ потврди дека голем број заклучоци се точни, и вината за недостатоците ја фрли на несоодветниот медицински персонал и преполните болници.
Но, тој ги отфрли наводите на МДРИ дека државата намерно ги фрла децата со хендикеп во институции.
(Ројтерс, АФП, Фокус - 22/11/07)
