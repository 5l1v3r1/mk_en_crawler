25/04/2006
АНКАРА, Турција -- Палестинскиот претседател Махмуд Абас побара помош од Турција за надминување на палестинската финансиска криза и обновувањето на средноисточниот мировен процес, за време на посетата на Анкара на 23-24 април.
Абас се состана со својот турски колега, Ахмет Неџдет Сезер, со министерот за надворешни работи, Абдула Ѓул, со претседателот на парламентот, Булент Аринч, и со Дениз Бајкал, водачот на главната опозициска Републиканска народна партија.
Според извештаите во локалните медиуми, Абас побарал од нив да помогнат да се убеди Запад да не ја прекинуваат помошта за палестинската власт поради изборот на радикалната влада предводена од Хамас во март.
Во другите вести, локалните медиуми во вторникот објавија дека уште околу 40.000 војници и опрема се распоредени во југозападниот дел од земјата, со цел да се интензивираат активностите на војската против терористичката организација Курдистанска работничка партија.
Според извештаите, вкупниот број на војниците со ова изнесува околу 250.000.
(Фокус - 25/04/06;
Turks.US, АФП, Курдски медиум - 24/04/06)
