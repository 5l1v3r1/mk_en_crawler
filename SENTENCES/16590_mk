11/05/2006
ТИРАНА, Албанија -- Премирот Сали Бериша вети радикални мерки за борба против криминалот и корупцијата, за време на прес-конференцијата во средата (10-ти мај). 
Тој рече дека владата подготвува сериозни казни за поединците или структурите со докажани врски со организираниот криминал. 
Исто така, се разгледуваат и буџетските измени, чија цел е доделување на повеќе средства за полицијата, како и евентуални промени на кривичниот законик, кои ќе ги зголемат санциите против оние кои шверцуваат жени и деца.
Во другите вести, според извештаите на локалните медиуми, врските помеѓу Албанија и Кина се заладија поради случајот на петте кинески ујгур муслимани, кои неодамна беа ослободени од американскиот затвор во Заливот Гвантанамо, и им беше даден азил во Албанија. 
Според Албанските вести, американските власти не ги испратија назад во Кина, поради загриженоста за човековите права таму. 
Кина и понатаму бара нивна екстрадиција. 
(Албански вести - 11/05/06; Газета сот - 10/05/06; Гласот на Америка - 09/05/06)
