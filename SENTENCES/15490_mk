25/06/2006
СКОПЈЕ, Македонија -- Американската амбасада во Скопје во петокот (23-ти јуни) издаде соопштение во кое се изразува загриженост во врска со континуираните инциденти во македонската предизборна кампања и се бара од политичките партии веднаш да осигурат прекин на насилствата и провокациите.
Во спротивно, постои ризик од сериозни последици за изгледите на земјата за членство во НАТО, се вели во соопштението.
Сличен повик дојде и од претседателот Бранко Црвенковски, премиерот Владо Бучковски и Никола Груевски, од опозициската ВМРО-ДПМНЕ.
Во петокот се случи инцидент со пукање помеѓу поддржувачите на владејачкиот Социјалдемократски сојуз на Македонија и ВМРО-ДПМНЕ.
Следниот ден вооружен напаѓач го рани локалниот водач на најголемата партија на етничките Албанци, Демократската унија за интеграција во Тетово.
Сепак, според властите, ова пукање не било поврзано со изборната кампања.
(Дневник, Утрински весник, Телма ТВ, Макфакс - 24/06/06;
A1 TВ - 23/06/06)
