04/02/2010
ЗАГРЕБ, Хрватска -- Судењето на четворицата осомничени за убиството на познатиот хрватски издавач и новинар Иво Пуканиќ во 2008 година, започна во средата (3-ти февруари) во Загребскиот жупански суд. 
Сите четворица се изјаснија за невини. 
Двајца други се судат во отсуство: едниот е во притвор во Србија, а другиот неодамна й се предаде на босанската полиција. 
Пуканиќ, косопственик и главен уредник на неделникот Национал, беше убиен со автомобил-бомба во центарот на Загреб на 23-ти октомври 2008 година, заедно со маркетинг-директорот на весникот, Нико Фрањиќ. 
(ХРТ, Нова ТВ, Бета, РТС, ББС - 03/02/10)
