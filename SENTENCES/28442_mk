16/11/2010
БАЊА ЛУКА, Босна и Херцеговина (БиХ) -- Милорад Додик во понеделникот (15-ти ноември) вети дека ќе застане против обединувањето на БиХ и ќе се спротивстави на секој обид за намалување на надлежностите на Република Српска (РС). 
За време на својата инаугурација за претседател на помалиот ентитет на БиХ, Додик рече дека инсистира на автономна РС и дека нема да се откаже од оваа идеја дури и по цена БиХ да не влезе во ЕУ. 
Тој додаде дека РС нема да прифати закони или резолуции наметнати од високиот претставник. 
Сепак, Додик рече дека останува отворен за дијалог со политичарите од Федерацијата на БиХ за уставните реформи и другите клучни прашања. 
Парламентот на РС во понеделникот ја одржа својата прва седница, по општите избори на 3-ти октомври. 
Осумдесет и тројца пратеници положија свечени заклетви на функцијата и го реизбраа Игор Радојчиќ за претседател на парламентот. 
Емил Влајки и Енес Шуљкановиќ се заменици-претседатели на РС. 
Српскиот претседател Борис Тадиќ беше меѓу гостите на церемонијата. 
(РТРС, Срна, РТС - 15/11/10)
