10/01/2005
СКОПЈЕ, Македонија -- Социјалдемократскиот сојуз на Македонија (СДСМ) и Либерал-демократската партија (ЛДП), кои ја сочинуваат владејачката коалиција „За Македонија заедно“, во неделата (9-ти јануари) официјално ги започнаа разговорите за локалните избори на 13-ти март.
Градоначалникот на Скопје, Ристо Пенов, претседател на ЛДП, по разговорите со претседателот на СДСМ, премиерот Владо Бучковски, даде изјава.
Пенов рече дека кандидатите на ЛДП ќе ја претставуваат коалицијата во трките за градоначалник на Скопје и на Велес.
Тој ќе се кандидира за трет мандат.
Помалиот партнер во Владата, Демократската унија за интеграција, се очекува да го поддржи.
Во другите вести, разговорите помеѓу Скопје и Атина, кои имаат за цел решавање на спорот во врска со уставното име на Македонија, наводно, ќе продолжат во ОН во Њујорк на 14-ти јануари.
Претставниците од двете страни ја потврдија својата заедничка решеност за постигнување решение.
(Дневник, Вест, Утрински весник, АНА - 10/01/05;
MИA - 09/01/05)
