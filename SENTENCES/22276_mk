12/08/2008
АНКАРА, Турција -- Владата во понеделникот (11-ти август) предложи формирање сојуз на кавкаските земји кој ќе помогне во решавањето на конфликтите во регионот, како што се борбите оваа недела помеѓу Русија и Грузија.
Премиерот Реџеп Тајип Ердоган за новинарите изјави:
„Турција може да преземе таква улога.
Руската Федерација треба да биде вклучена, бидејќи тоа ќе ги спои кавкаските земји“, рече тој.
„Ситуацијата е многу загрижувачка“, додаде Ердоган.
Подоцна тој дискутираше за овој предлог во телефонскиот разговор со генералниот секретар на ОН, Бан Ки-Мун.
Грузискиот претседател Михаил Сакашвили во понеделникот му се јавил на Ердоган да разговара за хуманитарна помош, според извештаите на медиумите.
(Заман, Сабах, Милијет, Радикал - 12/08/08;
Хуријет, СНН Турк, новинска агенција Анадолу, РИА Новости - 11/08/08)
