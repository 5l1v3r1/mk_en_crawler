04/01/2006
(Разни извори – 28/12/05 – 04/01/06)
Куманово ќе биде македонски Културен центар во 2006 година, според соопштението на министерот за култура, Благој Стефановски.
Како дел од иницијативата, Министерството ќе обезбеди 40.000 евра за обнова на мегалитската астромонска опсерваторија Кокино.
Изложбата насловена „Животот и делата на Никола Тесла“ беше отворена во музејот на Бања Лукa минатата недела.
Триста предмети, меѓу кои и модели на преку 150 патенти на овој инженер и изумител од хрватските Срби ќе бидат изложени до 31-ви јануари.
Познатиот српски писател Драган Лукиќ почина на воздраст од 78 години во Белград на 1-ви јануари.
Лукиќ напиша и објави преку 100 книги поезија и фикција за деца.
Романската влада го објави крајот на реставрацијата на црквата Филипестии де Падуре.
Споменикот датира од 17-тиот век и се смета за еден од најважните историски и верски објекти од тој период.
Шума од ретки видови дрва од различни делови на Бугаријa ќе биде засадена во паркот на Националниот историски музеј во близина на Софија, објави директорот на музејот, Божидар Димитров.
Во паркот се засадени првите 160 дабови дрва од планината Странџа -- вид за кој се смета дека потекнува уште од предисториските времиња.
Новата постојана изложба, со дела на 650 хрватски уметници од периодот 1800-2000 година, беше отворена во Хрватската модерна галерија во Загреб на 30-ти декември.
Настанот го одбележа крајот на 13-годишниот проект за реновирање на галеријата.
По повод 150-годишнината од раѓањето на хрватскиот сликар Влахо Буковац во галеријата Буковац во Цавтат беше отворена изложба.
На изложбата се прикажани 15 дела од раниот период на Буковац, најпознатиот уметник на земјата од 19-тиот век.
