11/11/2008
ТИРАНА, Албанија -- Група од 11 пратеници од опозициската партија Социјалистичко движење за интеграција и водачот на Демохристијанската партија, Нард Ндока, во понеделникот (10-ти ноември) започнаа штрајк со глад во зградата на парламентот. 
Тие протестираат поради исклучувањето на претставниците на малите партии од изборните комисии со новиот изборен законик. 
Штрајкувачите со глад го обвинуваат премиерот Сали Бериша и водачот на главната опозициска Социјалистичка партија, Еди Рама, за обид за монополизација на изборниот процес.
Во другите вести од понеделникот, спасувачките тимови ги открија телата на трите жени под урнатините на зградата која се урна во неделата во јужниот град Ѓирокастро. 
Инспекторите сметаат дека до несреќата дошло поради градежните работи во соседната зграда. 
Претседателот Бамир Топи и премиерот Сали Бериша ветија дека ќе ги гонат судски одговорните за нискиот квалитет на градбата во Ѓирокастро. 
(Шекули, Алсат, Топ ченал, Клан, Балканвеб - 10/11/08)
