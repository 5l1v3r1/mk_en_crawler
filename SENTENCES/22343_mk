17/11/2008
БУКУРЕШТ, Романија -- Властите започнаа истрага за безбедносните услови во романските рудници по експлозиите на гас во саботата (15-ти ноември) во рудникот за јаглен Петрила во југозападниот дел од земјата, во кои загинаа 12 лица и беа повредени 13 други.
Според извештаите на медиумит во неделата, истрагата ќе утврди дали биле преземени сите заштитни мерки пред смртоносните експлозии, рече министерот за финансии и економија, Варујан Восганијан.
Властите ги суспендираа менаџерите на рудникот за да „овозможат објективна и транспарентна истрага“, рече тој.
Во првата експлозија на метан загинаа осум рудари.
Во втората загинаа четворица спасувачи кои влегоа во рудникот за да помогнат.
(Евениментул Зилеи, Гандул, Гардијанул, Nine o'clock - 17/11/08;
AФП, Медиафакс, Хотњус - 16/11/08)
