13/09/2006
СКОПЈЕ, Македонија -- Учеството во меѓународните мировни мисии ќе биде приоритет во осмиот Акционен план за членство во НАТО на Македонија, изјави во вторникот (12-ти септември) министерот за одбрана Лазар Еленовски. 
Новата влада се надева дека ќе му докаже на НАТО дека по 11 години во програмата Партнерство за мир, Македонија е подготвена за влез во Алијансата, рече тој.
Во другите вести од вторникот, Државната антикорупциска комисија донесе одлука дека нема непотизам во двете неодамнешни назначувања. 
Роднината на премиерот Никола Груевски беше избран за шеф на Службата за безбедност и контраразунавање, додека сопругот на вицепремиерката Габриела Коневска-Трајковска е нов директор на Управата за јавни приходи.
Исто така во вторникот, Груевски беше во Брисел, каде што се состана со комесарот за проширување на ЕУ, Оли Рен. 
Тој го увери Груевски дека Европската комисија е задоволна од досегашниот напредок на Македонија и ја поздравува решеноста на новата влада да продолжи со реформите поврзани со членството во ЕУ. 
Подоцна истиот ден Груевски се состана со генералниот секретар на НАТО Јап де Хоп Шефер, кој му рече дека НАТО ќе упати охрабрувачка порака до Македонија, за време на самитот во ноември во Рига. 
(Вечер - 13/09/06; MИА, Макфакс, А1 ТВ, Телма ТВ - 12/09/06)
