21/12/2004
САРАЕВО, Босна и Херцеговина (БиХ) -- Завршувајќи ја посетата на БиХ во понеделникот (20-ти декември), комесарот за проширување на ЕУ, Оли Рен, рече дека соработката со Трибуналот на ОН за воени злосторства и реформата на полицијата остануваат главни услови за започнувањето на разговорите помеѓу БиХ и Договорот за стабилизација и асоцијација (ДСА).
По разговорите со трипартитното Претседателство и со премиерот на БиХ, Аднан Терзиќ, Рен, исто така, ги повика политичарите да обезбедат стабилност и да загарантираат навремено и успешно спроведување на реформите поврзани со ЕУ.
Во другите вести, генералот на босанските Срби, Радислав Крстиќ, првото лице осудено за геноцид од страна на Трибуналот на ОН за воени злосторства, е пренесен во Велика Британија, каде што ќе ја издржува затворската казна во траење од 35 години.
Тој го предводеше српскиот напад на Сребреница во јули 1995 година.
(Дневни аваз, Независне новине - 21/12/04;
ПБС БиХ, Фена, РТРС - 20/12/04)
