08/10/2012
Ивана Јовановиќ, Мухамет Брајшори и Пол Чикои за Southeast European Times во Белград, Приштина и Букурешт -- 08.10.12
Верските водачи и аналитичарите ги отфрлаат последните изјави на Омар Бакри Мухамад, радикален исламист со седиште во Либан, кој тврди дека Западен Балкан е исламистичка територија и цел за идните терористички напади.
„Не знам кој е Омар Бакри, но гледам дека е нeрвозен човек кој ја изгуби својата британска виза и државјанство.
Неговите глупости се само неуспех коj не заслужува коментар“, рече за SETimesсрпскиот муфтија Мухамед Јусуфовиќ.
Бакри, кој 20 години ја водеше радикалната исламистичка група ал-Мухаџирун од северен Лондон, пред да се пресели во Либан во 2005 година, го даде коментарот за бугарскиот весник24 Часа).
„Кога исламот ќе влезе на една територија, истата станува исламска, и затоа Исламот има обврска на крајот да ја ослободи“, рече Бакри за весникот, во интервју објавено на 4-ти октомври.
„Шпанија, на пример, е муслиманска територија.
Источна Европа, исто така.
Романија, Албанија, Македонија, Србија, Косово, Босна ...
поради нејзината одлука да испрати војници во Авганистан и Ирак и нејзината воена соработка со Израел, Бугарија е, исто така, легитимна цел.“
Бакри, кој има забрана за влез во Велика Британија, се смета дека има силни врски со Ал-каеда.
Професорот Драган Симеуновиќ, специјалист за тероризам на белградскиот Факултет за политички науки, рече дека иако некои исламистички водачи и екстремисти се склони на закани, нивните апели се обично нереални.
Иако исламистичките водачи им се закануваат на балканските држави во изминатите 20 години, изјавата на Бакри може да биде показател за обновувањето на интересот на исламистичките екстремисти за балканските држави кои беа дел од турската империја, рече Симеуновиќ заSETimes.
Тој рече дека заканата не претставува најава на директна опасност, но може да биде стратешка промена кон овие и другите европски држави.
„Тоа, исто така, може да биде поттикнувач за директно дејствување на исламистичките екстремисти, кои живеат или потекнуваат од некои балкански држави“, рече тој.
За некои граѓани на БиХ, ваквите изјави се доказ за радикалниот Ислам.
„Искрено, јас се плашам.
Ако погледнеме, џамии никнаа низ цела Босна, а има помалку цркви, иако има католици, православни и други“, рече за SETimes Милан Мијаиловиќ, возач од Босански Нови.
Александра Станковиќ, 22-годишна професорка во средно училиште во Ниш, рече дека заканите на Бакри дека може да бидат опасни, но се надева дека безбедноста во светот е сега поголема, по терористичките напади на 11-ти септемвир.
„Има голем број организации и стратегии барем против криминалот, војната, тероризмот.
Верувам во нив и се надевам дека ќе нé заштитат од ова зло, со оглед на тоа што овој 21-ви век и сите човечки суштества имаат право на мир и религија“, рече Александра заSETimes.
Можноста за терористички напад предизвика загриженост кај многу Романци.
„Овие вести ме наежија.
Тоа никогаш не ми паднало на памет, ниту сум можел да помислам на тоа.
Уште повознемирувачки е тоа што романските власти побрзаа да предупредат дека не ја исклучуваат можноста од терористички напад на наша територија“, рече за SETimesДаниел Паску, компјутерски инженер од Букурешт.
Ќазим Ќазими, декан на Факултетот за исламски студии и исламски научник во Косово, рече дека изјавите на Бакри се повик за внимание.
„Тврдењето за напади на Балканот е само преувеличување за да се привлече внимание, а зошто да не и преувеличување заради тираж на весниците или за придобивање читатели.
Никогаш немапо опасност од Исламот ...
принципите на Исламот не дозволуваат насилство“, рече Ќазими заSETimes.
Граѓаните велат дека не очекуваат терористички напад во Косово бидејќи исламската традиција покажа дека меѓурелигискиот соживот е посилен од зборовите на одредени луѓе или групи.
„Ние сме муслимани, но тука имаме и Христијани и други религии.
Верувам дека нашата традиција на толеранција преживеа многу векови и е доволно силна да не прифаќа радикализација или тероризам“, рече за SETimesКуштрин Хисени, студент по право во Приштина.
