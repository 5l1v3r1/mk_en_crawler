27/01/2009
БЕЛГРАД, Србија -- Илјадници етнички Албанци во понеделникот (26-ти јануари) протестираа во градот Бујановац, во близина на границата со Косово, барајќи ослободување на десетмината герилци.
Полицијата ги уапси минатиот месец во врска со воените злосторства извршени врз стотици етнички Срби кон крајот на конфликтот во Косово во периодот 1998-1999 година.
Градот, попознат како Прешевска долина, има претежно етничко албанско население и беше место на вооружени судири помеѓу српските сили и албанските сепаратисти во 2001 година.
Демонстрантите, исто така, бараа српските обвинители да ги испитаат воените злосторства извршени врз Албанците во регионот.
Во другите вести од понеделникот, Србија екстрадираше осомничен воен злосторник обвинет за убивање цивили за време на конфликтот во Босна и Херцеговина во периодот 1992-1995 година.
Полицијата го уапси босанскиот Србин Благоје Голубовиќ во Белград, откако тој избега во Сараево минатата година во обид да избегне судско гонење.
Тој, наводно, убил двајца муслимани во село во близина на Фоча во 1992 година.
Исто така во понеделникот, поранешната претседателка на босанските Срби Билјана Плавшиќ (79), која одлежува 11-годишна затворска казна во Шведска за воени злосторства, ги повлече своите признанија во интервју за шведско списание.
Според натписот, кој се појави во изданието на списанието „Ви“ од 2-ри февруари, Плавшиќ ги признала воените злосторства за да може да се „пазари“ за другите обвиненија.
„Се жртвував себеси“, рече Плавшиќ.
(AП, Фена, Вечерње новости, Мондо, Дневни аваз, АФП, Танјуг, Б92 - 26/01/09)
