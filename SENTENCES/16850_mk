06/09/2006
БЕЛГРАД, Србија -- Претседателот Борис Тадиќ доцна во вторникот (5-ти септември) отпатува во тридневна официјална посета на САД, во придружба на началникот на Генералштабот на српската армија, генерал-мајор Здравко Понос. 
Пред неговото заминување, Тадиќ рече дека очекува разговорите да се фокусираат на прашањата поврзани со проблемот со статусот на Косово, билатералните односи и српските аспирации за влез во програмата на НАТО Партнерство за мир.
Во другите вести од вторникот, портпаролката на комесарот за проширување на ЕУ Оли Рен, Кристина Наги, на прес-конференцијата во Брисел потврди дека идните врски помеѓу Србија и Унијата зависат од спроведувањето на Договорот за стабилизација и асоцијација и утврдените критериуми. 
Во понеделникот српскиот министер за надворешни работи, Млаѓан Динкиќ, рече дека земјата е можно да добие кандидатски статус следната година. 
(Б92, Блиц, Данас, Глас јавности - 06/09/06; РТС, Бета, Танјуг - 05/09/06)
