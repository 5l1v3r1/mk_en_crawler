14/11/2005
ХАГ, Холандија -- Српските адвокати кои го застапуваат Слободан Милошевиќ велат дека судењето мора да прекине поради неговите здравствени проблеми, објави во неделата (13-ти ноември) „Њујорк тајмс“.
Адвокатите го наведоа мислењето на тричлен лекарски тим кој го испита обвинетиот на 4-ти ноември.
Лекарите заклучија дека на Милошевиќ му е потребен одмор од најмалку шест недели.
Сепак, судиите можат да наредат рочиштата да продолжат, при што обвинетиот ќе го претставуваат неговите двајца британски адвокати назначени од судот.
Трибуналот истакна дека Милошевиќ потрошил многу време на обвиненијата поврзани со Косово, така што сé уште не започнал со обвиненијата поврзани со конфликтите во Босна и Херцеговина и Хрватска.
(Њујорк тајмс, АП - 13/11/05)
