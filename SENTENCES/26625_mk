10/01/2010
ПРИШТИНА, Косово -- Хрватскиот претседател во заминување Стипе Месиќ во петокот (8-ми јануари) рече дека Србија треба да прекине со потхранувањето на „нереалните соништа“ дека Косово може да се врати на нејзина територија. 
Тој, исто така, му препорача на Белград да престане да го повикува српското малцинство во младата држава да ги бојкотира државните институции и изборите. 
„Би било добро да се престане со сугестиите до косовските граѓани од српска националност да одбиваат соработка ... 
и на тој начин, да им се одзема правото да одлучуваат како ќе живеат“, рече Месиќ во својот говор во парламентот во Приштина. 
„Би било добро да се престане со поттикнувањето на нереалните соништа дека сé уште не е сé завршено“, додаде Месиќ. 
Тој беше во последна посета пред да заврши неговиот мандат во средината на февруари. 
Тадиќ рече дека коментарите на Месиќ им штетат на односите со Србија и му прават непотребен товар на неговиот наследник. 
(MИA - 09/01/10; AФП - 08/01/10)
