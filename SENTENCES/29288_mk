04/06/2010
AНКАРА, Турција -- Курдистанската работничка партија (ПКК) во четвртокот (3-ти јуни) објави крај на својот едностран 14-месечен прекин на огнот со Турција, признавајќи дека постигна малку.
Турските сили продолжија со нападите на цели на ПКК, објави терористичката организација.
Портпаролот на ПКК Ахмед Данес изјави за Ројтерс дека покрај ова, курдските политички и партиски претставници се соочуваат со напади во Турција и дека земјата постигна малку напредок во своите реформи со цел проширување на правата на курдското малцинство.
Во меѓувреме, водачот на ирачките Курди, Масуд Барзани, во четвртокот вети дека ќе работи на прекинување на курдското насилство врз Турција.
„Ние сме против продолжувањето на насилството.
Не ја гледаме безбедноста на Турција одделно од сопствената.
Ќе ги вложиме сите напори за прекинување на оваа бедна ситуација“, рече Барзани по состанокот со министерот за надворешни работи, Ахмет Давутоглу, во Анкара.
Давутоглу го поздрави чекорот и рече дека Анкара сака „целосна економска интеграција“ со регионот врз основа на „заедничката стратегија на трговијата, енергијата и транспортот“.
(Ватан, Сабах, Заман - 04/06/10;
AФП, Ројтерс, Хуријет - 03/06/10)
