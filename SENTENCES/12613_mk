09/01/2005
ЗАГРЕБ, Хрватска -- Актуелниот претседател Стипе Месиќ го задржа, па дури и го зголеми водството во однос на вицепремиерката Јадранка Косор, неговиот противкандидат за вториот круг од претседателските избори на 16-ти јануари. 
Според резултатите објавени во саботата (8-ми јануари) 56,6 отсто од гласачите го поддржуваат Месиќ, додека поддршката за Косор претежно е непроменета и изнесува 20,8 отсто. 
Месиќ освои 48,92 отсто во првиот круг од изборите.
Во другите вести, заменик-премиерот и министер за здравство Андрија Хебранг на состанокот во петокот му ја предаде својата оставка на премиерот Иво Санадер. 
Хебранг вели дека му треба време за да заздрави од операцијата од рак. 
Неговата оставка, како и онаа на министерот за надворешни работи, Миомир Жужул, поради наводите за корупција, предизвикаа гласини за можна реконстукција на кабинетот.
Во четвртокот, Хрватска го испрати својот прв цивилен тим за учество во меѓународната мировна мисија во Авганистан. 
Тимот од три лица ќе му се придружи на тимот за реконструкција предводен од Германија. 
(АФП, ХИНА, ХРТ, Вечерњи лист - 08/01/05; ХИНА, ХРТ, Вечерњи лист - 07/01/05; ХИНА, ХРТ - 06/01/05))
