24/12/2009
ПРИШТИНА, Косово -- Косоварскиот институт за истражување на политиката и развојот (КИПРЕД) објави во извештајот од средата (23-ти декември) дека зголеменото учество на косовските Срби на локалните избори оваа година претставува знак дека нивното политичко однесување „омекнува“. 
Србите, исто така, се вратија во своите најумерени политички партии -- како што е Српската либерална партија, Српската напредна партија и Српската демократска партија, според КИПРЕД. 
Што се однесува до иднината на трите новоформирани општини со претежно српско население, институтот тврди дека паралелните структури во Србија остануваат предизвик за стабилноста. 
Институтот препорача дека децентрализацијата треба да продолжи и дека меѓународната заедница треба да ги растури српските парлалелни структури, додека ЕУЛЕКС и косовската полиција треба да воспостават владеење на правото на север, заради надминување на овие предизвици. 
(Коха Диторе, Лајм, Зери, Косова Сот - 24/12/09; Кохавижн, ТВ 21 - 23/12/09)
