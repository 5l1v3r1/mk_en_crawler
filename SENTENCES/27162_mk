03/01/2010
АНКАРА, Турција/БУКУРЕШТ, Романија/ТИРАНА, Албанија -- Силни ветришта и поројни дождови го блокираа поморскиот транспорт во некои крајбрежни делови на Турција во саботата (2-ри јануари).
Во Мраморното Море, вкупно 31 брод беа принудени да впловат во пристаништата поради силните ветрови, кои достигнаа брзина од 80 километри на час во некои региони.
Во Романија, властите објавија жолто предупредување за снег и виулици во јужниот и во југозападниот дел на земјата во недела.
Во петокот метеоролозите објавија портокалово предупредување за поплави во западниот и северозападниот регион.
Во меѓувреме, во Албанија, премиерот Сали Бериша во неделата прогласи вонредна состојба во регионот на Скадар поради поплавите што беа предизвикани од поројните дождови.
Тој, исто така, нареди евакуација на луѓето од некои делови на областа.
Евакуираните луѓе беа сместени во хотели и студентски домови и ќе им биде обезбедена храна, облека и обувки.
(Сител - 03/01/10;
Meдиафакс, Хуријет - 02/01/10)
