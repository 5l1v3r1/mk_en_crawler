08/05/2007

Хрватскиот претседател Стипе Месиќ и неговиот унгарски колега Лазло Шољом разговараа за билатералните односи за време на посетата на унгарскиот претседател на Загреб минатата недела. 
Шољом, исто така, се состана со премиерот Иво Санадер и ги посети Ораховица, Осиек и природниот парк Копачки Рит во источна Хрватска.
***
Министерот за надворешни работи на Босна и Херцеговина, Свен Алкалај, во понеделникот (7-ми мај) замина во официјална посета на Холандија. 
Неговата агенда вклучува состаноци со неговиот холандски колега Максиме Верхаген, како и со главната обвинителка на Хаг за воени злосторства, Карла дел Понте, и со претседателот на Трибуналот на ОН за воени злосторства, Фаусто Покар.
***
Бугарскиот премиер Сергеј Станишев во неделата (6-ти мај) допатува во тридневна работна посета на Руската федерација, на покана на неговиот колега, Михаил Фрадков. 
Во понеделникот Станишев оствари разговори со највисоки парламентарни претставници и одржа предавање во Московскиот државен универзитет. 
Во вторник тој ќе се состане со претседателот Владимир Путин и со православниот верски водач во Русија, патријархот Алексеј Втори.
***
Грчката министерка за надворешни работи, Дора Бакојани, во вторникот (8-ми мај) замина во шестдневна официјална посета на Кина. 
Таа ќе одржи серија разговори во Шангај и Пекинг со високи функционери и бизнисмени, како и со претставниците на Организациониот комитет на Олимписките игри во 2008 година.
***
Maкедонскиот началник на Генералштабот, генерал Мирослав Стојановски, го посети Вашингтон, каде што се состана со својот американски колега, генерал Питер Пејс, и со други високи воени претставници. 
Разговорите се фокусираа на темпото на одбранбените реформи, на подготвеноста на Македонија за полноправно членство во НАТО, учеството во меѓународните мировни мисии и билатералната соработка.
***
Министерот за надворешни работи на  Босна и Херцеговина (БиХ) Свен Алкалај го посети американскиот Национален совет во Вашингтон на 2-ри мај. 
Разговорите се фокусираа на одбранбените реформи и безбедносната ситуација во БиХ и во регионот.
***
Бугарскиот премиер Сергеј Станишев на 2-ри мај беше во официјална посета на Португалија, при што се состана со својот колега Хозе Сократес и со претседателот Анибал Кавако Силва. 
Станишев, исто така, присуствуваше на заедничкиот бугарско-португалски бизнис форум.
(Разни извори 01/05/07-08/05/07)
