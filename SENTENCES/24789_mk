05/01/2009
ЗАГРЕБ, Хрватска -- Марин Ивановиќ, адвокатот кој го застапува пензионираниот хрватски генерал Анте Готовина, е одговорен за криење документи поврзани со изминатите воени злосторства, се вели во соопштението од неделата (4-ти јануари) на документациско-информативиот центар „Веритас“.
Во интервју од петокот за загребскиот весник „Вечерњи лист“ главниот обвинител на Хашкиот трибунал за воени злосторства, Серж Брамерц, ја обвини Хрватска дека намерно крие докази против тројцата хрватски генерали:
Готовина, Младен Маркач и Иван Чермак.
Тие се под обвиение за нивните наводни улоги во воените злосторства за време на Операцијата Бура во 1995 година.
Директорот на „Веритас“ Саво Штрбац за бањалучкиот весник „Глас Српске“ во неделата изјави дека Ивановиќ е водач на групата осомничена за криење и крадење документи поврзани со Бура.
Штрбац додаде дека постои сомневање оти Ивановиќ го „купил“ својот пат во тимот на одбраната на Готовина, криејќи ги документите.
(Бета, Глас Српске, Б92 - 05/01/09)
