24/01/2008
ПРИШТИНА, Косово, Србија -- Косовскиот претседател Фатмир Сејдиу во средата (23-ти јануари) рече дека покраината наскоро ќе прогласи независност.
Во интервјуто за новинската агенција Кјодо, Сејдиу рече дека се надева дека Јапонија ќе биде помеѓу првите што ќе ја признаат независноста на земјата.
Исто така, косовскиот премиер Хашим Тачи во средата допатува во Брисел, на дводневни разговори со високи претставници на ЕУ и НАТО.
Тој рече дека го информирал словенечкиот министер за надворешни работи, Димитриј Рупел, чија земја претседава со ЕУ, дека косовските Албанци го чекаат финалниот статус со поддршка на Унијата и Соединетите Држави.
Тачи предвиде дека ќе има широко признавање на независноста на Косово од светските политички сили.
Рупел го опиша статусот на Косово како едно од најважните прашања со кои Словенија ќе се соочи за време на своето шестмесечно претседателствување со ЕУ.
(ИТАР-ТАСС, Кјодо, Прес ТВ - 24/01/08;
Танјуг, КИК, Косовалајв, РФЕ, РТК, Балканвеб, Радио Косова Вечерњи лист, Макфакс - 23/01/08)
