21/06/2005
БАЊА ЛУКА, Босна и Херцеговина (БиХ) -- Високиот претставник Педи Ешдаун потврди дека сé уште постои можност Република Српска (РС) да се соочи со санкции за нарушување на процесот на реформи. 
Во интервјуто објавено во вторникот (21-ви јуни) во „Независне новине“ Ешдаун вели дека е можно да се применат казнени мерки ако РС и владејачката Српска демократска партија одлучат да изберат изолација наместо интеграција во ЕУ. 
Тој одби да даде понатамошни образложенија. 
Ешдаун, наместо тоа, потврди дека БиХ сé уште има шанса да ги започне разговорите за Договорот за стабилизација и асоцијација со ЕУ оваа година, но само ако ги спроведе определените реформи.
Во другите вести, новоназначениот заменик висок претставник, Мартин Неј, во понеделникот ги наведе своите приоритети. 
Тој ја спомена реализацијата на реформите поврзани со ЕУ во два сектори, полицијата и јавната радиодифузија. 
Неј ја презеде должноста на 7-ми јуни. 
(Независне новине, Дневни аваз - 21/06/05; РТРС - 20/06/05)
