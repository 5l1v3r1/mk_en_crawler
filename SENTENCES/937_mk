05/01/2007
Aлбанската  компанија за електродистрибуција КЕСХ соопшти дека планира да инвестира над 452 милиони евра за ревтализација и модернизација на државниот енергетски сектор.
Меѓу другите проекти, средствата ќе одат за модернизација на мрежите за пренос и дистрибуција на електричната енергија.
Tурската  компанија Кастамону Ентегре ја разгледува приватизацијата на дрвната индустрија Сана во Сански Мост, Босна и Херцеговина.
Делегација на фирмата неодамна го посети ова босанско претпријатие за преработка на дрво и го потврди интересот за купување на најголем дел од акциите.
Договорот за купување на 65 отсто од Телеком Српске од страна на Телеком Србија ќе биде потпишан месецов, според заменик-директорот на приватизациксиот директорат на Република Српска, Милан Ковачевиќ.
Срскиот телеком го доби тендерот за приватизација со понуда од 646 милиони евра.
Ковачевиќ рече дека Телеком Србија мора да ја плати договорената цена во период до 30 по потпишувањето на договорот.
Центаралните банки на Бугарија и Романија ги платија своите први придонеси во Европската Централна Банка (ЕЦБ), по официјалниот влез на двете земји во ЕУ.
Платениот износ претставува 7 отсто од предвидените уплати од двете нови земји-членки во капиталот на ЕЦБ.
Останатите 93 отсто мора да бидат платени кога Бугарија и Романија ќе влезат во евро зоната.
Државната компанија Хрватски  Железници (ХЗ) беше официјално поделена на пет ентитети:
ХЗ-Инфраструктура, ХЗ-Превоз на патници, ХЗ-Карго, ХЗ-Влечна служба и ХЗ-Холдинг.
Ваквата реорганизација е насочена кон намалување на трошоците, како и за нејзино подготвување за пазарна либерализација.
Mакедонија го објави тендерот за приватизација на термо електричната централа Неготино минатата недела, поставувајќи минимална цена од 38 милиони евра за 100 отсто од компанијата.
Кандидатите мора да бидат енергетски компании со годишен обрт од најмалку 400 милиони евра.
Купувачот, исто така, мора да се обврзе дека ќе изгради нов уред за производство во Неготино.
Краен рок за поднесување на понудите е 10-ти февруари.
Четири странски фирми влегоа во потесен круг за тендерот на Kосовската влада за најголемиот енергетски проект во провинцијата.
Идниот изведувач мора да изгради нова електрична централа со капацитет од 1 800-2100 MW, да ги модернизира постарите уреди за производство, како и отвори нов рудник за јаглен во провинцијата до 2012-та година.
(Разни извори -- 29/12/06 - 05/01/07)
