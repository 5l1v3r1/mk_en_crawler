21/06/2006
ПОДГОРИЦА, Црна Гора -- Црна Гора очекува да стане официјален член на ОБСЕ в среда (21-ви јуни), по минатонеделната одлука на Постојаниот совет на оваа меѓународна организација за пристапот на земјата. 
Оваа балканска земја, која стана независна по пат на референдум на 21-ви мај, ќе биде 56-тата членка на оваа организација. 
Според соопштението од владата, земјата треба да стане и членка на ОН до 28-ми јуни.
Во вторникот црногорската влада одлучи да формира национално Министерство за одбрана, со оглед на тоа што претходното сојузно министерство повеќе не функционира. 
Со оваа одлука се овластува премиерот Мило Ѓукановиќ да ја врши функцијата министер за одбрана до одржувањето на парламентарните избори оваа есен и формирањето на новата влада. 
(Вијести - 21/06/06; Мина - 20/06/06)
