26/10/2009
АНКАРА, Турција -- Владата одлучи да ја преиспита својата иницијатива за доделување повеќе права на курдското малцинство и го одложи враќањето на втората група членови од терористичката Курдистанска работничка партија (ПКК), се цитира изјавата на премиерот Реџеп Тајип Ердоган во саботата (24-ти октомври).
Прокурдската Партија за демократско општество (ДТП) минатата недела објави дека 15 членови на ПКК се очекува да пристигнат во Истанбул од Европа на 28-ми октомври, каде што ќе бидат пречекани од илјадници поддржувачи на ДТП.
Ова е истото место каде што 34 членови на ПКК ја преминаа границата од Ирак минатата недела и беа дочекани како херои од членовите на ДТП, што ја засрами владата.
Пред да замине за Пакистан, Ердоган за новинарите изјави:
„Да направиме пауза во враќањето и подоцна ќе го процениме процесот“.
(Заман, Хуријет - 26/10/09)
