14/01/2008
БУКУРЕШТ, Романија -- Претседателот Трајан Башеску во петокот (11-ти јануари) потврди дека ги поддржува „безрезервно“ напорите за членство во НАТО на Албанија, Хрватска и Македонија.
Во врска со самитот на Алијансата во Букурешт на почетокот на април, претседателот го повика НАТО да усвои подобар пристап кон Грузија и Украина.
НАТО треба, исто така, да воспостави поблиски врски со Србија, Босна и Херцеговина и Црна Гора, рече Башеску.
Генералниот секретар на НАТО, Јап де Хоп Шефер, во петокот го посети Букурешт и разговараше околу подготовките за самитот.
(AП, Ксинхуа - 11/01/08)
