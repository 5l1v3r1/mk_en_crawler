08/04/2005
АТИНА, Грција -- Министерот за надворешни работи Петрос Моливјатис во четвртокот (7-ми април) го информираше парламентот во врска со билатералните односи со Турција и неговата посета на Анкара следната недела.
Моливјатис рече дека владата работи на тоа да обезбеди вклучување на прашањата од грчки интерес во сите текстови што ќе се подготват пред преговорите за пристапување на Турција со ЕУ, што се очекува да започнат во октомври.
Тој истакна дека во декември Европската комисија јасно го вклучи промовирањето на добрососедските односи во критериумите за започнување на разговорите за пристапување со Турција.
(AНA, MPA - 07/04/05)
