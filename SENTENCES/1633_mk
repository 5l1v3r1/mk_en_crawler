02/06/2010
Амбасадорката на добра волја на УНИЦЕФ, Алиса Милано, го посети главниот град на Косово во вторникот (1-ви јуни), Меѓународниот ден на детето. 
Таа учествуваше на дебатата на тркалезна маса, во организација на УНИЦЕФ, во врска со заклучоците на новиот извештај за детската сиромаштија во Косово.
***
Во Хрватска се одржува 20-тото издание на Светскиот фестивал на анимиран филм -- Анимафест Загреб -- од вторник (1-ви јуни) до сабота. 
Програмата вклучува 450 краткометражни филмови од 40 земји.
***
Бугаријa беше домаќин на хуманитарен концерт за Хаити, кој беше погоден од земјотрес, во неделата (30-ти мај). 
На настанот, спонзориран од бугарската влада, учествуваа локални и регионални музичари, при што приходите беа наменети за реконструкцијата на националниот кино-театар Триумф во Хаити.
***
Австрискиот скулптор Ендру Роџерс го отвори новиот парк во турскиот регион Кападокија во саботата (29-ти мај). 
Десет скулптури изработени од повеќе од 10.500 тони камен во паркот може да се видат од вселената. 
Турскиот проект е прв ваков современ парк од земја во светот, во поглед на неговата големина.
***
Дваесетидеветтото издание на Солунскиот саем на книгата беше отворено во саботата (29-ти мај) во Грција. 
Настанот, организиран од Здружението на издавачи на Северна Грција, е посветен на 90-годишнината од раѓањето на нејзиниот основач, починатата грчка актерка и поранешна министерка за култура Мелина Меркури.
(Разни извори -- 26/05/10-02/06/10)
