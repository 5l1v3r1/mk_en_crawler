13/01/2008
БУКУРЕШТ, Романија -- Самитот на НАТО во Букурешт на почетокот од април ќе биде најголем досега, во поглед на бројот на делегатите што се очекуваат, рече генералниот секретар на НАТО, Јап де Хоп Шефер, по состанокот со романскиот претседател Трајан Башеску во петокот (11-ти јануари) во Букурешт. 
Де Хоп Шефер рече дека тој и Башеску ќе разговараат за организациските прашања и подготовките, за кои шефот на НАТО рече дека се одвиваат според планираното. 
Башеску, од своја страна, рече дека Романија го поддржува пристапот на Албанија, Хрватска и Македонија и рече дека се надева оти Србија, Босна и Херцеговина и Црна Гора ќе бидат „доближени“ до НАТО. 
(ДПА, Макфакс, Ромпрес, Медиафакс, Њу Јуроп, Ксинхуа, Фена - 11/01/08)
