23/10/2007
ВИЕНА, Австрија -- По третиот круг директни разговори за идниот статус на Косово, со кој посредуваа претставници на САД, ЕУ и Русија, во понеделникот (22-ри октомври) во Виена, српските преговарачи и преговарачите на косовските Албанци имаа различни ставови околу изгледите за компромис.
Српскиот министер за надворешни работи, Вук Јеремиќ, рече дека преговорите, и покрај тоа што се многу тешки, се чини дека се движат кон компромис.
Но, косовскиот премиер Агим Чеку потврди дека понудата на Белград за широка автономија за Косово е неприфатлива.
„Ние едноставно имаме премногу различни ставови“, рече Чеку.
Тројката објави дека двете страни ќе се состанат повторно за две недели.
Претставниците побараа од Белград и Приштина да го разгледаат нивниот предлог од 14 точки, за кој тие велат дека претставува потенцијална основа за континуирана работа и можен важен чекор напред.
(Блиц, Политика - 23/10/07;
РТК, РФЕ, Танјуг, РТС, Бета, Телеграфи, Косовапрес, Ројтерс, АП - 22/10/07)
