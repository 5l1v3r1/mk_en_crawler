08/09/2004
ДИЈАРБАКИР, Турција -- За време на посетата на југоисточниот регион на Турција, Дијарбакир, во вторникот (7-ми септември), комесарот на ЕУ за проширување, Гинтер Верхојген, побара од Владата да обезбеди повеќе социјални и културни права за Курдите.
Верхојген, кој се наоѓа во Турција со цел да го подготви конечниот извештај за напредокот на земјата кон членството во ЕУ, рече дека турските власти мора да направат повеќе за курдското малцинство.
Во другите вести, Холандија во вторникот соопшти дека ќе го екстрадира функционерот на Курдистанската работничка партија, Нурие Кесбир, кого го бара Турција.
Анкара вети дека Кесбир ќе добие фер судење.
Кесбир, уапсен во Амстердам во 2001 година, негираше каква било вмешаност во 25-те терористички напади против турските вооружени сили.
(НТВ, Ројтерс - 07/09/04)
