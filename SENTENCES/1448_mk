12/02/2010
Вкупните загуби пријавени од бугарските фирми се резултат на пограничната блокада на грчките фармери во висина од околу 6,5 милиони евра, објавија локалните медиуми во вторникот (9-ти февруари).
Туристичкиот сектор беше најголем губитник, пријавувајќи штета од 2,7 милиони евра, по што следи индустријата, со 2,2 милиони евра.
Српскиот министер за трговија и услуги Слободан Милосављевиќ ја водеше делегацијата која учествуваше на италијанско-балканскиот инвестициски форум во Верона во четвртокот (11-ти февруари) и во петокот.
Делегацијата ќе ги информира потенцијалните бизнис инвеститори за условите во Србија и инвестициските можности.
Рускиот амбасадор во Скопје, Владимир Солотцински, во средата (10-ти февруари) рече дека договорот за рускиот долг кон Македонија ќе биде потпишан во април во Москва.
Сумата -- која се проценува на повеќе од 45 милиони евра -- ќе се користи за гасните проекти во Maкедонијa.
Канцеларијата за врски на ЕК во Приштинa во средата (10-ти февруари) го објави завршувањето на проектите вредни 1,6 милиони евра во рударскиот комплекс Трепча во близина на Митровица.
Во примарниот рудник Трепча -- Стантерг/Старитрг -- вадењето минерали ќе се зголеми со поставување нова компјутерска и транспортна опрема.
Кипарскиот министер за труд Сотирула Караламбус во вторникот (9-ти февруари) објави дека владата и ЕУ ќе одвојат 4 милиони евра за промовирање на унапредување на вработувањето.
Според Караламбус, планот се очекува да започне на почетокот на март и да заврши до крајот на годинава.
Програмата, конфинансирана од ЕУ, има за цел да им помогне на бизнисмените во искористувањето на актуелниот персонал, истовремено подготвувајќи се за работа по долготрајната финансиска криза.
(Разни извори – 05/02/10-12/02/10)
