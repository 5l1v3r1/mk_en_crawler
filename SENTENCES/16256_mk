15/10/2006
ХЕЛСИНКИ, Финска -- Српскиот претседател Борис Тадиќ во петокот (13-ти октомври) побара од меѓународната заедница да ја одложи одлуката за идниот статус на Косово додека Србија ги одржи изборите.
„Не барам одложување на процесот, барам рационалност“, објасни тој.
Тој укажа дека прашањето би можело да го искористат радикалните политички партии во Србија.
Министрите за надворешни работи на ЕУ ќе го испитаат напредокот во разговорите за Косово на дводневниот состанок кој започнува в понеделник.
Во другите вести, претставниците на ОН им ги вратија остатоците од 28-те Срби убиени во косовскиот конфликт на нивните роднини во Србија.
И покрај тоа што сите жртви живееле во Косово, нивните семејства одбија да ги закопаат таму.
Останува непозната судбината на околу 700 Срби и 2.000 етнички Албанци во покраината.
(Данас, Политика, Блиц, Бета - 14/10/06;
Ројтерс, АФП, АП, дпа - 13/10/06)
