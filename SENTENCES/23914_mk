18/03/2009
БРИСЕЛ, Белгија -- Шведската министерка за прашањата на ЕУ, Сесилија Малмстром, вели дека нејзината држава се надева на отворање „уште поглавје или две“ во разговорите за пристапување на Турција со ЕУ, во втората половина од оваа година, објавија медиумите во вторникот (17-ти март). 
Шведска го презема ротирачкото шестмесечно претседателствување од Чешка на 1-ви јули. 
Камен на сопнување е тоа што Анкара одбива да понуди слободен пристап за авионите и бродовите на кипарските Грци, додека ЕУ не го исполни своето ветување за прекин на изолацијата на кипарските Турци. 
Турција започна разговори за членство во октомври 2005 година, но досега отвори само десет од 35 поглавја од преговорите. 
(Новинска агенција Анадолу, новинска агенција Доган, Хуријет - 17/03/09)
