03/04/2008
БУКУРЕШТ, Романија -- Претседателот Трајан Башеску во средата (2-ри април) ја повика меѓународната заедница да го напушти размислувањето карактеристично за „Студената војна“ и да се обедини против заедничките предизвици.
„Треба да го прифатиме фактот дека сите ние, поранешни комунистички држави, но најверојатно највеќе Русија, треба да ја напуштиме логиката на Студената војна бидејќи во овој момент, таа не е со ништо оправдана“, рече Башеску на заедничката прес-конференција што ја одржа со американскиот претседател Џорџ В. Буш.
Буш, од своја страна, го пофали водството на Башеску и позицијата во регионот, и й се заблагодари на Романија за нејзиното членство во НАТО и придонесот во мировните мисии во Авганистан и Ирак.
Исто така во средата, романскиот премиер Калин Попеску Таричеану се состана со генералниот секретар на ОН, Бан Ки-Мун, кој беше во Букурешт за самитот на НАТО.
Тие разговараа за воспоставувањето регионален центар за мировни операции на ОН.
Бан го пофали придонесот на Романија во мисиите на ОН, вклучително и во онаа на Косово.
(AФП, Hotnews.ro, Медиафакс, Реалитатеа - 02/04/08)
