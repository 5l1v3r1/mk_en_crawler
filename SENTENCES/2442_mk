27/09/2005
Од Алан Чове за Southeast European Times -- 27/09/05
На почетокот од овој месец турскиот претседател Ахмет Неџдет Сезер го покани папата Бенедикт Шеснаесетти да ја посети неговата секуларистичка, претежно муслиманска земја во 2006 година. 
Портпаролот на Министерството за надворешни работи, Намик Тан, рече дека посетата ќе му овозможи на Бенедикт „лично да ја види атмосферата на културна толеранција во Турција“ и ќе „придонесе во неговите напори за унапредување на дијалогот помеѓу религиите и взаемното разбирање помеѓу цивилизациите на глобално ниво“.
Сепак, повеќето аналитичари го сметаат овој потег за начин на решавање на потенцијално проблематичната политичка ситуација. 
Земајќи го како причина дипломатскиот протокол поканата на Сезер, всушност, ја отфрла планираната посета во ноември 2005 година. 
На покана од патријархот Бартоломеј Први, папата требаше да присуствува на црковниот собор на Денот на Ендрју во истанбулскиот Фанар - седиштето на малото православно малцинство во земјата.
Тој план предизвика загриженост помеѓу турските водачи, кои стравуваа дека Бенедикт би можел да му се обрати на Бартоломеј како на севселенски патријарх на Православната црква - титула која Анкара не ја признава. 
Владата го смета патријархот за духовен водач на само околу 2.000 православни Грци во Турција.
Турските водачи, исто така, се вели дека беа загрижени Бенедикт Шеснаесетти да не го стави главниот акцент на својата посета на верските слободи во еден политички чувствителен момент. 
Додека земјата се подготвува за преговорите за пристапување со ЕУ, кои треба да започнат на 3-ти октомври, таа се наоѓа под голем притисок да покаже дека ги исполнува ветувањата за зајакнување на верската слобода. 
Но, тоа бара промени кои се контроверзни дома и многумина аналитичари го толкуваат овој потег на Сезер како обид да се добие на време.
Повеќе од 30 години единствено православната семинарија во Турција - која се наоѓа на остров во близина на Истанбул - е затворена од страна на властите. 
Патријархот Бартоломеј доби поддршка од ЕУ за неговата кампања за нејзино повторно отворање. 
И покрај тоа што вети дека ќе го стори тоа, Анкара сé уште нема преземено ништо.
Конечно, односите на Анкара со Бартоломеј Шеснаесетти се ладни уште од самиот почеток. 
Поранешниот кардинал Јозеф Рајцингер е запаметен како противник на членството на Турција во ЕУ - опишувајќи го како „голема грашка... 
против бранот на историјата“ и како предлагач земјата да формира сојуз со другите муслимански земји. 
Имиџот на папата во Турција не беше подобрен ниту со извештаите дека има намера да се помоли во Аја Софија, античка византиска црква во Истанбул, која е сега музеј.
Ватикан е, наводно, разочаран од одлуката на Сезер, и покрај тоа што јавно молчи. 
Што се однесува до Бартоломеј, тој даде изјава за новинарите со дипломатски тон. 
„За нас би претставувало прекрасен гест папата да може да ни се придружи на прославата ... 
но, ние не сакаме да инсистираме ниту, пак, да создаваме криза со државата. 
Нашите водачи проценија дека е подобро вака и ние не сакаме да настојуваме“, рече тој.
The most recent visit by a Pope to Turkey was by John Paul II in 1979, as part of his effort to bring the Catholic and Orthodox churches closer together.
