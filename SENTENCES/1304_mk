12/11/2008
Американскиот актер Џејмс Белуши ја посети Aлбанијa, земјата од која потекнуваат неговите родители. 
Белуши беше специјален гостин на гала свеченоста во Тирана на истакнати албански уметници во вторникот (11-ти ноември). 
Претходниот ден Белуши посети едно основно училиште во Тирана и имаше прием кај властите во албанскиот главен град.
***
Изложбениот центар Технополис во Aтина беше домаќин на Меѓународниот фестивал на дигиталниот филм Платморма 8 од петокот (7-ми ноември) до понеделникот. 
Агендата на фестивалот вклучуваше прикажување 11 научнофантастични, експериментални и анимирани филмови со фокус на израелскиот филм. 
Израелската актерка Ести Закем беше специјален гостин.
***
Иницијативата за Патувачка библиотека започна во неделата (9-ти ноември) во Софија, како дел од бугарската кампања Големото читање. 
Иницијативата ќе стигне до другите бугарски градови до 17-ти ноември. 
Кампањата на бугарската национална телевизија ги охрабрува читателите да изберат омилен роман, кој властите ќе го објават на 15-ти март 2009 година.
***
Шерок Полок, канадски драматург, во понеделникот (10-ти ноември) допатува во Косово. 
Полок ќе одржи работилница за млади локални драматурзи. 
Во понеделникот таа ја претстави својата работа, канадскиот театар и драматургија.
***
Седумнаесеттиот Меѓународен етнолошки филмски фестивал започна во Етнографскиот музеј во Белград во понеделникот (10-ти ноември). 
Вкупно 39 филмови од Србија, Романија, Македонија, Шпанија, Италија и други земји се натпреваруваат за првата награда. 
Настанот завршува в недела.
***
Српската тениска ѕвезда Ана Ивановиќ ја доби специјалната АЦЕС награда на Женското тениско здружение, на церемонијата во Доха, Катар, во петокот (7-ми ноември). 
Наградата секоја година ја добива спортистка која дала најголем придонес за развојот и промовирањето на тенисот.
***
Театарот Вилиџ Ист во Њујорк ќе биде домаќин на првиот македонски филмски фестивал во Соединетите Држави, во организација на Македонскиот филмски фонд во соработка со Меѓународниот филмски круг од 20-ти до 23-ти ноември. 
На настанот ќе бидат прикажани филмот номиниран за Оскар Пред дождот на режисерот Милчо Манчевски и Јас сум од Титов Велес, македонскиот кандидат за 2009 година за Оскар за најдобар филм во категоријата филмови од странско говорно подрачје.
(Разни извори – 05/11/08-12/11/08)
