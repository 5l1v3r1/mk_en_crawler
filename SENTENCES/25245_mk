30/09/2009
ЗАГРЕБ, Хрватска -- Премиерката Јадранка Косор во вторникот (29-ти септември) потврди дека не ја разгледува можноста за реконструкција на владата.
Во неодамнешното интервју Жељко Ловринчевиќ, економист кој е моментно советник на Косор, рече дека таа треба да формира нова влада на пролет и да ги замени министрите кои се задолжени за управување со државните претпријатија.
Во изминатите неколку недели имаше бројни медиумски извештаи за проблеми во овие претпријатија.
Последниот се однесува на наводите во врска со некои договори на ХЕП, државно претпријатие за електрична енергија и скандалот со заемот во кој е вмешана Подравка, прехранбено и фармацевтско претпријатие, во кое државата, исто така, има значителен удел.
(ХРТ, Вечерњи лист - 29/09/09)
