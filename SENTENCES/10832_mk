04/11/2004
АНКАРА, Турција -- Обвинителите официјално поднесоа обвиненија против 14 помошници на наводниот мафијашки „бос“, Алатин Чакиџи, според изјавата објавена во средата (3-ти ноември). 
Обвинителите ги товарат осомничените -- меѓу кои и висок офицер за разузнавање и поранешен менаџер на истанбулскиот фудбалски клуб Бешикташ -- дека му помогнале на Чакиџи да избега од земјата пред неколку месеци, само неколку часа по издавањето на налог за негово апсење. 
Чакиџи беше затворен во Австрија минатиот месец и потоа екстрадиран во Турција, каде што се соочува со обвиненија за организиран криминал и убиство.
Во другите вести, Заводот за статистика објави дека потрошувачките цени се зголемиле за 2,22 отсто во октомври и 9,86 отсто во текот на една година. 
Големопродажните цени се зголемиле за 3,23 отсто минатиот месец и за 15,48 отсто од октомври 2003 година. 
Аналитичарите очекуваа пониски цифри, но добија увереност со фактот дека инфлацијата на потрошувачките цени беше далеку пониска од поставената цел на Владата од 12 отсто за оваа година. 
(НТВ - 04/11/04; AФП - 03/11/04)
