30/09/2009
НИКОЗИЈА, Кипар -- Времето за заедниците на кипарските Грци и кипарските Турци да се согласат за повторно обединување на нивниот поделен остров истекува, објави во извештајот од средата Меѓународната кризна група (МКГ). 
Организацијата го повика кипарскиот претседател Деметрис Христофиас и водачот на кипарските Турци Мехмет Али Талат да ги забрзаат разговорите за воспоставување бизонална федерација и да одржат референдум за конечен договор во своите заедници на почетокот од следната година. 
„Ако ова не биде направено, ќе има поделба на островот на неопределено време, што ќе води до нови заладувања на односите меѓу ЕУ и Турција, нови конфликти во источниот Медитеран [и] помалку соработка ЕУ-НАТО“, објави МКГ. 
Во извештајот ЕУ се повикува да го поддржи процесот и да организира донаторска конференција за Кипар. 
(Сајпрус мејл, Финаншал тајмс, Фамагуста газете - 30/09/09; Ројтерс, АЦН - 29/09/09)
