11/02/2005
САРАЕВО, Босна и Херцеговина (БиХ) -- Педи Ешдаун, највисокиот претставник на меѓународната заедница во БиХ, во четвртокот (10-ти февруари) изјави дека босанските власти треба да ги добијат сите ингеренции пред изборите во 2006 година.
Тој додаде дека тоа ќе биде возможно ако земјата драстично ја подобри својата соработка со Трибуналот на ОН.
Екстрадицијата на бегалците, заедно со консолидирањето на армиските сили и полициите на двата босански ентитета би можеле да доведат до евро-атланска интеграција, рече Ешдаун.
Сепак, тој во четвртокот ја укори Република Српска (РС), велејќи дека РС мора да престане да се однесува како да е држава, а не ентитет.
Властите во РС ја критикуваа посетата на претседателот на Министерскиот совет на БиХ, Аднан Терзиќ, на Брисел претходно оваа недела.
Исто така во четвртокот, Сулејман Тихиќ, член на Претседателството на БиХ, разговараше околу реформите во секторот на одбраната со бригадниот генерал Стивен Шук, претседателот на штабот на НАТО во Сараево.
Тие се фокусираа на она што мора да се стори за влез во програмата на НАТО Партнерство за мир.
(Ројтерс, ФЕНА, Соопштение за печатот на ОХР - 10/02/05)
