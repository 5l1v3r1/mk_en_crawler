10/09/2007
СКОПЈЕ, Македонијa -- Претседателот Бранко Црвенковски во петокот (7-ми септември) рече дека ќе ги поддржи предлог-измените на изборниот законик, поднесени од страна на владејачката ВМРО-ДПМНЕ. 
Црвенковски рече дека ја поддржува идејата за гарантирање повеќе места во парламентот за помалите малцински групи, сé додека зад тоа нема некои скриени агенди. 
Амандманите предвидуваат зголемување на бројот на местата во парламентот за 13, со цел да се обезбеди дополнителна застапеност на помалите малцински групи и дијаспората. 
Најголемата опозициска партија, Социјалдемократскиот сојуз на Македонија, и Демократската унија за интеграција се спротивставија на идејата.
Во другите вести, во неделата во Тетово е формирана нова партија на етничките Албанци во Македонија. 
Партијата се вика Демократска унија на Албанците, а нејзин основач е Бердил Махмуди, поранешен член на Демократската партија на Албанците. 
(Утрински весник, Макфакс - 10/09/07; A1 ТВ - 07/09/07)
