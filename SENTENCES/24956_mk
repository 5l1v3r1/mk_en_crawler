01/02/2009
АНКАРА, Турција -- Специјалниот претставник на американскиот претседател Барак Обама за Блискиот Исток, Џорџ Мичел, ја одложи планираната посета на Турција во рамките на регионалната турнеја, објави во петокот (30-ти јануари) Американската амбасада во Анкара.
Американскиот амбасадор Џејмс Џефри рече одложувањето е од технички причини, како и дека одлуката не е поврзана со турскиот инцидент во Давод, каде што турскиот премиер Реџеп Тајип Ердоган ја напушти демонстративно дебатата за конфликтот во Појасот Газа со израелскиот претседател Шимон Перес.
Џефри сепак го опиша како „несреќен“ развој на настаните.
Во рамките на турнејата на Блискиот Исток Мичел посети неколку земји, вклучително и Египет, Израел, Јордан и Саудиска Арабија, на разговори околу можностите за прекин на огнот во Газа и промовирање на израелско-палестинскиот мир.
Тој во недела треба да го посети Истанбул.
Во другите вести, јужниот турски град Анталија беше домаќин на дводневната меѓународна конференција за безбедност и соработка, која заврши во саботата.
На настанот учествуваа претставници на НАТО, политичари, академици и медиумски претставници, кои разговараа за иднината на Алијансата.
Конференцијата се сметаше за најзначаен настан пред големиот самит на НАТО во април.
(Новинска агенција Анадолу - 31/01/09;
Хуријет, Заман - 30/01/09)
