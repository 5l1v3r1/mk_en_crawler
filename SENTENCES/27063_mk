04/11/2009
БУКУРЕШТ, Романија -- Мандаторот Луцијан Кроитору се соочува со гласање за доверба на неговата влада во среда (4-ти ноември), по напорната недела во која повеќето негови кандидати беа отфрлени од парламентарните комисии. 
Со исклучок на кандидатите за министерството за надворешни работи и регионален развој, Богдан Ауреску и Василе Блага, сите предложени министри беа отфрлени од страна на надлежните комисии. 
Владата на Кроитору треба да добие 236 гласа за да дојде на власт. 
Либералдемократската партија, единствената партија што го поддржува Кроитору, има само 172 гласа. 
Сите опозициски партии го поддржуваат Клаус Јоханис за премиер. 
(Aдеварул, Медиафакс - 04/11/09)
