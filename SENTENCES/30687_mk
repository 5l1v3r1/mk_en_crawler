09/05/2011
AНКАРА, Турција -- Премиерот Реџеп Тајип Ердоган во неделата (8-ми мај) искажа одлучност за решавање на сите преостанати прашања меѓу Турција и ЕУ.
„Верувам дека тешкотиите во рамките на нашиот процес на преговори со ЕУ ќе бидат отстранети, благодарение на далековидноста инспирирана од закоренетите врски меѓу Турција и ЕУ“, рече Ердоган во изјавата пред Денот на Европа во понеделник.
Тој истакна дека Анкара ќе продолжи да ги исполнува своите обврски во процесот на преговори.
Претседателот Абдула Ѓул објави изјава во која вели дека Турција е неделив дел од европскиот интегративен процес.
„Турција, која отсекогаш беше присутна во европското минато, природно посакува да биде дел и од европската иднина“, рече тој, истакнувајќи дека Анкара цврсто ќе продолжи по својот пат кон интеграцијата во ЕУ и покрај тешкотиите.
(Хуријет, Аксам, новинска агенција Анадолу - 08/05/11)
