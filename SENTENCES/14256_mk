13/09/2005
СОФИЈА, Бугарија -- Европскиот комесар за даночна политика и царинска унија, Лазло Ковач, во понеделникот (12-ти септември) изјави дека планираниот влез на Бугарија во ЕУ во 2007 година целосно зависи од темпото со кое таа ќе ги исполни своите обврски кон Унијата. 
Истовремено, тој предвидува дека земјата ќе го стори тоа навреме. 
Ковач во понеделникот пристигна во дводневна посета на Софија. 
Тој се состана со премиерот Сергеј Станишев, со министерот за надворешни работи, Ивајло Калфин, и со министерката за европски прашања, Меглена Кунева.
Во другите вести, поранешниот претседател на парламентот, Огњан Герџиков, висок член на партијата во владејачката коалиција НДС-II, во вторникот потврди дека е можно да се кандидира за градоначалник на Софија на изборите на 29-ти октомври. 
Во последно време се шират гласини дека НДС-II и Бугарската социјалистичка партија ќе номинираат заеднички кандидат. 
(БНР, Дарик, Медиапул - 13/09/05; веб-страница на бугарската влада - 12/09/05)
