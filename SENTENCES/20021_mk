19/03/2008
СОФИЈА, Бугарија -- Иван Иванов, заменик-директор на полицискиот оддел за борба против организираниот криминал, е уапсен во вторникот (18-ти март) врз основа на обвиненијата за корупција и давање доверливи информации на оние кои се под истрага. 
Иванов, наводно, ги информирал производителите на алкохол за тековните истраги во врска со измами со акцизните давачки. 
Опозицијата одговори барајќи оставка од министерот за внатрешни работи Румен Петков, како и од главниот секретар на Министерството за внатрешни работи, Валентин Петров. 
Случајот се смета за тест за посветеноста на владата на борбата против корупцијата на високо ниво. 
(Труд, Сега, 24 Часа - 19/03/08; Дарик, Дневник - 18/03/08)
