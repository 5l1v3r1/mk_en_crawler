12/12/2005
ВАШИНГТОН, САД -- Извршниот одбор на ММФ во петокот (9-ти декември) ги заврши првиот и вториот извештај од тригодишниот стенд-бај аранжман со Турција во висина од 9,5 милијарди американски долари, овозможувајќи реализација на траншата од 1,58 милијарди американски долари. 
Одборот на ММФ, исто така, одлучи да го одобри турското барање да се ослободи од некои критериуми, како што е критериумот за структурната перформанса, кој е поврзан со усвојувањето на законите за реформа на банкарскиот и пензискиот систем за крајот на јуни .
Во другите вести, соработката во борбата против тероризмот беше во фокусот на двете одделни посети на американските официјални претставници. 
Директорот на ФБА, Роберт Мулер, во петокот ја посети Анкара, а по него, во неделата, пристигна директорот на ЦИА, Портер Гос, на состанок со турскиот премиер Реџеп Тајип Ердоган и официјалните претставници за безбедност. 
(AФП - 11/12/05; НТВ, веб-страница на ММФ - 09/12/05)
