01/10/2010
AТИНА, Грција -- Владата во четвртокот (30-ти септември) им се закани со затвор на камионџиите што протестираа и кои одбиваа да се вратат на работа.
Истата испрати документ до парламентот кој предвидува до три години затвор за оние кои нема да ја послушаат наредбата за враќање на работа.
Владата, исто така, се закани дека ќе им ги одложи или повлече лиценците за работа.
Доцна во четвртокот, синдикалните водачи одлучија да ги прекинат скоро тринеделните протести против владините планови за либерализација на нивниот сектор, наводно делумно и поради документот.
Штрајкувачите почнаа со повлекување на своите камиони од главните патишта во петокот.
Според некои проценки, штрајкот предизвикал штети во бизнисот од околу 1,5 милијарди евра.
(МИА, АНА-МПА - 01/10/10;
AП, ДПА, Катимерини - 30/09/10)
