14/06/2007
САРАЕВО, Босна и Херцеговина (БиХ) -- Американскиот претставник за прашањата на воените злосторства, Клинт Вилијамсон, во средата (13-ти јуни) рече дека изведувањето на воените злосторници пред лицето на правдата претставува приоритет за американската администрација.
Тој беше во Сараево, на состаноци со членовите на трипартитното претседателство на БиХ и меѓународните претставници.
Тој рече дека сите се согласиле оти изведувањето на обвинетите пред лицето на правдата претставува предуслов за помирувањето и безбедноста во регионот.
Исто така во средата, полицијата во Република Српска објави дека уапсила тројца босански Срби во Нови Град, осомничени за воени злосторства.
Горан Петиќ и браќата Младен и Зоран Ѓукиќ се обвинети за злосторства врз несрпското цивилно население во областа во 1992 година.
(Дневни аваз - 14/06/07;
ПБС БиХ, РТРС, ДПА - 13/06/07)
