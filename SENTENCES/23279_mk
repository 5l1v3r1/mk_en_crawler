28/05/2009
БЕЛГРАД, Србија -- Православната црква отпушти свештеник кој го водел центарот за лечење наркозависници, откако се појавија видео-снимки на кои се гледа како свештеникот ги тепа пациентите. 
Владиката Артемије го објави преземеното дејство во средата (27-ми мај). 
Центарот, кој се наоѓа во манастирот Црна Река, околу 300 километри југозападно од Белград, е можно да биде затворен ако инспекторите утврдат дека таму имало насилство. 
Сега-засега истиот останува отворен, и покрај инсистирањето на Светиот Синод да биде затворен, поради бројните поплаки на пациентите и нивните родители. 
Околу 200 лица моментно се на лекување во овој центар.
Во другите вести од средата, српскиот суд за воени злосторства го осуди Боро Трбојевиќ на десет години затвор за злосторства против хрватските цивили во 1991 година. 
Обвинителството вели дека тој бил вклучен во земањето заложници, одвојувањето на мажите од жените, и убиствата на цивили во училиште во Велика Ператовица, кое било користено како цивилен затвор во тоа време. 
Случајот е еден од 12-те што му беа предадени на српскиот суд за воени злосторства, врз основа на договорот за соработка помеѓу двете земји. 
(Фонет, Б92, Ројтерс - 27/05/09)
