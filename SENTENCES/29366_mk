03/09/2010
БУКУРЕШТ, Романија -- Премиерот Емил Боц во четвртокот (2-ри септември) официјално објави дека по дискусиите со водачите на владејачката Либералдемократска партија (ПДЛ), шест владини министри ќе бидат заменети. 
Тоа се: министерот за финансии, Себастиан Владеску, министерот за земјоделство, Михаил Думитру, министерот за транспорт, Раду Берчеану, министерот за комуникации, Габриел Санду, министерот за труд, Михаи Сеитан, и министерот за економија, Адриан Видеану. 
Реконструкцијата беше поттикната од објавувањето на опозициските Социјалдемократска партија (ПСД) и Националлиберална партија (ПНЛ) на плановите за гласање недоверба на владата на Боц до крајот на годинава. 
Опозицијата сака укинување на 5-те отсто зголемување на ДДВ и 25-те отсто кратење на јавните плати. 
ПСД и ПНЛ контролираат 214 од 471 места во парламентот. 
За новите владини министри ќе биде потребно одобрение од претседателот Трајан Башеску. 
(Медиафакс, Агерпрес, Блумберг, Ројтерс, АФП - 02/09/10)
