08/10/2007
Градот Загреб го заврши својот проект за прочистување на водата вреден 250 милиони евра. 
Најголем и најнапреден во Европа досега, неговата реализација траеше пет години. 
Церемонијата на одбележување на настанот се одржа на крајот од септермври.
***
Проектот на УСАИД „Македонија поврзува“ официјално заврши во средата (3-ти октомври). 
Проектот, кој започна пред три години, имаше за цел обезбедување интернет пристап со голема брзина во 550 основни и средни училишта, истражувачки институции, универзитети и интернати низ цела Maкедонијa.
***
Тим грчки eксперти ја изгради првата зграда во Европа која привлекува и до 95 отсто од својата енергија од соларните и геотермалните извори. 
Блокот канцеларии на пет ката, во едно атинско предградие, беше промовиран во четвртокот (4-ти октомври).
***
Изложбата ЦеБИТ за комуникациски и технолошки проекти, беше отворена во Истанбук во четвртокот (2-ри октомври). 
Изложбата опфаќа производи од 900 претпријатија од 70 земји.
***
Форум насловен како „Партенаријат на иноваторите на современата технологија“ се одржа во петокот (5-ти октомври) и саботата во Солун. 
Настанот, кој го организираше грчкото Министерство за економија, имаше за цел воспоставување нови и трајни бизнис контакти помеѓу грчките и странските претпријатија за најсовремена технологија.
***
Романскиот водечки развивач на софтвер, БитДифендер, го објави отворањето на нова канцеларија во калифорниската Силиконска долина. 
Моментно во канцеларијата се вработени осум лица, а зголемување се очекува до крајот на 2008 година.
(Разни извори -- 01/10/07-08/10/07)
