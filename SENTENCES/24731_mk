04/03/2009
БЕЛГРАД, Србија -- Вицепремиерот Божидар Ѓелиќ во вторникот (3-ти март) потврди дека Србија ќе аплицира за канидатура во ЕУ оваа година, и покрај препораките на Унијата да не оди премногу брзо. 
Ѓелиќ рече дека интеграцијата е најдобра гаранција за долгорочната стабилност и економскиот просперитет, со оглед на тоа што 75 отсто од странските инвестиции во Србија доаѓаат од ЕУ.
Минатиот месец комесарот за проширување на ЕУ, Оли Рен, ја советуваше Србија да не поднесува апликација за кандидатски статус додека не ја комплетира својата соработка со Хашкиот трибунал за воени злосторства. 
Тоа ќе им овозможи на сите држави од ЕУ да го ратификуваат Договорот за стабилизација и асоцијација со Србија и да покажат одреден напредок пред да направат следен чекор во процесот на интеграција на државата во ЕУ. 
Целосната соработка вклучува апсење на бегалецот Ратко Младиќ. 
(Радио Србија, Бета - 03/03/09)
