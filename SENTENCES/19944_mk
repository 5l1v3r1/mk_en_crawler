20/03/2008
АТИНА, Грција -- Полицијата во средата (19-ти март) употреби солзавец за да ги растера демонстрантите во националниот штрајк против планираните владини пензиски реформи, за кои треба да се гласа во парламентот во четврток. 
Околу 100.000 луѓе се собраа во центарот на Атина протестирајќи против предлозите за кои критичарите велат дека ќе ги скратат пензиските бенефиции, истовремено зголемувајќи ја возрасната граница за пензионирање. 
Група од самопрогласени анархисти фрлаше камења и молотови коктели на полицијата по митингот, а полицијата употреби солзавец да ги растера. 
Милиони вработени од приватниот и државниот сектор се приклучија на штрајкот.
Во другите вести, земјотрес со јачина од 5,5 степени според Рихтеровата скала ја потресе северна Грција рано во четвртокот. 
Епицентарот беше покрај морскиот остров Скирос, на околу 115 километри северозападно од Атина. 
Нема извештаи за евентуални повредени или материјална штета. 
(AП, РБЦ - 20/03/08; РИА Новости, ББС, Фамагуста газет, АП, АФП - 19/03/08)
