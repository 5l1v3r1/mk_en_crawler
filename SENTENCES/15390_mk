28/07/2006
ТИРАНА, Албанија -- На тркалезна маса во четвртокот (27-ми јули) претседателот Алфред Мојсиу предупреди дека Албанија не може да одржи локални избори зимава со постојниот Изборен законик или со сегашната изборна инфраструктура.
Тој ги повика сите политички партии да изнајдат компромис за да може парламентарната комисија за изборни реформи да продолжи со својата работа.
Тој рече дека напредокот во текот на изминативе седум месеци е скоро невидлив и побара да бидат земени предвид препораките на ОБСЕ/ОДИХР.
Во другите вести од четвртокот, парламентот едногласно го ратификуваше Договорот за стабилизација и асоцијација помеѓу Албанија и ЕУ.
Договорот, потпишан на 12-ти јуни, ги содржи политичките и економските критериуми кои Албанија мора да ги исполни во процесот на интеграција во ЕУ.
(Албански вести - 28/07/06;
веб-страница на албанскиот претседател - 27/07/06)
