15/04/2009
Романската фудбалска федерација го смена тренерот на фудбалската репрезентација Виктор Питурка на 9-ти април.
Романскиот тим заврши на претпоследното место во европската квалификациска група за Светскиот куп во 2010 година.
Суботица, во Србијa, ќе биде домаќин на 16-тиот Меѓународен фестивал на детски театри од 17-ти до 23-ти мај.
Фестивалската програма вклучува 20 театарски претстави на деца од 18 земји.
Maкедонецот Филип Трајков ја освои наградата за 2009 година на 16-тиот Светски натпревар на детски слики.
Трајков победи во конкуренција на 52.000 цртежи испратени во Јапонија од деца од 68 земји.
Бања Лукa ќе биде домаќин на Светскиот шампионат во сплаварење од 17-ти до 24-ти мај.
На настанот ќе учествуваат 55 тимови од 35 земји во светот.
Бугарскиот женски тим во уметничка гимнастика освои златен медал на финалето од Светскиот куп, категорија Б, во Марибор, Словенија.
Белорусија и Русија беа на второто и третото место.
Tурскиот министер за култура, Ертугрул Гунај, во понеделникот (13-ти април) ја повика соседна Ерменија да помогне во обновувањето на античкиот град Ани на турската стана од границата, во рамките на напорите за нормализација на билатералните односи.
Ани беше главен град на Кралството Ерменија помеѓу 961 и 1045 година од н.е.
Кипар беше прогласен за светски шампион во неделата (12-ти април) на Светското школско фудбалско првенство 2009, кое се одржа во турскиот град Анталија помеѓу 5-ти и 13-ти април.
Кипарскиот тим ја победи Јужна Африка со 4:1 во финалето.
Вкупно 24 краткoметражни филмови за живото во Tирана ќе бидат прикажани на изложбата во Шангаи подоцна оваа година, објавија албанските медиуми во понеделникот (13-ти април).
Повеќе од 100 главни градови во светот ќе испратат своите претставници на саемот.
Сите 24 албански кратометражни филмови се долги една минута.
Туристичките посети на античките места и музеи во Грција драстично се намалија во 2008 година во споредба со претходната година, објави грчкиот завод за статистика во понеделникот (13-ти април).
Бројот на посетителите на музеите падна за 18,7 отсто на 1,9 милиони во 2008 година, додека посетите на познатите археолошки места падна за 30 отсто.
Вкупните приходи паднаа за 2,8 отсто, на 48,5 милиони евра.
Кубанската група Пасион де Буена Виста настапи во вторникот (14-ти април) во Митровица, привлекувајќи публика од неколку илјадници луѓе.
Митровица се смета за лулка на рокот и џезот во Косовo.
(Разни извори – 08/04/09-15/04/09)
