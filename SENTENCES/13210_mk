25/09/2005
БЕЛГРАД, Србија и Црна Гора -- Прашањата поврзани со напредокот во реновирањето на црквите и културните споменици во Косово уништени за време на немирите во март 2004 година беа во фокусот на разговорите во петокот (23-ти септември) помеѓу српскиот министер за култура, Драган Којадиновиќ, и неговата косовска колешка, Астрит Харација. 
Тие се состанаа за време на посетата на Харација на Белград, прва од страна на еден член на косовската влада на српскиот главен град. 
Според соопштението од српското Министерство за култура Харација рече дека косовските привремени институции предвидуваат вложување на дополнителни 1,5 милиони евра за проектите за поправка следната година, покрај 4,2 милиони евра кои веќе се одвоени. 
Двајцата функционери, исто така, се согласија да наименуваат координатори за културата и да формираат комисии кои ќе работат на проблемите поврзани со враќањето на документите и артефактите. 
Којадиновиќ, исто така, ја прифати поканата од неговата колешка нивниот следен состанок да се одржи во Приштина. 
(Данас - 24/09/05; РТС - 23/09/05)
