19/04/2010
ВИЕНА, Австрија -- Дводневната меѓународна конференција за уставните измени во Босна и Херцеговина (БиХ) заврши во Виена во саботата (17-ти април), објавија во неделата босанските медиуми.
Учесниците се согласија дека уставот треба да се измени во согласност со неодамнешната пресуда на Европскиот суд за човекови права, која го прогласи уставот за дискриминаторски против оние кои не припаѓаат на некој од трите конститутивни народи во земјата -- Хрватите, Србите или Бошњаците.
Според учесниците на форумот, спроведувањето на одлуката бара минимална измена на актуелниот изборен систем, за да може општите избори во октомври да ги исполнат европските стандарди.
Истакнати босански и странски експерти, како и дипломатски претставници, учествуваа на конференцијата.
(Фена, Dnevnik.ba, Срна, Независне новине - 18/04/10)
