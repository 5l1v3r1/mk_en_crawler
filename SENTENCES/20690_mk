08/11/2007
ТИРАНА, Албанија -- Американската амбасадорка во НАТО, Викторија Нуланд, на прес-конференцијата во Американската амбасада во Тирана во средата (7-ми ноември) рече дека Албанија треба да работи повеќе за добивање покана за влез во НАТО.
Нуланд потврди дека албанската влада постигна одреден напредок, но рече дека уште многу останува да се направи во борбата против корупцијата и на полето на судските и изборните реформи.
Таа потврди дека со мировниците распоредени во Босна и Херцеговина, Авганистан и Ирак, Албанија докажува дека е извозник на безбедноста, но заостанува во поглед на домашните реформи.
Во другите вести од средата, претседателката на албанскиот парламент, Џозефина Топали, се состана со претседателот на Европскиот парламент, Ханс Герт Поетеринг, во Брисел.
Тој, исто така, ја охрабри земјата да продолжи со своите напори против корупцијата и за реформи во судството.
(Коха Јоне, Шкип, Шекули - 08/11/07;
Балканвеб, Топ-ченал - 07/11/07)
