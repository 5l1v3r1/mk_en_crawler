03/12/2010
САРАЕВО, Босна и Херцеговина (БиХ) -- Претставниците на Политичкиот и безбедносен комитет на ЕУ (ПБК), во четвртокот (2-ри декември) во Сараево се состанаа со високиот претставник Валентин Инцко. 
Инцко рече дека тековниот политички ќор-сокак во БиХ треба да се надмине и истакна дека државата мора брзо да формира влада за нов почеток по општите избори на 3-ти октомври. 
Тој додаде дека неодамнешната одлука да им се овозможи на граѓаните на БиХ да патуваат слободни во ЕУ не е само „топло добредојде“ на патот кон интеграцијата, туку и знак дека БиХ е во состојба да ги исполни меѓународните услови кога нејзините водачи сакаат да работат. 
Претставниците на ПБК се во дводневна посета на Сараево, за време на која ќе се состанат со политичките водачи, претставници на судството, невладини организации и агенции на ЕУ. 
За време на состанокот со Инцко тие рекоа дека блокот останува посветен на зајакнувањето на функционалноста, благосостојбата и современиот демократски развој на БиХ. 
(Sarajevo-x, Фена, Радио Сараево - 02/12/10)
