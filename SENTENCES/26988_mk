05/11/2009
СОФИЈА, Бугарија -- Министерството за надворешни работи во средата (4-ти ноември) рече дека Советот на министри ќе побара од претседателот Георги Парванов да го разреши бугарскиот амбасадор во САД, Лачезар Петков, и амбасадорот во Турција, Бранимир Младенов. 
Се работи за истрагата во врска со нерегуларностите во процесот на гласање за време на општите избори на 5-ти јули. 
Обвинителите минатиот месец започнаа истрага во врска со сомневањата дека гласачи со двојно државјанство, бугарско и турско, гласале двапати, додека некои лица кои воопшто не се појавиле на избирачките места во Турција, биле пребројани како да гласале. 
Повеќето гласови во Турција биле дадени за партијата на турското малцинство Движење за правата и слободите, која освои 38 места во бугарскиот парламент од 240 места. 
(Стандард - 05/11/09; Дневник, АФП, 24 Часа, БНР, Новинар - 04/11/09)
