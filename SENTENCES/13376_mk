22/09/2005
ЗАГРЕБ, Хрватска -- Министерката за надворешни работи, Колинда Грабар-Китаровиќ, во средата (21-ви септември) изјави дека е оптимист дека ЕУ наскоро ќе ги започне разговорите за пристап со Хрватска. 
По враќање од самитот на ОН во Њујорк Грабар-Китаровиќ рече дека се состанала со неколку свои колеги од ЕУ, при што добила впечаток дека повеќето од нив сметаат дека Хрватска ги исполнува своите обврски кон Хашкиот трибунал за воени злосторства.
Исто така во средата, парламентот започна расправа околу реформите предложени од страна на владата и опозициската Хрватска народна партија (ХНС), поврзани со локалната и регионалната самоуправа. 
Владиниот предлог ги категоризира градовите во кои живеат повеќе од 40.000 жители за големи и истите ќе добијат поголема самоуправа. 
Предлогот на ХНС е порадикален и има за цел одржување на директни избори за сите градоначалници и општински началници. 
(ХИНА, Индекс - 21/09/05)
