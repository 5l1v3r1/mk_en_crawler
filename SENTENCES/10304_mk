25/10/2004
БАЊА ЛУКА, Босна и Херцеговина (БиХ) -- Премиерот на Република Српска (РС) Драган Микеревиќ во петокот (22-ри октомври) изјави дека нема друга алтернатива за РС и Србија освен соработката со Трибуналот на ОН за воени злосторства.
Според Микеревиќ, Владата на ентитетот ќе стори сé што е во нејзина моќ за да осигури позитивен извештај од страна на главната обвинителка на ОН за воени злосторства, Карла дел Понте, на 23-ти ноември, што ќе го отвори патот за влезот на БиХ во програмата на НАТО Партнерство за мир.
Микеревиќ ја даде оваа своја изјава по враќањето од САД, каде што минатата недела беше во петдневна посета.
За време на посетата Микеревиќ се состана со високи официјални претставници на Стејт департментот и меѓународни финансиски институции и доби уверување за континуираната поддршка од САД за реформите во БиХ.
Во другите вести, петдневниот состанок на комисијата на БиХ за преструктуирање на полицијата со високи претставници на ЕУ се очекуваше да започне во понеделник во Брисел, како што изјави заменик-министерот за безбедност на БиХ, Драган Мектиќ, член на оваа комисија.
Тој потврди дека помеѓу другите работи учесниците ќе разговараат и за формирање на единствена полициска структура во БиХ.
(Pincom.info - 24/10/04;
РТРС - 22/10/04)
