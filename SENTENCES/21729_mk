22/05/2008
ЗАГРЕБ, Хрватска -- Обвинител во средата (21-ви мај) побара двајца пензионирани хрватски генерали да бидат затворени поради тоа што не ги спречиле војниците под нивна команда да ги напаѓаат српските цивили во септември 1993 година.
Во своето завршно обраќање на судскиот процес против генералите Рахим Адеми и Мирко Норац, обвинителот Анте Квакан рече дека тие треба да бидат казнети поради тоа што не ги спречиле своите подредени да убијат 23 српски цивили и петмина војници, како и порати тоа што не го спречиле палежите и грабежите.
Адеми и Норац биле команданти во областа на Медачкиот џеб, и се хрватски офицери со највисок ранг на кои им се суди за злосторства против Србите.
Двајцата се изјаснија за невини.
Пресудата се очекува следниот месец.
(Jутарњи лист, ХИНА, АП - 21/05/08)
