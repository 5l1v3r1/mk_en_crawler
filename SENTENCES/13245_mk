30/08/2005
САРАЕВО, Босна и Херцеговина (БиХ) -- Командантот на Штабот на НАТО во БиХ во заминување, американскиот бригаден генерал Стивен П. 
Шук, во понеделникот (29-ти август) изрази оптимизам во врска со апсењето и предавањето на бегалците обвинети од Хашкиот трибунал Радован Караџиќ и Ратко Младиќ. 
Во текот на својата последна прес-конференција пред заминувањето од функцијата во Сараево, Шук рече дека очекува поглавјето за соработката во врска со воените злосторства наскоро да биде завршено, додавајќи дека е постигнат значителен напредок од октомври 2004 година.
Исто така во понеделникот, полицијата, наводно, го евакуирала персоналот од Американската амбасада во Сараево од безбедносни причини. 
Областа околу зградата беше блокирана повеќе од еден час. 
(Дневни аваз, Независне новине, Онаса, Pincom.info - 30/08/05; Фена, Танјуг - 29/08/05)
