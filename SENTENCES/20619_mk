10/10/2007
СКОПЈЕ, Македонија -- И покрај тоа што земјата постигна огромен напредок во изминатата година во областите на трговијата со луѓе, економијата и легислативата за верските заедници, потребни се повеќе реформи, рече американскиот заменик помошник секретар за европски и евроазиски прашања, Розмари ди Карло, во вторникот (9-ти октомври), по состанокот со премиерот Никола Груевски во Скопје.
„Треба да се постигне политички консензус помеѓу владејачките партии и опозицијата ...
Тоа ќе биде добро не само за НАТО, туку и за иднината на Македонија“, рече Ди Карло.
Таа додаде дека и покрај тоа што Вашингтон ги поддржува македонските аспирации за членство во НАТО, Скопје мора да ги интензивира напорите за формирање на својот Судски совет, спроведување на политичките реформи и средување на прашањата поврзани со договорот постигнат во мај помеѓу водачите на владејачката ВМРО-ДПМНЕ и Демократската унија за интеграција на етничките Албанци.
Во својот одговор, Груевски рече дека се надева оти Македонија ќе добие покана за членство во НАТО следната година.
Тој рече дека 90 отсто од населението го поддржува членството во Алијансата.
(Вечер - 10/10/07;
Maкфакс, MИА, МРТ, АП - 09/10/07)
