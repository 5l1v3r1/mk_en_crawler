19/07/2009
НИКОЗИЈА, Кипар/АНКАРА, Турција -- Водачот на кипарските Турци Мехмет Али Талат и претседателот на кипарските Грци Деметрис Христофиас не успеаја да постигнат договор за прашањето на безбедносните гаранции, на нивната 37-ма рунда разговори за повторно обединување, во петокот (17-ти јули).
Страната на кипарските Турци се залага за задржување на сегашниот гаранторски систем, според постојните меѓународни спогодби, додека администрацијата на кипарските Грци инсистира на измени, изјави Талат за новинарите по состанокот.
Во меѓувреме, во петокот, турскиот министер за надворешни работи, Ахмет Давутоглу, предупреди дека тековниот мировен процес можеби е последната шанса за повторно обединување на поделениот остров.
„Преговорите или ќе стават крај на поделбата, или ние ќе мора да разгледаме некои алтернативни начини“, рече тој во интервју за државната радиотелевизија ТРТ.
(Ватан, Радикал - 19/07/09, Хуријет, новинска агенција Анадолу, ТРТ, КНА, Политис, АНА-МПА, Ксинхуа - 17/07/09)
