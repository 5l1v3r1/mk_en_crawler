03/10/2004
БРИСЕЛ, Белгија -- Според извештаите во меѓународните медиуми, во извештајот на Европската комисија за напредокот на Турција се изразуваат пофалби за посветеноста на Анкара на реформите, но се истакнуваат неколку области каде што се потребни дополнителни напори.
Комисијата заклучува дека Турција постигнала „значително институционално приближување ...
кон европските стандарди“, но ја советува Туција да продолжи со напорите за елиминирање на мачењето, подобрување на легислативата што ја гарантира слободата на говорот, унапредување на човековите права и ограничување на „неформалните канали“ преку кои војската влијае врз политиката.
Говорејќи пред официјалното објавување на извештајот, закажано за среда (6-ти октомври), комесарот на ЕУ за проширување, Гинтер Верхојген, изјави за германскиот весник <I>Bild am Sonntag</I>, дека можеби нема да биде лесно за Турција да „проголта сé она што ние напишавме“.
Тој ја наведува 2015 година како реален датум за пристап.
Во меѓувреме, турскиот премиер Реџеп Тајип Ердоган, во интервјуто објавено во саботата изјави дека неговата земја нема да прифати ништо помалку од полноправно членство во ЕУ.
Тоа се однесуваше на повиците од страна на некои европски политичари дека Анкара треба да добие статус на специјален партнер, наместо да стане членка.
(Ројтерс, АФП, Њујорк тајмс - 02/10/04;
АФП, НТВ, Блумберг - 01/10/04)
