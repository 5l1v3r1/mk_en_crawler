26/11/2007
САРАЕВО, Босна и Херцеговина (БиХ) -- Вршителот на премиерската функција, Никола Шпириќ, кој поднесе оставка на почетокот од месецов, во саботата (24-ти ноември) вети дека наскоро ќе го свика Министерскиот совет (СоМ) на земјата, но одби да даде конкретен датум.
Минатата недела високиот претставник Мирослав Лајчак го критикуваше Шпириќ поради тоа што СоМ не се состанал уште од 16-ти октомври.
Шпириќ рече дека не е јасно според кои правила владата треба да работи, мислејќи на промените што Лајчак неодамна ги наметна на законите за гласачки кворум во СоМ и парламентот на БиХ.
Овие правила беа причина за оставката на Шпириќ.
Тој рече дека тие само уште повеќе ќе ја искомплицираат работата на државната влада.
(Независне новине, Дневни аваз - 25/11/07;
Фена, РТРС, НТВА Хајат - 24/11/07)
