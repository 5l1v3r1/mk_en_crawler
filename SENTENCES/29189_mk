05/05/2010
БРИСЕЛ, Белгија -- Косовскиот министер за надворешни работи, Скендер Хисени, во вторникот (4-ти мај) изјави за комесарот за проширување на ЕУ, Стефан Филе, дека Косово ќе учествува на самитот на ЕУ и Западен Балкан во Сараево само како еднаков партнер со другите учесници.
Хисени му ја пренесе истата порака на францускиот министер за надворешни работи, Бернард Кушнер, во Париз.
Темата е деликатна, бидејќи Србија одби да присуствува на регионалниот самит во март, на кој присуствуваа косовските претставници, велејќи дека учеството би имплицирало признавање на независноста на Косово.
Хисени, исто така, разговараше за потенцијалниот безвизен режим за косовските граѓани и можните сценарија откако Меѓународниот суд на правдата ќе донесе одлука за легалноста на независноста на Косово.
(Коха Диторе, Експрес, Лајм - 05/05/10;
РТК, ТВ 21 - 04/05/10)
