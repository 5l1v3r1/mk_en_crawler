23/01/2006
БУКУРЕШТ, Романија -- Претседателот Трајан Башеску изјави дека регионот на Црното Море ќе биде главниот приоритет на надворешната политика во 2006 година. 
На состанокот со странските дипломати во Букурешт во петокот (20-ти јануари) тој го акцентираше богатството на регионот со енергетски ресурси и ја истакна потребата од подобра безбедност во истиот. 
Тој, исто така, ја нагласи подготвеноста на Романија да ја направи Русија партнер во прашањата што се однесуваат на Црното Море.
Во другите вести, Транспаренси интернешнал, водечката светска антикорупциска организација, во неделата објави дека ќе започне голема кампања за следење на реформите во романското судство. 
Организацијата ќе работи на подигнување на јавната свест за корупцијата, ќе ја следи работата на судските комисии за корупцијата и ќе обезбеди помош за оние кои сметаат дека добиле несоодветен третман. 
Министерката за правда, Моника Маковеи, го поздрави новиот проект. 
(Девет часот - 23/01/06; Ројтерс - 22/01/06)
