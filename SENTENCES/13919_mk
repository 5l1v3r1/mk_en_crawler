17/11/2005
ХАГ, Холандија -- Министерот за човекови права на Србија и Црна Гора, Расим Љајиќ, кој е, исто така, и претседател на националниот совет за соработка со Трибуналот на ОН за воени злосторства, во средата (16-ти ноември) рече дека Белград мора да екстрадира некои обвинети до средината на декември. 
Тој го изјави ова по состанокот со главната обвинителка за воени злосторства, Карла дел Понте, во Хаг. 
Според Љајиќ, српските власти мора да преземат конкретни чекори пред Дел Понте да му го претстави својот следен извештај за државната заедница на Советот за безбедност на ОН на 15-ти декември. 
Во спротивно процесот на разговорите за стабилизација и асоцијација со ЕУ би можел да биде доведен во прашање. 
(Бета, Танјуг, АП - 16/11/05)
