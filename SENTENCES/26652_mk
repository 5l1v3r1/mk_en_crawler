10/11/2009
ТИРАНА, Албанија -- Амбасадорите кои ги претставуваат замјите на ЕУ во Тирана се залагаат политичките водачи да најдат начин да ги вратат пратениците на опозицијата во парламентот.
Германскиот амбасадор во Албанија, Берн Боршард, во понеделникот (9-ти ноември), по состанокот со седум други европски претставници во Тирана, по повод одбележувањето на 20-годишнината од падот на Берлинскиот ѕид, рече дека е потребен заеднички компромис за разрешување на ситуацијата.
Австрискиот дипломат, Флориан Раунинг, рече дека доколку Албанија сака да биде дел од Европа, мора сама да ги реши сопствените проблеми наместо да чека решение од надвор.
Пратениците на опозициската Социјалистичка партија го бојкотираат парламентот со недели, барајќи истрага во врска со наводните изборни нерегуларности за време на општите избори на 28-ми јуни.
(Топ Ченел, Ора Њуз, Телеграфи, ББС - 10/11/09)
