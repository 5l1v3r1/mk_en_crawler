25/06/2008
Tурција стигна до полуфиналето на фудбалското првенство Еуро 2008, по драматичниот натпревар против Хрватска во петокот (20-ти јуни). 
Турција го изедначи резултатот на само неколку секунди до 119-тата минута од натпреварот и победникот беше добиен со пенали. 
Турција постигна три погодоци на пенали, додека Хрватска поентираше само еднаш.
***
Во Саранда, Aлбанијa, во понеделникот (23-ти јуни) беше отворен Националниот центар за реставрација на албанската археологија. 
Саранда е една од албанските области најбогати со археолошки реликти. 
Центарот, во кој работат 25 експерти, предвидува спроведување нов начин на реставрација на националното археолошко наследство.
***
Легендарната британска група Полис во вторникот (24-ти јуни) одржа концерт во Белград. 
Концертот го отвори групата „Каунтинг кроус“. 
Концертот беше дел од светската турнеја на Полис, која започна минатата година и беше најпродавана и најпрофитабилна турнеја на една музичка група во 2007 година.
***
Српската тенисерка Ана Ивановиќ го започна Вимблдон во понеделникот (23-ти јуни) победувајќи ја Росана де лос Риос од Парагвај со 6:1 и 6:2. 
Новак Ѓоковиќ, најдобриот српски тенисер, исто така, отиде напред, победувајќи го Германецот Михаел Берер со 7:5, 2:6, 6:3 и 6:0.
***
Дваесет и две краткометражни и долгометражни филмови од Косовo и <b>Aлбанија</b> ќе бидат прикажани на филмскиот фестивал Џенова од понеделник (30-ти јуни) до 6-ти јули во Џенова, Италија. 
Филмовите се дел од серијата филмови на албански јазик наречена „Надвор од границите“.
***
Градот Пафос, во Кипар, ќе биде домаќин на десеттото издание на дводневниот фестивал Пафос Афродита, кој ќе започне в недела (29-ти јуни). 
Изведбата на „Мадам Батерфлај“ на Пучини, ќе го одбележи јубилејот. 
Фестивалот ќе се одржи во замокот Пафос.
***
Шибеник, Хрватскa, е домаќин на 48-мото издание на Меѓународниот детски фестивал, кој ќе трае до 5-ти јули. 
На настанот ќе учествуваат претставници од Велика Британија, Јапонија, Италија, Полска, Босна и Херцеговинa, Словенијa, Русијa, Aлбанијa, Шпанија и Maкедонијa во драма, музика и танцување.
(Разни извори – 18/06/08-25/06/08)
