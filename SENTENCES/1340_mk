08/12/2008
Балканските држави го обележаа Светскиот ден за борба против сидата 2008 на 1-ви декември, во обид да се подигне свеста за ХИВ.
<b>Хрватската</b> влада ги најави плановите за национална кампања за образовање на младите во врска со сидата.
Хрватските статистичари објавија дека 550 лица во Хрватска се инфицирани со ХИВ, од кои 80 отсто се мажи.
Во Србијa, активистите нудеа бесплатни ХИВ тестови и медицински консултации, протестирајќи поради дискриминацијата против оние што се ХИВ-позитивни.
Моментно во Србија има 2.000 такви граѓани, додека во Грција има 10.000.
Во Турција бројката е околу 3.000.
Во Maкедонијa изминатата година на осум граѓани им беше дијагностицирана сида.
Aлбанијa регистрираше 35 нови ХИВ-позитивни случаи за една година, со што вкупната бројка во земјата изнесува 391.
Експертите во Бугаријa проценуваат дека 4.000 граѓани не знаат дека имаат ХИВ-позитивен статус;
владата регистрираше 111 нови ХИВ случаи во 2008 година, со што вкупната бројка во земјата изнесува 926.
Грчката влада започна програма за онлајн едуцирање во областа на информатичките технологии и комуникации во средата (3-ти декември).
Програмата, која е дел од Европската дигитална стратегија за 2013 година, ќе ги обучува студентите на првите години од факултетите и студентите со специјални потреби.
Српската Aкадемија на науките и уметностите (САНУ) потпиша договор за соработка со француската Академија на науките на 28-ми ноември, охрабрувајќи ги децата на возраст меѓу 4 и 11 години да развијат интерес за науката.
Српската академија е прва на Балканот што потпиша ваков договор со француската институција.
ИНГ Бенк и Мастеркард отворија платежен систем со мобилен телефон во Романијa, објави Медиафакс на 28-ми ноември.
Романија е прва земја каде што банката ќе ја тестира платежната шема, заснована на МаестроПејПас системот.
Пилот-програмата ќе трае шест месеци, по што експертите ќе ги проценат резултатите, објави банката.
Властите на кипарските Турци уапсија две лица за наводно навредување на водачот на кипарските Турци, Мехмет Али Талат, на нивните лични веб-страници.
објави Фамагуста гасетe на 30-ти ноември.
Двајцата, наводно, дале различни навредливи забелешки за Талат на нивните страници на „Фејсбук“.
Судот пресуди дека осомничените ќе останат во притвор додека полицијата не ја комплетира истрагата.
Tурскиот Универзитет Билкент координира истражувачки проект од 6 милиони евра за 3Д технологијата, финансиран од Европската комисија (ЕК), објави во средата (3-ти декември)  Прес енд џурнал.
Во студијата се вклучени европски експерти и се испитува можноста за воведување холографска телевизија на која ќе се прикажуваат непостојани 3Д слики на пазарот.
(Разни извори – 01/12/08-08/12/08)
