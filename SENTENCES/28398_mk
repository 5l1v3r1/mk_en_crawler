17/09/2010
БРИСЕЛ, Белгија -- Генералниот секретар на НАТО, Андерс Фо Расмузен во четвртокот (16-ти септември) ги повика членките на Алијансата да го преиспитаат темпото на намалувањето на бројот на војниците од Косово, и да избегнуваат еднострани потези.
Расмузен даде изјава за новинарите по разговорите во Брисел со чешкиот премиер Петр Нечас.
„Сите партнери во КФОР во моментов го разгледуваат намалувањето на военото присуство.
Проблемот е што гледано севкупно, намалувањата се чинат премногу големи, а ние мораме да загарантираме дека дури и со намалувањата, ќе имаме присуство во Косово, доволно за да ги обезбедиме стабилноста и мирот“, рече Расмузен.
Претходно овој месец, чешкиот министер за одбрана, Александар Вондра, објави дека Прага има намера да го намали својот контингент во Косово и да го зголеми бројот на војниците во Авганистан.
(AФП, РТС, Бета, Блиц - 16/09/10)
