04/05/2008
ВИЕНА, Австрија -- Судот во петокот (2-ри мај) објави дека пензионираниот хрватски генерал Владимир Загорец ќе биде екстрадиран во Загреб. 
Неговите адвокати сега имаат рок од 14 дена да поднесат жалба на одлуката до повисок суд. 
Тие рекоа дека треба да се претстави нов доказ. 
Загорец живее во Австрија во изминатите осум години и беше уапсен во Виена во март 2007 година, врз основа на меѓународната потерница за апсење на Хрватска, каде што му се суди во отсуство. 
Обвинителите велат дека тој украл 5 милиони евра владини пари и украл одреден број дијаманти кои требало да го гарантираат договорот за нелегално оружје за време на конфликтот во периодот 1992-1995 година. 
(ХИНA, Javno.com - 02/05/08)
