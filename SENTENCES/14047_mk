16/01/2006
СОФИЈА, Бугарија -- Владата го одби барањето на рускиот снабдувач на природен гас Газпром за ревизија на договорот што истекува во 2010 година.
Руското претпријатие сакаше да се изменат одредбите со кои се уредува цената по која гасот ќе биде транспортиран преку Бугарија во Грција, Турција и Македонија.
Бугарија плати повисока цена отколку повеќето европски земји за природниот гас кога договорот беше потпишан во 1998 година, но сега ја користи ситуацијата со заслабнатиот долар и енормно високите цени на горивото.
Во другите вести, Министерството за внатрешни работи во понеделникот (16-ти јануари) објави дека Бугарската национална служба за борба против организираниот криминал заплени 40 килограми хероин во Софија во операцијата спроведена во соработка со американската Агенција за дрога.
Уличната вредност на хероинот се проценува на околу 1,2 милиони евра.
(БНР, Дневник - 16/01/06;
Интернешнал хералд трибјун - 15/01/06)
