14/12/2005
БЕЛГРАД, Србија и Црна Гора -- Обвинителите на Трибуналот на ОН за воени злосторства повторно ја критикуваа Србија и Црна Гора, според сојузниот министер за човекови права, Расим Љајиќ, кој е, исто така, и претседател на националниот совет за соработка во врска со воените злосторства. 
Во вторникот (13-ти декември) Љајиќ рече дека обвинителите се лути бидејќи осумте страници што недостасуваа од военото досие на Ратко Младиќ и кои беа неодамна испратени од Белград до Хашкиот трибунал не ги содржеле бараните информации. 
Љајиќ потврди дека Србија и Црна Гора е обврзана да обезбеди информации од архивите на сојузната армија. 
Главната обвинителка на Трибуналот, Карла дел Понте, се очекува в четврток да го поднесе својот следен извештај за нивото на соработката на Белград до Советот за безбедност на ОН. 
(Бета, РТС - 13/12/05)
