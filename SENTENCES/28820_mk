11/04/2010
СОФИЈА, Бугарија -- Премиерот Бојко Борисов во петокот (9-ти април) објави дека ќе се откаже од својата апликација за еврозоната сега засега поради својата актуелна неспособност да ги исполни критериумите на Европската монетарна унија.
Министерот за финансии, Симеон Џанков, рече дека државата доброволно ќе ги ревидира своите буџетски дефицити за 2008 и 2009 година.
Буџетот за 2009 година ќе биде најпогоден, бидејќи министерот предвиде дека дефицитот ќе се зголеми од 1,9 на 3,7 отсто од БДП.
Покрај ова, Џанков посочи дека Европската комисија може да отпочне процедура за прекумерен дефицит против Бугарија.
(БНР, бТВ, АФП - 09/04/10)
