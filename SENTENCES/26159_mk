15/09/2009
ХАГ, Холандија -- Судењето за воени злосторства против двајца поранешни високи претставници на босанските Срби започна во понеделникот (14-ти септември) пред Хашкиот трибунал.
Во нејзиното обраќање на почетокот од судењето, обвинителката Јоана Корнер рече дека Мичо Станишиќ (54) и Стојан Жупљанин (57) учествувале во криминален заговор за протерување на несрпското население од Босна и Херцеговина (БиХ) во 1992 година.
„Не се имплицира дека кој било од двајцата обвинети лично извршил некое убиство или претепување, или дека лично учествувал во пљачките.
Сепак, тие знаеле за овие злосторства“, рече Корнер.
Во меѓувреме, медиумите во БиХ во понеделникот објавија дека полицијата на босанските Срби идентификувала две лица со информации за тоа каде се наоѓа поранешниот воен командант на босанските Срби Ратко Младиќ.
Тие се сослушани и ставени под надзор, објави локалната новинска агенција Фена, цитирајќи извештај за соработката меѓу институциите на Република Српска и Хашкиот трибунал за воени злосторства.
(Фена, Дневни аваз, Фонет, БХРТ, РТРС, Бета, АП, АФП, ДПА - 14/09/09)
