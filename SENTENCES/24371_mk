10/04/2009
МОСКВА, Русија -- Русија има намера да врати голем број претпријатија во странство кои некогаш биле сопственост на поранешниот Советски Сојуз, вклучително и бугарскиот производител на цигари Булгартабак, рече во четвртокот (9-ти април) Владимир Кожин, шеф на одделот за управување со имот на рускиот претседател. 
„Ние испитуваме ... 
и ако утврдиме дека ова претпријатие некогаш било наше, но на не многу законски начин дошло во странски раце, ние ќе отпочнеме процедура за негово враќање“, рече Кожин. 
Русија постојано го покренува прашањето за сопственоста на Булгартабак. 
Советскиот Сојуз го стекна истото како воена репарација по Втората светска војна. 
(РИА Новости, Софиска новинска агенција, Стандард, News.bg, Фокус - 09/04/09)
