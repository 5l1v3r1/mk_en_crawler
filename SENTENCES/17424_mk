23/04/2007
САРАЕВО, Босна и Херцеговина (БиХ) -- Високиот претставник Кристијан Шварц-Шилинг оваа недела свика состанок на сите релевантни државни агенции и агенции на ентитетот, со цел подобрување на квалитетот на животот во Сребреница и околината.
Говорејќи во петокот (20-ти април) Шварц-Шилинг инсистираше на тоа дека неговото одбивање на иницијативата на муслиманите -- кои бараат специјален статус за Сребреница, надвор од надлежноста на Република Српска -- не значи дека тој се противи на правдата.
Тој истакна дека оние што беа погодени од геноцидот во јули 1995 година имаат право да бараат државните власти и властите на ентитетот да ги исполнат своите обврски.
Во другите вести од петокот, министерот за надворешни работи на БиХ, Свен Алкалај, официјално го отвори реконструираниот Културен центар на БиХ во Загреб.
Истиот има за цел унапредување на културното партнерство помеѓу двете земји.
(Дневни аваз, Независне новине, Фена - 21/04/07;
соопштение за медиумите на ОХР - 20/04/07)
