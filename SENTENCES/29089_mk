06/07/2010
AТИНА, Грција -- Министерот за финансии, Јоргос Папаконстантину, во понеделникот (5-ти јули) рече дека Грција успеала да го скрати својот буџетски дефицит за 42 отсто од почетокот на годината.
Според Централната банка, дефицитот е сега 4,9 отсто до БДП, или 11,45 милијарди евра, во споредба со 19,685 милијарди евра пред една година.
Папаконстантину вели дека Грција ја надминала својата цел за намалување на дефицитот за 40 отсто оваа година.
Исто така во понеделникот, Амадео Алтафај, портпарол на комесарот за економски и финансиски прашања на ЕУ, Оли Рен, ги отфрли извештаите на медиумите дека Рен планира посета на Атина подоцна овој месец.
„Рен не планира посета на Грција ...
и нема намера [да бара] дополнителни мерки од Атина“, рече Алтафај, опишувајќи ги извештаите како „неосновани гласини“.
(Катимерини - 06/07/10;
ББС, АФП, АНА-МПА - 05/07/10)
