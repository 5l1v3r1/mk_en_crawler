24/10/2007
БЕЛГРАД, Србија -- Една од најистакнатите активистки за човекови права во земјата, Наташа Кандиќ, во вторникот (23-ти октомври) рече дека српската разузнавачка агенција знае каде се крие бегалецот обвинет за воени злосторства, Ратко Младиќ, и размислува за негово апсење.
Според Кандиќ, Безбедносно-информативната агенција има прецизни информации за тоа каде се наоѓа поранешниот воен водач на босанските Срби, еден од четворицата преостанати обвинети што ги бара Трибуналот на ОН во Хаг.
И покрај тоа што не даде коментар, Расим Љајиќ, шефот на српскиот национален совет за врски со Хаг, рече дека безбедносните сили во вторникот ја пребарале воената касарна и армискиот клуб во источна Србија.
(Блиц - 24/10/07;
Бета, РТС, Фена, АП, АФП - 23/10/07)
