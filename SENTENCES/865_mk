19/01/2007
Третиот весник на англиски јазик -- Today's Zaman -- беше отворен на 16-ти јануари во Tурција.
Весникот ќе им конкурира на постојните Turkish Daily News и New Anatolian.
Според главниот уредник, Булент Кенес, весникот ќе се обиде да произведе една поправедна перцепција на Турција кај остатокот од светот.
Црна Гора официјално им се придружи на ММФ и Светската банка.
Родриго де Рато, генералниот директор на ММФ, ја пофали „импресивната“ транзиција на земјата во независност и нејзиното економско заживување.
Српското Министерство за рударство и енергија потпиша договори за изградба на седум гасоводи во централна и западна Србија со три претпријатија -- српските „Пројектомонтажа“ и „Јединство Севојно“, и со грчкото „Интерклима“.
Проектите -- во вкупна вредност од 14 милиони евра -- ќе бидат финансирани во рамките на владиниот Национален инвестиционен план и националниот план за гасификација.
Тие ќе овозможат 90.000 домаќинства да се приклучат на гасната мрежа.
УНДП го објави новиот проект, вреден 1,36 милиони американски долари, чија цел е вградување на одговорни бизнис практики во петте нови земји-членки на ЕУ -- Бугаријa, Унгарија, Литванија, Полска и Словачка -- како и во земјите-кандидати за членство во ЕУ, Хрватска, Македонија и Tурција.
Иницијативата, која ќе трае до средината на 2008 година, ќе ги опфати локалните и странските претпријатија и другите акционери во овие земји.
Грчкиот провајдер на системите на лотарија „Интралот“ минатиот викенд објави дека ги купил мнозинските акции од 50,1 отсто од аргетинското претпријатие за системите на лотарија „Техно ацион“.
Истиот не ја откри точната сума на договорот, велејќи само дека 100-те проценти на „Техно ацион“ се проценуваат на околу 22 милиони американски долари.
Maкедонското Министерство за финансии објави дека поднело нацрт-измени на законот за инвестициони фондови, со цел олеснување на отворањето на приватни инвестициони фондови во земјата.
Министерството предлага потребниот минимум основачки капитал за ваквите иницијативи да биде намален од сегашните еден милион евра на 500.000 евра.
Нацрт-статегијата за влез во Еврозоната, што ја подготви романската влада и беше објавена за јавна расправа претходно оваа недела, укажува на тоа дека на Романија й се потребни околу седум години подготовки по пристапот во ЕУ, за да го усвои еврото.
Според планот за конвергенција, буџетскиот дефицит мора да достигне 2,7 отсто од БДП оваа година и постепено ќе се намалува до 1,9 отсто од БДП до 2009 година, за да се одржи процесот на дефлација во разумни рамки.
(Разни извори -- 12/01/07-19/01/07)
