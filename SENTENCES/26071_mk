16/02/2010
ХАГ, Холандија -- Поранешниот водач на босанските Срби, Радован Караџиќ, во понеделникот (15-ти февруари) побара Трибуналот на ОН за воени злосторства да ги принуди Германија, Франција, Хрватска и Иран да му ги дадат документите поврзани со вооружувањето на босанските муслимани за време на босанскиот конфликт во периодот 1992-1995 година.
Претставниците на овие држави рекоа дека веќе ја поднесле документацијата, иако дел од истата е неважна за судскиот процес или се однесува на националната безбедност.
За време на конференцијата во Хаг, Караџиќ тврдеше дека овие држави и САД ги снабдувале Бошњаците со оружје, спротивно на ембаргото на ОН.
Судот ќе го разгледа барањето на Караџиќ и ќе одлучи дали да им нареди на овие држави да ги предадат документите.
(Бета, Б92, Танјуг, Срна, Дневни аваз - 15/02/10)
