18/12/2007
Грчкиот премиер Костас Караманлис во понеделникот (17-ти декември) пристигна во тридневна посета на Москва, во обид да ја зајакне енергетската и воената соработка помеѓу двете земји.
Во рамките на посетата, Караманлис ќе се состане и со рускиот претседател Владимир Путин.
Помеѓу темите за кои се очекува да се разговара, се и плановите на Грција за купување 400 руски тенкови.
Tурскиот претседател Абдула Ѓул во саботата (15-ти декември) го посети Казахстан.
Ѓул -- кој го посети Алмати за да учествува на прославите по повод денот на независноста на земјата -- се состана со својот колега, Нурсултан Назарбајев, и го искажа интересот на Турција за продавање системи за противракетна одбрана на Казахстан.
Рускиот претседател Владимир Путин на 18-ти јануари ќе допатува во официјална посета на Бугаријa, потврди во неделата (16-ти декември) бугарскиот министер за надворешни работи Ивајло Калфин.
Разговорите се очекува да се фокусираат на две главни области -- статусот на Косово и економските односи, вклучително и билатералните проекти како што е нафтоводот Бургас-Александрополис и изградбата на втора нуклеарна централа во близина на романската граница.
Романскиот Врховен совет за одбрана се очекува да се состане во вторник (18-ти декември), на разговори околу диломатските односи со Молдавија откако земјата прогласи двајца романски дипломати за персона нон грата и ги избрка.
Според официјалните избори што ги цитираше новинска агенција Медиафакс во неделата, Молдавија ги обвини Романците -- кои во четвртокот се вратија во Романија -- за активности несоодветни со нивните дипломатски позиции.
Високиот претставник во Босна и Херцеговинa (БиХ) Мирослав Лајчак одржа серија состаноци со српските претставници во петокот (14-ти декември), кои го уверија за посветеноста на земјата на почитувањето на Дејтонскиот мировен договор и територијалниот интегритет на БиХ.
На состанокот со српскиот претседател Борис Тадиќ и министерот за надворешни работи Вук Јеремиќ во Белград, Лајчак го истакна напредокот што водачите на БиХ го постигнаа во нивните заеднички аспирации за ЕУ.
Кувајтскиот шеик Насер Ал-Мохамад во средата (12-ти декември) пристигна во тридневна официјална посета на Aлбанијa.
На состанокот со премиерот Сали Бериша, Ал-Мохамед го изрази интересот на Кувајт за инвестирање во албанската инфраструктура и туризам, и двајцата водачи потпишаа шест договори за соработка поврзани со туризмот, економијата и културата.
Tурција и Јордан се примери за стабилноста и модернизацијата на Блискиот Исток, изјави на 11-ти декември турскиот претседател Абдула Ѓул, по состанокот со јорданскиот крал во посета на земјата, Абдула Втори.
Ѓул, исто така, објави дека земјите се согласиле да развијат заеднички политичко консултативен механизам за зајакнување на односите, соработката и дијалогот.
(Разни извори 11/12/07-18/12/07)
