04/01/2009
ЗАГРЕБ, Хрватска -- Главниот обвинет на Хашкиот трибунал за воени злосторства, Серж Брамерц, во петокот (2-ри јануари) рече дека „некои луѓе“ во Хрватска намерно кријат доказ против тројцата хрватски генерали, Анте Готовина, Младен Маркач и Иван Чермак.
Сите тројца се соочуваат со обвинение на Хаг за наводно вршење воени злосторства за време на хрватската армиска офанзива позната како Операција Бура во 1995 година.
Имаме причина да веруваме дека некој крие клучен доказ, рече Брамерц за загребскиот весник Вечерњи лист.
Стотици српски цивили загинаа во Операцијата Бура, која започна на 4-ти август 1995 година и заврши со елиминирање на самопрогласената Република Српска Краина.
Во другите вести, одделот на хрватската полиција за борба против митото подигна обвиенија против 23 лица, вклучително и деветмина професори, за корупција во Економскиот факултет при Загребскиот универзитет, објавија медиумите во петокот.
Осомничените, наводно, примиле мито од студентите за повисоки оценки на испитите.
(Радио Србија, Блиц - 03/01/09, Вечерњи лист - 02/01/09, Ројтерс, ХИНА, БТА - 02/01/09)
