06/07/2010
ЊУЈОРК, САД -- Советот за безбедност на ОН во вторник (6-ти јули) ќе дискутира за ситуацијата во северно Косово по неодамнешното насилство таму.
На седницата, на барање на Белград, ќе присуствува српскиот претседател Борис Тадиќ и шефот на УНМИК, Ламберто Заниер.
Приштинските медиуми објавија дека косовскиот министер Скендер Хисени, исто така, побарал да учествува.
Два сериозни инциденти во Митровица ја поттикнаа седницата.
Во петокот експлозија уби еден маж и повреди 11 други лица, за време на српските протести во поделениот град.
Тензиите уште повеќе се зголемија во понеделникот, кога пратеникот на косовските Срби Петар Милетиќ беше застрелан пред својот дом.
Српскиот министер за Косово, Горан Богдановиќ, вели дека нападот врз Милетиќ претставува закана за Србите што живеат во Косово, но ги повика да се воздржат од насилство и да ги игнорираат провокациите.
(Taнјуг, Бета, Б92, РТС - 06/07/10)
