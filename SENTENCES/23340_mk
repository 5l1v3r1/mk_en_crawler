26/12/2008
AТИНА, Грција -- Вооружени напаѓачи пукаа на воз кој се движел во предградие на Атина, при што биле искршени прозорците на средишниот вагон, објавија локалните медиуми во петокот (26-ти декември).
Истото се случи во близина на предградието Таврос во четвртокот вечер.
Никој во возот не бил повреден.
Ова беше трет инцидент со огнено оружје откако полицаец уби 15-годишно момче на 6-ти декември, што доведе до насилни протести и немири низ целата земја.
Во меѓувреме, седум автомобили, една банка и зграда на владата во Атина се оштетени во новиот бран подметнувања пожар рано во четвртокот, по три недели протести поради убиството на тинејџерот.
Властите не јавија за евентуални повредени.
Во средата вечер околу 700 демонстранти поминаа низ атинскиот главен трговски центар, барајќи ослободување на уапсените за време на неодамнешните немири.
(СКАИ, АНА-МПА, ДПА, АФП - 26/12/08;
Катимерини - 25/12/08;
In.news, AНА-МПA - 24/12/08)
