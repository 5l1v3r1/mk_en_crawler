03/05/2010
БЕЛГРАД, Србија -- Опозициската Српска напредна партија (СНС) освои 12 места на предвремените локални избори во општина Аранѓеловац, според официјалните резултати објавени во неделата (2-ри мај). 
Владејачката Демократска партија беше втора со десет места, по што следеше коалицијата предводена од Српската социјалистичка партија, со шест места. 
Г17 плус, Демократската партија на Србија и Нова Србија освоија по три места, а Либералдемократската партија освои две. 
Конечните резултати од изборите на 25-ти април беа одложени во очекување на повторното гласање на едно избирачко место. 
Предвремените избори беа распишани поради тоа што градскиот совет не функционираше повеќе од три месеци поради политичкиот ќор-сокак. 
(РТС, Радио Слободна Европа, Б92, Дневник - 02/05/10)
