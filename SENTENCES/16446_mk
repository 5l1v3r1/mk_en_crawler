12/04/2006
СКОПЈЕ, Македонија -- Парламентарната комисија за избори и именувања во вторникот (11-ти април) го одобри нацрт-законот за составот на новата Државна изборна комисија (ДИК) и го испрати на усвојување во Собранието подоцна оваа недела. 
Според овој предлог, за претседател на ДИК ќе биде назначен Јован Јосифовски. 
Заменик-министерот за правда, Супхи Јакупи, ќе биде заменик-претседател на ДИК, додека Александар Новаковски, Тања Алтанџиева, Џемали Саити, Снежана Калеска и Александар Дастевски ќе бидат членови на Комисијата.
Во другите вести, македонскиот премиер Владо Бучковски во вторникот го посети Луксембург и го увери својот колега, Жан-Клод Јункер, дека Скопје е посветено на организирање фер и демократски избори подоцна оваа година. 
Тоа е услов за интеграцијата на Македонија во ЕУ и во НАТО.
Исто така во вторникот, владата усвои неколку нацрт-закони за реструктуирање на судскиот сектор. 
Измените предвидуваат, помеѓу другото, воведување на специјализирани судови за одделно спроведување на граѓанските и кривичните случаи, формирање на специјални судски единици за сериозни злосторства, како и зајакнување на професионалните квалификации на судиите. 
(веб-страница на македонската влада - 12/04/06; Макфакс, А1 ТВ, Телма ТВ, веб-страница на македонската влада - 11/04/06)
