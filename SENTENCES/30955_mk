09/03/2011
СКОПЈЕ, Македонија -- Владата ги одобри измените на Изборниот закон, како што побара опозицијата, објави во вторникот (8-ми март) министерката за внатрешни работи, Гордана Јанкуловска. 
Измените ги земаат предвид препораките на ОБСЕ и неговата Канцеларија за демократски институции и човекови права. 
Истите ги регулираат гласачките права на македонските државјани што живеат во странство, го дефинираат почетокот и крајот на изборниот период и ги регулираат финансирањата на кампањите. 
Јанкуловска ја повика опозицијата да го прекине бојкотот и да се врати во парламентот, бидејќи измените ќе бидат ставени на расправа следната недела. 
(МИА, Алсат М, Канал 5, Сител - 08/03/11)
