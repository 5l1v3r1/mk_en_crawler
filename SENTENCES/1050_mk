09/07/2007
Aлбанијa доби 1.360 компјутери и 68 печатачи од Кина, во вредност од еден милион евра, како помош за поттикнување на развојот на образованието и употребата на компјутерите во албанските училишта.
Церемонијата се одржа во Тирана на 2-ри јули и на неа присуствуваше албанскиот премиер Сали Бериша и кинескиот амбасадор во Албанија, Тиан Чанг-Чун.
Бугарските научници патентираа нов био-производ на база на ќелии на патка, што би можел да се користи за ХПВ вакцините, објави Иван Иванов од Институтот за експериментална патологија и паразитологија на Бугарската академија на науките, на 3-ти јули.
Иванов и неговиот колега Антон Крил работат на проектот веќе десет години.
Бугаријa и Јужна Кореја работат на проектот за користење на кирилската азбука на интернет-домените, според шефот на на Бугарската државна агенција за ИТ и комуникации, Пламен Вачков.
Проктот се очекува да биде завршен до 2010 година.
Мајкрософт Хрватскa и водечкиот хрватски производител на храна, Подравка, потпишаа два договори за соработка на 3-ти јули.
Документите ќе овозможат користење на лиценцирани производи на „Мајкрософт“ платформата во сите претпријатија и подружници на Подравка во 18 земји.
Српската министерка за наука, Ана Песикан, рече дека нов систем на критериуми за научното истражување, технолошкиот развој и пренесувањето знаење и иновации претставува еден од главните приоритети на нејзиното министерство.
Таа рече дека е важно да се искористат резултатите на научното истражување за економскиот и бизнис напредок на Србија.
Употребата на Интернетот во Maкедонија достигна 74 отсто минатата година, според истражувањето Стратешки маркетинг и медиумско истражување, спроведено од страна на проектот „Маседониа конектс“ на УСАИД.
Александар Билбилов од „Маседониа конектс“ рече дека намалувањето на цената на Интернет пристапот бил главниот фактор за зголемената употреба.
„ГЕ Енерџи“ на 3-ти јули објави дека победи на тендерот за проектот за електрична енергија на силата на ветерот од 130 мегавати во југоисточна Tурција, за кој ќе ја обезбеди својата најнова технологија на ветрова турбина 2,5xl.
ГЕ ќе обезбеди 52 од 2,5xl машините за „Зорлу Енерги Електрик Уретим“.
(Разни извори – 02/07/07-09/07/07)
