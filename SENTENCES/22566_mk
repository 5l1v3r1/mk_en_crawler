13/10/2008
СКОПЈЕ, Македонија -- Европската комисија (ЕК) ја увери Македонија дека нејзините државјани ќе можат да патуваат во земјите-членки на ЕУ и во Шенген зоната без визи следната година, изјави вицепремиерот Ивица Боцевски на состанокот на владата во неделата (12-ти октомври).
„Македонија е близу до финишот на процесот на либерализација на визниот режим“, рече Боцевски, додавајќи дека таа е пред сите други земји во овој процес.
„Моментно ние сме единствената земја која има национален визен центар, биометрички пасоши и национален центар за интегриран граничен менаџмент“, истакна Боцевски.
(МИА, МРТ, А1, МИНА - 12/10/08)
