27/03/2009
БУКУРЕШТ, Романија -- Антикорупциските обвинители во четвртокот (26-ти март) објавија дека започнале корупциска истрага за шефот на разузнавањето при Министерството за внатрешни работи, Корнел Сербан, и бизнисменот Габриел Поповициу, во врска со нивната вмешаност во сомнителни договори за недвижен имот. 
Властите велат дека Сербан и уште еден функционер во антикорупцискиот оддел при Министерството за внатрешни работи, Петру Пичовици, се обиделе да спречат истрага за договорот за недвижен имот во кој бил вклучен Поповичи и поранешниот ректор на букурешкиот Универзитет за земјоделство, Јоан Алеку. 
Договорот вклучувал 220 хектари земјиште во Банеаса, богата населба на Букурешт, за кое купувачите платиле многу малку. 
(Котидианул - 27/03/09; AП, Њус Ин - 26/03/09)
