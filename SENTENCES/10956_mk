29/04/2005
ЗАГРЕБ, Хрватска -- Претседателот Стипе Месиќ во четвртокот (28-ми април) изјави дека е убеден оти ситуацијата помеѓу Хрватска и Хашкиот трибунал за воени злосторства ќе биде сосема поразлична по спроведувањето на Акциониот план од шест точки, предложен од страна на премиерот Иво Санадер за време на првиот состанок на комисијата на ЕУ за Хрватска. 
За координатор на спроведувањето беше назначен поранешниот заменик-министер за надворешни работи Хидо Бишчевиќ.
Во другите вести од четвртокот, министерката за правда Весна Шкаре-Озболт достави дополнителни информации до Трибуналот на ОН, во обид да издејствува префрлање на случајот против тројцата српски обвинети во локалниот суд. 
Хрватска сака да го води случајот против поранешните офицери на Југословенската армија Веселин Шљиванчанин, Мирослав Радиќ и Миле Мркшиќ, обвинети за убиствата во 1991 година на 200 хрватски затвореници во Вуковар. 
Србија и Црна Гора, исто така, побара ним да им суди локалниот суд. 
(Вечерњи лист, Вјесник - 29/04/05; ХИНА, АФП - 28/04/05)
