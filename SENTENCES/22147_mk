19/11/2008
БЕЛГРАД, Србија -- Владата трага по осомничениот за воени злосторства Ратко Младиќ, го уверија претседателот Борис Тадиќ и премиерот Мирко Цветковиќ, главниот обвинител на ОН за воени злосторства, Серж Брамерц, за време на состанокот во Белград во вторникот (18-ти ноември). 
Брамерц беше во Србија за да го подготви својот редовен полугодишен извештај за Советот на безбедност на ОН. 
И ЕУ ќе го користи за да одреди дали да ја одобри ратификацијата на договорот за пред членство со Србија од страна на членките на ЕУ. 
Расим Љајиќ, шефот на националниот совет за врски со Хашкиот трибунал, рече дека со оглед на тоа што Младиќ и понатаму е на слобода, тој не очекува извештајот на Брамерц да биде позитивен. 
Апсењето на Младиќ „нема да се случи денес или утре“, рече Љајиќ.
Во другите вести, Бета објави дека парламентот ќе ја разгледа иницијативата за гласање недоверба на владата в четврток. 
Опозициските Социјалдемократска партија, Нова Србија и Српската радикална партија ја поднесоа иницијативата поради, како што сметаат, преговорите на владата со ЕУ за мисијата на ЕУЛЕКС во Косово. 
Критичарите велат дека разговорите се прв чекор кон тоа Србија да ја признае независноста на Косово. 
(Блиц - 19/11/08; Б92, Бета - 18/11/08)
