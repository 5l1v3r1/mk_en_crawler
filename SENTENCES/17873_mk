17/04/2007
САРАЕВО, Босна и Херцеговина (БиХ) -- Група од 50 муслимани од Сребреница поставија шаторска населба во центарот на Сараево во понеделникот (16-ти април), барајќи Сребреница да добие специјален статус надвор од надлежноста на Република Српска (РС). 
Муслиманите велат дека се соочуваат со дискриминација во Сребреница и дека муслиманските повратници живеат во сиромаштија. 
Тие се закануваат со масовен егзодус од градот. 
РС и меѓународната заедница се противат на какво било отцепување и ветија финансиска помош.
Во другите вести, лекарите и другите медицински работници во другиот ентитет на БиХ, Федерацијата на Босна и Херцеговина, во понеделникот започнаа штрајк, барајќи повисока плата и усвојување на неколку административни мерки. 
Околу 22.000 штрајкувачи велат дека ќе ги примаат само итните случаи, додека не биде усвоен акционен план за реформа на здравствениот сектор. 
(Дневни аваз - 17/04/07; AО, УПИ, РТРС, ПБС, НТВ Хајат, Ројтерс - 16/04/07)
