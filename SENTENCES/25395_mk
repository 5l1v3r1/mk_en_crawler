24/11/2009
ПРИШТИНА, Косово -- Парламентот го усвои со тесно мнозинство буџетот за 2010 година, предложен од владата, за време на маратонската седница во понеделникот (23-ти ноември).
Само 62 од вкупно 120 пратеници го поддржаа предлог-буџетот.
Опозициските пратеници го бојкотираа гласањето, тврдејќи дека „не сакаат да бидат дел од манипулациите со јавните пари“.
Буџетот изнесува 1,461 милијарди евра, што е за 6 отсто повисоко отколку буџетот за 2009 година.
Премиерот Хашим Тачи рече дека буџетот е заснован на приоритетите на Косово, кои вклучуваат зголемување на капиталните инвестиции, инфраструктурните проекти и отворање нови амбасади.
(Коха Диторе, Експрес, Зери, Лајм - 24/11/09)
