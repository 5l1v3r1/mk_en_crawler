20/10/2008
САРАЕВО, Босна и Херцеговина (БиХ) -- Заменик високиот претставник Рафи Грегоријан целосно ја отфрли можноста за евентуална поделба на БиХ, сценарио што неодамна го покрена парламентот на Република Српска (РС), објавија медиумите во неделата (19-ти октомври). 
Управниот одбор на Советот за спроведување на мирот постојано повторува дека суверенитетот и територијалниот интегритет на БиХ почиваат на меѓународното право и дека се загарантирани од страна на ОН и меѓународната заедница, подвлече Грегоријан. 
„БиХ не смее да се дели и секој кој се обидува да го стори тоа ќе се соочи со сериозни последици“, инсистираше тој. 
Тој, исто така, ги отфрли сите критики на работата и улогата на Канцеларијата на високиот претставник. 
„На политичарите тука добро им оди да кажуваат што е погрешно во состојбата на статус кво. 
Но, се покажа дека тие не се способни да понудат визија за иднината“, рече Грегоријан. 
Во последниве недели неколку високи официјални претставници ја повикаа ЕУ да го рефокусира вниманието на БиХ. 
Високиот претставник Мирослав Лајчак, на пример, ги спореди односите помеѓу Сараево и Бања Лука со оние помеѓу Чешка и Словачка пред да се поделат. 
(Дневни аваз, Независне новине - 19/10/08)
