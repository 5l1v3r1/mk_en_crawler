11/06/2010
ПРИШТИНА, Косовo -- EУЛЕКС и косовската полиција го зајакнаа своето присуство во северниот дел од Митровица, каде што доминира српското население, по инцидентот во кој беа хоспитализирани четворица млади Албанци.
Четворицата, на возраст меѓу 17 и 21 година, велат дека биле нападнати во средата (9-ти јуни) од група која удирала со метални шипки.
Косовската полиција го објави апсењето на петмина Срби, од кои двајца оттогаш беа ослободени, според белградските медиуми.
ЕУЛЕКС вели дека истрагата е во тек.
Во другите вести, приштинските медиуми во петокот објавија дека српски полицаец „избегал“ од косовската полиција.
Драгиша Антиќ бил забележан во четвртокот вечер во северна Митровица, но избегал кога полицијата му наредила да застане.
Тие велат дека ги нашле документите, вклучително и идентификациона карта на српската полиција и членска книшка на Српската радикална партија.
(Коха Диторе, Кохавижн, Телеграфи, Експрес - 11/06/10;
Tанјуг, РТК - 10/06/10)
