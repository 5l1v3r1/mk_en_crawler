23/06/2009
ЖЕНЕВА, Швајцарија -- Најновиот круг разговори со посредство на ОН помеѓу Македонија и Грција во врска со нивниот спор околу името заврши во понеделникот (22-ри јуни) во Женева, без да биде постигнат напредок, објавија медиумите.
„Не постигнавме реален напредок“, изјави за новинарите посредникот на ОН Метју Нимиц, по разговорите со преговарачите на двете земји -- македонскиот преговарач Зоран Јолевски и грчкиот преговарач Адамантиос Василакис.
Не беа понудени нови предлози.
Нимиц планира да ги посети Скопје и Атина следниот месец, на понатамошни разговори околу ситуацијата.
Во Скопје премиерот Никола Груевски изјави дека евентуалното решение на спорот околу името ќе биде ставен на референдум.
Грчката министерка за надворешни работи, Дора Бакојани, од своја страна, го повика Скопје да заземе „поразличен пристап“ во разговорите.
(Maкфакс, А1, МИА, АНА-МПА, Ројтерс, ДПА, АП - 22/06/09)
