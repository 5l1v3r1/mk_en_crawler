15/08/2005
СОФИЈА, Бугарија -- Скоро два месеци по општите избори, трите најголеми партии во земјата се согласија да формираат владеачка коалиција. 
Според извештаите во медиумите, Бугарската социјалистичка партија (БСП) ќе добие осум министерски места, Националното движење Симеон Втори (НДС-II) ќе добие пет министерства, додека Движењето за правата и слободите (ДПС) - три. 
Официјалниот договор помеѓу трите партии треба да се потпише доцна в понеделник (15-ти август). 
Одлуката следеше откако претседателот Георги Парванов од политичарите побара тие да стават крај на ќор-сокакот заради планираниот влез на Бугарија во ЕУ во 2007 година. 
Тој, наводно, мандатот за формирање на нова влада ќе й го додели на ДПС, третопласираната партија на изборите на 25-ти јуни, бидејќи БСП, како и НДС-II, не успеаја да ги реализираат првите два мандати. 
(Дневник, 24 Часа, Труд - 15/08/05; AФП, Новините - 14/08/05)
