05/02/2008
БЕЛГРАД, Србија -- Демократската партија на Србија (ДСС) на премиерот Воислав Коштуница му честиташе на водачот на Демократската партија (ДС) Борис Тадиќ на неговата победа на претседателските избори.
Портпаролката на ДСС, Андреја Младеновиќ, исто така, во понеделникот (4-ти февруари) соопшти дека ДСС не очекува нестабилност во владејачката коалиција.
ДСС и коалицискиот партнер Нова Србија (НС) не го поддржаа коалицскиот партнер ДС за време на кампањата.
Во првиот круг ДСС го поддржа водачот на НС, Велимир Илиќ.
Во вториот круг, партијата не го поддржа ниту Тадиќ, ниту неговиот противкандидат, Томислав Николиќ.
Младеновиќ инсистираше на тоа дека стратегијата нема негативно да се одрази на владата.
Владимир Гоати, претседател на Транспарентност Србија, не се согласува.
Тој вели дека тоа ќе влијае како на владината коалиција, така и на односите во самите партии.
Гоати рече дека победата на Тадиќ би можела да води до оставка на Коштуница, како и до промена во раководството на Српската радикална партија на Николиќ.
(Блиц, Политика, Данас - 05/02/08;
Бета, Б92, РТС - 04/02/08)
