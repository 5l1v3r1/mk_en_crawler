13/02/2008
ВАШИНГТОН, САД – Македонскиот министер за надворешни работи, Антонио Милошоски, во вторникот (12-ти февруари) изјави дека Соединетите Држави силно ја поддржуваат кандидатурата на Македонија за НАТО. 
„Ниту една земја-членка на НАТО не го поддржува влезот на Македонија во НАТО посилно од Соединетите Држави“, изјави Милошоски за новинарите по разговорите со американскиот државен секретар, Кондолиза Рајс, во Вашингтон. 
„Оваа поддршка соодветствува на нашите стратешки односи со Соединетите Држави, кога станува збор за Авганистан, Ирак и регионалните прашања.“
Во врска со спорот околу името помеѓу Атина и Скопје, Милошоски рече дека тоа е единствениот „ризичен фактор“ кој би можел да има негативно влијание врз шансите на Македонија за добивање покана за НАТО на самитот во Букурешт. 
Тој рече дека Рајс повикала на продолжување на напорите за постигнување решение за време на разговорите со кои посредува специјалниот претставник на ОН, Метју Нимиц. 
Следниот круг разговори е закажан за 19-ти февруари. 
(Вечер, Утрински весник, Катимерини - 13/02/08; Макфакс, МИА, Гласот на Америка - 12/02/08)
