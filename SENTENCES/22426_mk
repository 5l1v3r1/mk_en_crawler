15/07/2008
БЕЛГРАД, Србија -- Градскиот совет на Белград во понеделникот (14-ти јули) ги верификуваше мандатите на сите 110 нови членови и ја усвои агендата на својата прва седница по два неуспешни обиди. 
Но, конститутивната седница заврши без избор на градоначалник, секретар на собранието или заменици. 
Членовите на Српската радикална партија (СРС) и коалицијата Демократска партија на Србија-Нова Србија (ДСС-НС) ја напуштија седницата откако беа изнесени приговори во врска со процедурите за гласање и предложената агенда. 
Членот на Демократската партија (ДС) Бранислав Белиќ, кој претседаваше со седницата како настар член на советот, ја прекина седницата откако повеќе немаше присутно мнозинство за избор на новиот градоначалник на Белград. 
Во неделата Социјалистичката партија на Србија (СПС) објави дека ја напушта коалицијата со СРС и ДСС-НС во Белград, раскинувајќи го договорот потпишан по изборите на 11-ти мај. 
ДСС и СРС повикуваат на нови локални избори во Белград. 
(Данас - 15/07/08; РТС, Бета, Танјуг, Б92 - 14/07/08)
