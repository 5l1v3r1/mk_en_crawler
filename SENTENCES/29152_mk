06/06/2010
ПРИШТИНА, Косово -- Косовското судство е сé уште премногу слабо да се справи со предизвиците со кои се соочува и неговите реформски способности се премногу кревки, се вели во извештајот на ЕУЛЕКС во петокот (4-ти јуни). 
Програмскиот извештај од 2010 година се заснова на 12-месечното набљудување на набљудувачите на ЕУЛЕКС, распоредени во косовските правни, полициски и царински институции. 
„Подобрувањето на владеењето на правото не може да се реши за неколку месеци. 
За тоа е потребно време и многу напорна работа, особено од институциите со кои работиме“, рече заменик-шефот на ЕУЛЕКС, Рој Рив, кога го претставуваше извештајот.
Претходно истиот ден, Меѓународната кризна група издаде сличен документ кој покажува дека 200.000 од вкупно 300.000 судски парници во земјата сé уште не се решени. 
Според ИЦГ, дури и да не се поднесат нови случаи, на Косово ќе му требаат повеќе од осум години да ги исчисти заостанатите со ова темпо. 
(AФП, веб-страница на ЕУЛЕКС - 04/06/10)
