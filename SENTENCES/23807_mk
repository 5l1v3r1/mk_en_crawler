21/04/2009
ПРИШТИНА, Косово -- Властите повторно не објавија датум кога царинските власти ќе се вратат во северните пунктови на границата со Србија.
За време на состанокот во понеделникот (20-ти април) со директорот на Царинската администрација, Наим Хуруглица, и началникот на полицијата, Шеремет Ахмети, премиерот Хашим Тачи вети дека владата ќе продолжи со борбата против шверцот и корупцијата низ цело Косово.
Властите, исто така, го истакнаа целокупниот пад на активностите поврзани со шверцот во северниот дел.
„Има намалување од 80 отсто во изминативе шест месеци“, рече Тачи.
Српските радикали запалија два царински контролни пункта на границата со Србија неколку дена откако Косово прогласи независност во февруари 2008 година.
Една година подоцна царинските власти на ЕУЛЕКС успеаја да воспостават контролни пунктови во близина на границата, но регистрираа само стока што влегува на територијата на Косово.
(Зери, Лајм, Коха Диторе, Инфо прес, Косова Сот - 21/04/09)
