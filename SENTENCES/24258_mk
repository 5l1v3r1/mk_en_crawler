13/04/2009
AНКАРА, Турција -- Полицијата споведе серија симултани рации во 18 провинции низ цела Турција во понеделникот (13-ти април), во рамките на контроверзната истрага за Ергенекон, објавија медиумите.
Меѓу целите беше и домот и канцеларијата на ректорот на универзитетот Башкент, Мехмет Хаберал, како и седиштето на телевизијата Канал Б во Анкара.
Покрај ова, тие претресоа неколку канцеларии на Здружението за поддршка на современото живеење во Истанбул, Измир и Адана и домовите на професорот Мустафа Јурткуран, заменик-претседателот на здружението Кемалистичка мисла и поранешен ректор на универзитетот Улудаг, во западната провинција Бурса, и професорот Ферит Берни, поранешен ректор на универзитетот Ондокуз Мајис, во црноморската провинција Самсун.
Сомнителната секуларистичка група Ергенекон, наводно, планирала да поттикне хаос и нереди за да ја собори владата на Партијата на правдата и развојот.
Во моментов им се суди на вкупно 86 осомничени членови на Ергенекон.
(Новинска агенција Анадолу, Хуријет, СНН Турк, НТВ, ТРТ - 13/04/09)
