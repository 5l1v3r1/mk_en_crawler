07/11/2007
СКОПЈЕ, Македонија -- Специјалните полициски сили во Македонија во средата (7-ми ноември) спроведоа масовна операција против албански вооружени криминални групи, кои се криеја во Шар Планина. 
Операцијата делумно имаше за цел фаќање на двајца од седуммината затвореници осудени за злосторства, вклучително и тероризам, кои избегаа од најобезбедуваниот косовски затвор Дубрава во август оваа година. 
Македонското Министерство за внатрешни работи вели дека најмалку осум припадници на „вооружена криминална група“ загинале во престрелката со полицијата во селата Бродец, Вешала и Вејце. 
Петмина се уапсени. 
(Maкфакс, Нетпрес, А1, МИА, Ројтерс - 07/11/07)
