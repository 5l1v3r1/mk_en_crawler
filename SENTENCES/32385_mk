27/03/2003
БРИСЕЛ, Белгија -- Европската комисија, во средата (26-ти март), изјави дека пет балкански држави во изминатата година забележуваат напредок во процесот за членство во ЕУ и покажуваат дури поголема политичка волја за реформи. 
Претседателот на Комисијата Романо Проди изјави дека прошируваoето на ЕУ ќе биде завршено само откако ќе бидат примени Албанија, Босна и Херцеговина, Хрватска, Македонија и Србија и Црна Гора. 
Неговите коментари ја придружуваа презентацијата на извештајот за имплементацијата на Спогодбите за стабилизација и асоцијација со петте земји. 
Извештајот ги наведе организираниот криминал, сиромаштијата и големата зависност од странска помош како клучни предизвици за овие земји.
Исто така во средата, Европската комисија го одобри Договорот за партнерство за пристап со Турција. 
Тој предвидува помош во износ од вкупно 1 милијарда евра под услов продолжуваoе на реформите според програмата поддржана од ММФ.
Во другите вести, романскиот министер за надворешни работи Мирчеа Џоана изјави дека неговата земја е на патот кон членство во ЕУ и покрај скорешната кавга со Франција околу политиката за Ирак. 
"Би било невозможно и екстремно бесмислено да се прекине овој историски процес", изјави тој по церемонијата во Брисел, во средата, на која седумте кандидати ги потпишаа протоколите за пристап со НАТО. 
(АП, АФП, Ројтерс, СНН, ББС, Хуријет, Милијет, ЕК - 26/03/03)
