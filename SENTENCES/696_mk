07/09/2005
(Различни извори – 31/08/05 – 07/09/05)
Александру Палеологу, врвен Романски писател и политичар, почина на 86 годишна возраст, по долго боледување. 
Еден од основачите на Градскиот сојуз, една од првите групи што се залагаше за демократија по 1989-та година, кратко време беше амбасадор на Романија во Франција. 
Во периодот од 1992-та до 2004-та година, тој беше сенатор, застапувајќи ја Либералната Партија.
***
Првата изложба на сликарката Азра Араповиќ, родена во Босна, беше отворена во нејзината родна земја во Градачац на 1 септември. 
Араповиќ, која живее и работи во Германија, најави планови за изложби низ цела Босна и Херцеговина идната година.
***
21-то издание на летниот уметнички фестивал Аполонија започна во бугарското летувалиште на Црно Море Созопол на 1 септември. 
Програмата, која ќе трае десет дена, вклучува над 50 концерт, театарски изведби и литературни читања. 
Во рамките на фестивалот ќе бидат одржани и три ликовни изложби.
***
17-от Салон на меѓународни фотографии беше отворен во Ровињ, Хрватса на 4 септември. 
На изложбата, која ќе трае еден месец, ќе бидат прикажани делата на фотографи од Кина, Хрватска, Франција, Велика Британија, Индија, Италија, Луксембург, Пакистан и Сан Марино.
***
Заврши 12-та Меѓународна ликовна работилница во Вишеград, Босна и Херцеговина. 
Делата изработени за време на настанот, кој траеше една недела, сега се изложени во Градската галерија во Вишеград. 
Во работилницата учество зедоа четириесет и девет сликари од девет земји.
***
Семинар под наслов “Културното наследство на Балканот во обединета Европа, се одржа во Кардјали, Бугарија од 2 септември до 5 септември. 
На овој настан, организиран од страна на бугарската Академија на науките и германскиот Алфред Тофер Фонд, учество зедоа реномирани културни експерти, научници и академици од Бугарија, Македонија и Србија-Црна Гора.
***
Рускиот реномиран Оркестар на фолклорни инструменти од Националната Академија Осипов имаше две изведби во театарот Херод Атикус во Aтина на 5 и 6 септември. 
Во програмата беа вклучени дела од познати руски и грчки композитори.
