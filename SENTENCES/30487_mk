12/05/2011
ИСТАНБУЛ, Турција -- Официјални претставници на 13 земји кои се состанаа во Истанбул, во средата (11-ти мај) потпишаа конвенција за борба против насилството врз жените. 
За време на состанокот на Комитетот на министри при Советот на Европа, турскиот министер за надворешни работи и претседател на комитетот, Ахмет Давутоглу, беше прв што го потпиша документот. 
По него следеа и претставниците од Австрија, Германија, Грција, Исланд, Црна Гора, Португалија, Финска, Франција, Шпанија, Шведска, Словачка и Луксембург. 
Конвенцијата повикува на конкретни мерки за борба против насилството врз жените и државна помош за жртвите. 
(Хуријет, Хабер Турк, Аксам - 11/05/11)
