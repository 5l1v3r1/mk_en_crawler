27/02/2006
ЗАГРЕБ, Хрватска -- Министерот за надворешни работи, Ивица Кирин, рече дека владата сé уште нема добиено никаква меѓународна потерница од БиХ за поранешниот хрватски член на претседателството на БиХ, Анте Јелавиќ.
Во интервјуто од понеделникот (27-ми февруари) во сараевскиот весник „Дневни аваз“ Кирин рече дека и покрај тоа што не се добиени такви документи, хрватската полиција е подготвена за апсење на Јелавиќ - ако тој се наоѓа на хрватска територија - веднаш штом ќе пристигне меѓународна потреница во Загреб.
Судот на БиХ вели дека е издадена меѓународна потерница за Јелавиќ минатиот октомври.
Тој избега од земјата откако беше осуден на десет години затвор за злоупотреба на функцијата и малверзации со државни пари.
(Дневни аваз - 27/02/06)
