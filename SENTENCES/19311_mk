28/09/2007
САРАЕВО, Босна и Херцеговина (БиХ) -- Премиерот на Република Српска (РС) Милорад Додик во четвртокот (26-ти септември) рече дека договорот за полициските реформи би можел да биде потпишан на 12-ти или 13-ти октомври.
Запрашан што ќе се случи ако крајниот рок, 30-ти септември, што го одреди меѓународната заедница не биде почитуван, Додик го минимизираше значењето на евентуалните реперкусии.
„Сме преживеале многу други крајни рокови“, рече тој, додавајќи дека е важно договорот да биде постигнат пред 15-ти октомври, кога високиот претставник Мирослав Лајчак ќе се обрати пред Министерскиот совет на ЕУ.
Додик потврди дека нема да има компромис во врска со напорите за укинување на полицијата на РС, но рече дека ентитетот е подготвен за други отстапки.
(Независне новине - 28/09/07;
РТРС, НТВ Хајат - 27/09/07)
