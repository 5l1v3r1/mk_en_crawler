30/12/2007
ЗАГРЕБ, Хрватска -- Полицијата во саботата (29-ти декември) го уапси пензионираниот генерал Младен Маркач, по барање на Трибуналот на ОН за воени злосторства во Хаг, изјави портпаролот на полицијата Крунослав Боровец.
Хрватските власти потврдија дека генералот ги прекршил правилата на куќниот притвор пред една недела, за да оди на лов со неколку високи хрватски функционери, меѓу кои и министерот за внатрешни работи Ивица Кирин.
Локалните медиуми потоа објавија фотографија на Маркач, Кирин и нивниот плен, мртво диво прасе.
Кирин му ја поднесе својата оставка на премиерот Иво Санадер.
Во изјавата тој вели дека чувствувал морална обврска да поднесе оставка, со оглед на тоа што тој е оној кој требал да гарантира дека Маркач ќе се придржува на правилата на условното ослободување.
На педесетидвегодишниот Маркач му се суди за воени злосторства што наводно ги извршил за време на операцијата Бура во 1995 година.
(Вечерњи лист, Пословни дневник - 30/12/07;
веб-страница на МКТЈ, ХРТ, Хина, АФП, Ројтерс, ВОА - 29/12/07)
