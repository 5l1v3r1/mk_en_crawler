20/07/2006
АТИНА, Грција -- Грчкиот премиер Костас Караманлис во средата (19-ти јули) повика на итен прекин на огнот на Средниот Исток.
Тој ја осуди ескалацијата на насилството, апелирајќи за ослободување на израелските војници заробени од страна на милитантите на Хезболах, и повика на разоружување на паравоените организации и целосно и брзо враќање на сувереноста на либанската влада на целата територија на земјата.
Караманлис, исто така, апелираше за здружени меѓународни напори за обезбедување хуманитарна помош за Либан, како и за заштита на невооружените цивили кои сакаат да заминат од земјата.
Грчки воен брод веќе евакуираше 600 странски државјани од Бејрут.
Друг грчки брод, Крити II, изнајмен од шведската влада, го напушти либанското пристаниште и се упати кон Кипар со 500 лица од грчка, скандинавска, француска и британска националност.
(Нафтемпорики, Катимерини - 20/07/06;
AНA - 19/07/06)
