29/10/2008
БУКУРЕШТ, Романија -- Владата во вторникот (28-ми октомври) одлучи да ја одложи примената на контроверзниот нов закон со кој на наставниците им се зголемуваат платите за 50 отсто до 1-ви април 2009 година. 
Законот требаше да стапи на сила на 1-ви октомври. 
Парламентот го усвои во септември, а претседателот Трајан Башеску го одобри минатата недела, и покрај загриженоста за неговата цена. 
Демократско-либералната партија се закани дека ќе иницира гласање за недоверба на власта, ако владата не ја донесе мерката.
Исто така во вторникот, ММФ препорача Романија да го разгледа уште еднаш ова прашање, велејќи дека зголемувањето на платите, заедно со тековната светска финансиска криза, може силно да ја погоди економската конкурентност на земјата и нејзината макроекономска стабилност. 
(Aдеварул, Гандул, Зиарул финансиар - 29/10/08; Mедиафакс, Агерпрес, Хотњус, Зиаре - 28/10/08)
