02/10/2008
САРАЕВО, Босна и Херцеговина (БиХ) -- Високиот претставник Мирослав Лајчак во средата (1-ви октомври) потврди дека интеграцијата на БиХ во ЕУ ќе биде невозможна без реформа на уставот.
„Со сегашната политичка структура според условите на Дејтонскиот мировен договор, сигурно е невозможно да се влезе во ЕУ“, изјави Лајчак за хрватскиот весник „Јутарњи лист“.
„Сите знаат дека оваа структура е неодржлива на долгорочен план“, додаде тој.
„БиХ не може да биде задоволна со ова.
Таа мора да оди напред.“ Тој рече дека ќе работи на продолжување на дебатата за уставот и изнаоѓање прифатлив модел кој ќе го придвижи напред процесот на подготовки за ЕУ.
БиХ го потпиша Договорот за стабилизација и асоцијација со ЕУ во средината на јуни.
Разговорите за уставните реформи треба да започнат по локалните избори в недела.
(AФП, Јутарњи лист, Ројтерс, РТРС - 01/10/08)
