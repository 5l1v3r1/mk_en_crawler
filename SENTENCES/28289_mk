20/06/2010
AНКАРА, Турција -- Дванаесет турски војници загинаа во судирите со забранетата Курдистанска работничка партија (ПКК) во саботата (19-ти јуни).
Девет од жртвите загинаа во напад врз позиција на војската во близина на границата со Ирак.
Според војската, 12 припадници на ПКК се убиени во судирот.
Подоцна во саботата, двајца турски војници загинаа од нагазна мина за која се смета дека била поставена од терористичката група.
Рано во неделата, уште еден војник загина, а друг беше повреден во напад на турска касарна во источна Турција.
ПКК ја презеде одговорноста и предупреди дека планира да изврши слични напади низ целата земја.
Во петокот армијата објави дека најмалку 130 војници на ПКК загинале во Турција, и во воздушните напади врз цели на ПКК во Ирак во март.
Дваесет и три турски војници загинаа во текот на истиот период.
(AФП - 20/06/10;
АФП, Хуријет, новинска агенција Анадолу, ББС - 19/07/10, СНН - 18/06/10)
