08/09/2009
ХАГ, Холандија -- Обвинителот на ОН за воени злосторства Питер Мекклоски во понеделникот (7-ми септември) побара доживотен затвор за седум босански Срби -- поранешни високи претставници на армијата и полицијата -- обвинети за воени злосторства извршени во Сребреница во 1995 година.
Мекклоски го побара ова за време на завршното обраќање во тригодишниот судски процес.
Обвинетите се:
поранешниот началник на Генералштабот на босанските Срби Љубиша Беара, потполковникот Вујадин Поповиќ и заменик-командантот на специјалната полиција при Министерството за внатрешни работи на босанските Срби Љубомир Боровчанин.
Заедно со членовите на бригадата Зворник потполковникот Винко Пандуревиќ и поручникот Драго Николиќ -- тие се осомничени за организирање напад на Сребреница во 1995 година, со цел уништување на дел од муслиманската заедница таму.
Петмината, обвинети за воени злосторства и злосторства против човештвото, како и геноцид, се изјаснија за невини.
Началникот на армиските операции Радивоје Милетиќ и заменик-командантот Милан Гверо, обвинети за воени злосторства и злосторства против човештвото, исто така се изјаснија за невини.
(AФП, АП, АНП - 07/09/09)
