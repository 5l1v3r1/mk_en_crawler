22/05/2007
БУКУРЕШТ, Романија -- Политичкото биро на владејачката Национал-либерална партија (ПНЛ) во понеделникот (21-ви мај) го отфрли предлогот на претседателот на ПНЛ Букурешт, Лудовик Орбан, за напуштање на владата.
Орбан го предложи ова во неделата, по неуспешниот референдум за отповикување на претседателот Трајан Башеску.
ПНЛ беше една од партиите што го поддржаа отповикувањето.
Најголемата опозициска Социјалдемократска партија (ПСД), која го иницираше референдумот, ги претрпе последиците -- во понеделникот медимите објавија дека високи функционери на ПСД, Василе Пушкаш, Лудовика Парву, Јон Стан и Ливиу Драгнеа, поднесоа оставка.
Уставниот суд се очекува да ги потврди резултатите од гласањето, отворајќи го патот за Башеску да продолжи со извршување на претседателските должности.
(Eвениментул зилеи, Гардианул, Nine o'clock - 22/05/07;
Meдиафакс, Ромпрес, АП, Ројтерс - 21/05/07)
