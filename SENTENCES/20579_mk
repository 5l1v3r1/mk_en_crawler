10/09/2007
АНКАРА, Турција -- Најголемата опозициска Републиканска народна партија (ЦХП) се соочува со голем конфликт по нејзиниот пораз на парламентарните избори на 22-ри јули.
Поделбата дојде до израз со двата одделни митинзи што се одржаа во неделата (9-ти септември) по повод одбележувањето на 84-тата годишнина од формирањето на партијата.
Едниот беше организиран од претседателот на партијата Дениз Бајкал, а другиот од фракцијата во ЦХП, предводена од градоначалникот на Сисали Мустафа Саригул.
Тој го повика Бајкал да поднесе оставка и да ја преземе одговорноста за поразот во јули.
Исто така во неделата, премиерот Реџеп Тајип Ердоган, водачот на Партијата за националистичко движење, Девлет Бахчели, и членови на владата присуствуваа на церемониите во согутската област Билечик, на одбележување на 126 годишнината од смртта на Ертугрул Гази.
Тој е татко на Осман Први, основачот на Отоманската империја.
Политичките аналитичари велат дека заедничкото појавување е можно да сигнализира обновување на односите во парламентот.
(Сабах, Заман, Хуријет - 10/09/07;
НТВ - 09/09/07)
