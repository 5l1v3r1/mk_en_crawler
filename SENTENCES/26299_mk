13/12/2009
БЕРЛИН, Германија -- Високиот претставник и специјален претставник на ЕУ во Босна и Херцеговина (БиХ) Валентин Инзко во петокот (11-ти декември) рече дека политичката ситуација во БиХ може да се влоши и побара поддршка.
На состанокот со германскиот министер за надворешни работи, Гвидо Вестервеле, Инзко предупреди:
„Ситуацијата најверојатно ќе се влоши во текот на 2010 година поради престојните општи избори.
Од тие причини, БиХ и понатаму ќе биде предизвик што ќе бара решение.
Затоа, ЕУ и Меѓународната заедница мора да бидат подготвени за соочување со предизвиците“.
(ОХР, Танјуг, МИА - 12/12/09)
