07/06/2010
Од Милена Петровиќ за Southeast European Times во Белград -- 07/06/10
Ако имаш дипломирано англиски јазик во Србија, обично ќе завршиш работејќи како наставник, или како преведувач во една од многуте меѓународни организации. 
Меѓутоа, ова правило не важи во случајот на Ненад Глишиќ, официјален преведувач на националниот фудбалски тим на Гана.
Кога беше повикан на интервју за работа пред неколку години, тој никогаш не сонуваше дека ќе се најде во Африка како близок соработник на Милован Рајевац, тренерот на националниот фудбалски тим на Гана.
Она што тој најмалку го очекуваше е да биде дел од најголемиот успех во историјата на Гана - квалификувајќи се за ФИФА СП 2010 кое започнува на 11 јуни во Јужна Африка. 
Среде фудбалскa треска низ целиот свет, Глишиќ најде време да поразговара со SETimes.
SETimes: Како се најдовте во Гана?
Ненад Глишиќ: Тренерот на националниот тим на Гана е Србин - Милован Рајевац. 
Бидејќи таму англискиот е официјален јазик, потребен му беше преведувач, кој има големо познавање од фудбалот како игра и ја знае терминологијата во детали. 
Во две години откако сме таму, ние сме доста успешни и успеавме да се квалификуваме за претстојното Светско првенство. 
Ние, исто така освоивме две сребрени медали на Африканскито првенство и Африканскиот куп на нации.
SETimes: Што очекуваат луѓето во Гана од нивниот фудбалски тим на Светското првенство?
Глишиќ: Фудбалот е несомнено најпопуларниот спорт во Гана. 
Други спортови практично не постојат. 
Очекувањата на луѓето се секогаш големи - тие му го дадоа на тимот прекарот Црните Ѕвезди. 
Играчите уживаат голема почит во нивната земја, и луѓето се надеваат дека тие ќе бидат достојни на името.
Секој сонува Гана да го освои Купот. 
Во исто време, тие се многу горди што, за прв пат во историјата, Светското првенство се одржува на африканско тло. 
Фудбалот им помага да ги заборават сите егзистенцијални проблеми кои ги имаат и победите се нивната најголема радост.
SETimes: Кажете ни нешто повеќе за тековните подготовки на националниот тим на Гана. 
Според вас, колку далеку можат да стигнат на ова првенство?
Глишиќ: Подготовките се одржаа во Париз, а потоа ние одигравме пријателски натпревар со Холандија во Ротердам и со Летонија во Лондон. 
Ние сега планираме да се упатиме кон Јужна Африка. 
Нашата група во првенството е доста тешка, треба да играме со Србија, Австралија и Германија. 
Тимот на Гана е составен од исклучителни поединци кои играат во најсилните лиги во светот - Англија, Италија, Германија, Франција.
На пример, Сали Мунтари ја освои Лигата на Шампионите со Интернационале (Милан) и Мајкл Есјен англискиот шампионат со Челзи (Лондон).
Главната цел е да бидеме една од првите две екипи во групата и да се квалификуваме за полуфиналето. 
Ние ќе го правиме тоа чекор по чекор. 
Сите во тимот се доста оптимистички расположени, и сите ние цврсто веруваме дека може да се стигне далеку на СП 2010.
SETimes: Каква беше реакцијата на тренерот Рајевац кога дозна дека Гана е во истата група со Србија?
Глишиќ: Се разбира, тој не сакаше Србија да биде во истата група, но, како и да е, тој е професионалец и треба да се справи со сите непредвидени и, понекогаш, непријатни околности. 
Сепак, тој дефинитивно сака да ги види и Гана и Србија во полуфиналето.
SETimes: Како ти лично ќе го преживееш натпреварот? 
Пред натпреварот со Србија, би можел ли да направиш "случајна" погрешна интерпретација во инструкциите на Рајевац кон фудбалерите?
Глишиќ: Тоа е смешно! 
Дозволете ми да ви кажам дека нема место за емоции во она што го работам. 
Како и досега, ќе се обидам да ја работам мојата работа професионално колку што е можно, бидејќи, да бидам искрен, не можете да живеете од патриотизам. 
Повторно, ако зборуваме во однос на очекувањата, би сакал да ги видам двата тима во следниот круг од натпреварот, и јас искрено и сакал да му посакам се најдобро на српскиот тим.
SETimes: Еден од најголемите фудбалски менаџери на денешницата, Жозе Мурињо, ја започна својата кариера како преведувач. 
Дали имате планови да станете тренер некогаш во иднина?
Глишиќ: Па, никогаш не се знае што ќе донесе следниот ден! 
Во моментов, не сум размислувал за тоа, бидејќи верувам дека тоа е многу тешко и бара многу жртви во животот. 
Исто така, тоа е прилично стресно. 
Јас искрено не може да се замислам себеси како работам нешто такво, барем не во блиска иднина.
