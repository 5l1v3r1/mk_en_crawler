13/07/2005
БРИСЕЛ, Белгија -- Европската комисија во вторникот (12-ти јули) од 25-те земји-членки на ЕУ побара тие да одобрат мандант за започнување на преговорите со Србија и Црна Гора.
Водачите на ЕУ во април заклучија дека Белград е подготвен за разговори во врска со Договорот за стабилизација и асоцијација (ДСА), прв чекор кон идното полноправно членство во Унијата.
ДСА го подготвува кандидатот за следната и поодлучувачка фаза, преговорите за пристап.
Сепак, ЕК истакна дека „преговорите треба да бидат суспендирани ако напредокот на Србија и Црна Гора кон исполнувањето на клучните услови наиде на ќор-сокак -- и најважно напредокот кон постигнувањето на целосна соработка со Меѓународниот кривичен трибунал во Хаг“.
Српскиот заменик-премиер Мирољуб Лабус го опиша членството во ЕУ како главен приоритет на Србија.
(Политика, Данас - 13/07/05;
АП, веб-страница на Европската комисија, Б92, РТС, веб-страница на српската влада, Бета - 12/07/05)
