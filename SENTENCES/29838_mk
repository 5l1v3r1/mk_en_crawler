26/01/2011
ПРИШТИНА, Косово -- Американскиот амбасадор во Косово, Кристофер Дел, предвидува дека новата влада ќе биде формирана пред Денот на независноста, 17-ти февруари, објави во средата (26-ти јануари) дневниот весник Косова Сот. 
„Ова е важен настан за Косово. 
Важен симбол е да се има нова, целосно функционална влада на третата годишнината од независноста“, рече Дел, додавајќи дека би сакал да види влада со јасна и конзистентна агенда.
Актуелниот премиер Хашим Тачи ги остави отворени можностите за коалицирање, а членовите на неговата Демократска партија (ПДК) посочија дека владата ќе биде формирана во првата половина од февруари. 
Прелиминарните резултати уследија по предвремените општи избори во декември, на кои партијата на Тачи беше прва, со околу 32 отсто од гласовите. 
Второпласираната Демократска лига на Косово и четвртопласираниот Сојуз за иднината на Косово, посочија дека се отворени за понуди, но не брзаат да формираат коалиција. 
(Косова Сот, Коха Диторе, Телеграфи, Коха - 26/01/11)
