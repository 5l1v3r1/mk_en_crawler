05/06/2007
БЕЛГРАД, Србија -- Главната обвинителка на ОН, Карла дел Понте, во понеделникот (4-ти јуни) започна четиридневна посета на Србија, повторувајќи го повикот за целосна соработка и итно апсење и екстрадиција на преостанатите бегалци во Хаг.
Таа ја започна посетата со разговорите со премиерот Воислав Коштуница и специјалниот обвинител за воени злосторства Владимир Вукчевиќ.
Според извештаите во локалните медиуми, Дел Понте истакнала дека пет бегалци се верува оти се кријат на српска територија и нивно апсење е одговорност на Белград.
Следната недела, Дел Понте ќе ги поднесе својот редовен извештај во врска со соработката со Трибуналот на ОН за воени злосторства.
Извештајот претставува клучен фактор во одлуката за тоа дали да продолжат разговорите за Спогодбата за стабилизација и асоцијација на ЕУ со Србија.
Во другите вести, во вторник започнува истрагата за масовната гробница во Рашка, јужна Србија.
На местото каде се наоѓа еден напуштен рудник, се најдени остатоците на преку 350 жртви од косовските Албанци, чии тела е можно да биле пренесени од Косово во јуни 1999 година.
(Б92, Бетa - 05/06/07;
Танјуг, ДПА - 04/06/07)
