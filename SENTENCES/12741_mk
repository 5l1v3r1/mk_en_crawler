05/12/2004
ХАГ, Холандија -- Трибуналот на ОН за воени злосторства во петокот (3-ти декември) објави дека пензионираниот генерал на Армијата на Република Српска, Драгомир Милошевиќ, бил екстрадиран во Хашкиот трибунал, откако се предал во Белград претходно тој ден. 
Милошевиќ е обвинет за злосторства против човештвото во 1998 година и за прекршување на правилата и обичаите на војувањето при опсадата на Сараево и стрелање и бомбардирање на неговото цивилно население. 
Мисијата на ОБСЕ во Србија и Црна Гора во саботата ја поздрави веста за екстрадицијата и побара од српските власти целосно да соработуваат со Трибуналот на ОН.
Во другите вести, обвинителката за воени злосторства Карла дел Понте во петокот го посети Сараево и рече дека нови пет или шест обвиненија ќе бидат издадени до крајот на декември. 
Таа, исто така, потврди дека на почетокот од следната година нејзиниот Трибунал ќе пренесе осум случаи во домашните судови. 
(Дневни аваз, Независне новине, Танјуг - 04/12/04; Ројтерс, Б92, АФП, ПБС БиХ - 03/12/04)
