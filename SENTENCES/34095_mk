22/07/2003
БРИСЕЛ, Белгија -- Унгарија во понеделникот (21-ви јули) ја изрази својата подготвеност да учествува во разговорите за пристап во ЕУ со Бугарија и со Романија.
Претставникот на унгарската Влада рече на состанокот на министерите за надворешни работи на ЕУ во Брисел дека десетте земји кои ќе й се придружат на Унијата треба да бидат вклучени во преговорите со новите кандидати.
Десетте земји кои треба да влезат во Унијата во мај се:
Унгарија, Чешката Република, Полска, Словачка, Словенија, Естонија, Латвија, Литванија, Кипар и Малта.
Јухаз рече дека разговорите со двата кандидата кои треба да влезат во Унијата во 2007 година се неопходни, со оглед на тоа што Унгарија мора да ги ратификува нивните протоколи за пристап во иднина.
(Косут Радио, БТА - 21/07/03)
