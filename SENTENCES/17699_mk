24/07/2007
БРИСЕЛ, Белгија -- Министрите за надворешни работи во понеделникот (23-ти јули) се согласија за зајакната улога на Унијата во напорите за одредување на финалниот статус на Косово. 
Министрите го поддржаа германскиот предлог за формирање тројка на ЕУ, САД и руски посредници за новите 120 дена разговори помеѓу Белград и Приштина. 
ЕУ на крајот би можела да ја преземе целокупната одговорност за процесот, рече шефот за надворешна политика на ЕУ, Хавиер Солана, кој го критикуваше Советот за безбедност на ОН поради нерешавањето на прашањето.
Исто така во понеделникот, српската влада усвои предлог-резолуција во која повика на „правично решение за косовското прашање, врз основа на меѓународното право“ и истото го достави до парламентот, за расправа во вторник. 
Во предлог-резолуцијата се потврдува дека сувереноста и територијалниот интегритет на Србија се загарантирани не само со уставот на земјата, туку и со Повелбата на ОН. 
(Блиц, Политикa - 24/07/07; AП, АФП, Ројтерс, УПИ, ДВ, РТК, Балканвеб, РФЕ, Танјуг, РТС, Бета - 23/07/07)
