02/05/2007
ЛАГОС, Нигерија -- Хрватски државјанин е киднапиран заедно со уште петмина други странски работници во Нигерија во вторникот (1-ви мај). 
Движењето за еманципација на Делтата на Нигер (МЕНД) издаде соопштение во кое ја презема одговорноста за киднапирањата. 
Истото го идентификуваше хрватскиот државјанин како Јурица Руиќ. 
Тој и другите работеле за „Шеврон“. 
МЕНД рече дека ќе ги ослободи заложниците безусловно на 30-ти мај и предупреди дека не треба да се прават обиди за плаќање откуп. 
Целта на киднапирањата, според движењето, е да покаже дека не го поддржува нигерискиот претседател Имару Јарадуа, како што се тврдеше во извештаите на медиумите. 
Групата, исто така, сака да ги предупреди нафтените претпријатија да не се враќаат на полињата што беа цел на МЕНД во минатото.
Претходно оваа година, двајца хрватски државјани киднапирани од страна на локалните бунтовници во Нигерија, беа ослободени по три дена. 
(Вјесник - 02/05/07; ХРТ, ХИНA, Index.hr, УПИ, Ројтерс - 01/05/07))
