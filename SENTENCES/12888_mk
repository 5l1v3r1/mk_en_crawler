03/01/2005
СКОПЈЕ, Македонија -- Во изјавата за новинарите од петокот (31-ви декември) претседателот Бранко Црвенковски рече дека минатогодишните одложувања на економските реформи треба да бидат надминати во текот на 2005 година. 
Признавајќи дека ветувањата на Владата за поголем економски раст, намалување на невработеноста и повисок животен стандард не се исполнети, Црвенковски рече дека тие задачи се приоритет за 2005 година.
Во другите вести, Министерството за внатрешни работи соопшти дека на крајот на минатата недела до Парламентот доставило нацрт-закон за оружјето. 
Оваа мерка би ги зајакнала правилата што се однесуваат на поседувањето и употребата на оружјето од страна на населението, вклучувајќи и повторно регистрирање на сите оружја. 
(A1 TВ - 02/01/05; Дневник, Веб-страница на македонската Влада - 31/12/04)
