24/04/2009
Повеќе од 800 турски и меѓународни претпријатија учествуваа на Меѓународниот саем за автомобилско производство, дистрибуција и поправка (Автомеханика 2009), кој се одржа во Истанбул од 16-ти до 19-ти април, објави новинската агенција Анадолу. 
Скоро 30.000 професионалци од автомобилскиот сектор учествуваа на настанот.
***
Меѓународната агенција за рангирање Стандар енд пур на 17-ти април го потврди својот рејтинг Б+ за Босна и Херцеговина, за долгорочните владини обврзници на странска и локална валута. 
Агенцијата, исто така, задржа стабилни изгледи за земјата.
***
Хрватската eкономија ќе се намали за 3,5 отсто оваа година, според последниот извештај на ММФ Светски економски изгледи (ВЕО), објавен во средата (22-ри април). 
Очекувањата беа за 3,7 отсто раст на БДП во ВЕО од октомври 2008. 
Последните предвидувања на хрватската влада беа за намалување од 2 отсто. 
Фондот очекува хрватската економија да почне да расте уште од следната година, за скромни 0,3 отсто годишно, што е намалување од претходното предвидување за 3,7 отсто раст.
***
Меѓународната агенција за кредитно рангирање Фич рејтинг на 16-ти април објави дека Бугаријa и Романијa може да го усвојат еврото во 2015 година. 
Истата предвидува дека двете земји ќе имаат корист од влезот во еврозоната бидејќи со тоа ќе ја намалат опасноста од криза на валутата. 
Фич, исто така, предвидува дека Естонија, Литванија и Полска ќе влезат во еврозоната во 2013 година, а Чешка и Унгарија во 2014 година.
***
Tурција го отвори својот прв трговски центар во Софијa на 16-ти април, објави новинската агенција Анадолу. 
На церемонијата на отворање присуствуваше министерот за надворешна трговија, Курсад Тузмен. 
Турција, исто така, планира да отвори трговски центри во Пекинг, Ријад, Џида, Москва и Букурешт, според Тузмен.
***
Aлбанскиот парламент во вторникот (21-ви април) одлучи да му додели четврта лиценца за мобилен оператор на конзорциум од локални претпријатија и косовската Пошта и телеком. 
Победничкиот конзорциум понуди 7,2 милиони евра за лиценцата. 
Договорот се смета за стратешка инвестиција која ќе биде од корист за телеком пазарите на Албанија и Косово.
***
ММФ ќе й помага на Aлбанијa со меки заеми и ја покани владата да испрати барање за договор, рече претставничката на ММФ во Албанија, Ен Маргарет Вестин, во средата (22-ри април). 
Претходно ММФ побара од владата во Албанија да ги намали трошоците со цел да го избегне евентуалното изложување на ризик на финансиската стабилност на земјата.
***
ММФ очекува бугарската eкономија да се намали за 3,5 отсто во 2009 година, рече во средата (22-ри април) Бас Бакер, шефот на мисијата на ММФ. 
Тој истакна дека економијата ќе заздравува полека, предвидувајќи намалување од 1 отсто во 2010 година. 
Бакер препорача дополнителни кратења на буџетот од страна на Софија.
(Разни извори – 17/04/09-24/04/09)
