27/03/2011
ЗАГРЕБ, Хрватскa -- Полицијата во петокот (25-ти март) го уапси Бојан Милковиќ, генерален директор на хрватското државно енергетско претпријатие ИНА, под сомневање за корупција. 
Неговата канцеларија и станот во Загреб беа претресени. 
Локалните медиуми објавија дека наводите произлегуваат од неговиот претходен мандат како директор на Кроско, подружница на ИНА. 
„Се надеваме дека по завршувањето на истрагата, ќе се докаже оти обвинувањата против Милковиќ се неосновани“, се вели во соопштението на ИНА. 
(ХРT, Index.hr, Национал - 25/03/11)
