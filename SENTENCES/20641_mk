09/10/2007
БУКУРЕШТ, Романија -- Премиерот Калин Попеску Таричеану во понеделникот (8-ми октомври) навести дека следните парламентарни избори ќе се одржат на ист ден со локалните избори во јуни 2008 година. 
Реакциите беа најразлични, при што Конзервативната партија посочи дека идејата има потенцијал, а Партијата за голема Романија се спротивстави. 
Демократската партија вели дека не му верува на Таричеану, а Либерал-демократската партија го опиша како „лукав потег“.
Во другите вести од понеделникот, главниот обвинител Лаура Кодрута Ковеси побара од претседателот Трајан Башеску да го одобри отпочнувањето кривична истрага против министерот за земјоделство Децебал Трајан Ремес. 
Тој е обвинет за примање мито од 15.000 евра со цел да ги намести тендерите во полза на еден бизнисмен. 
(Романија либера, Евениментул зилеи, Адеварул, Зиарул финансиар котидианул - 09/10/07; Ромпрес, Hotnews.ro, ЊусИн - 08/10/07)
