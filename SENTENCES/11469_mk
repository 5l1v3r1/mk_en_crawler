21/04/2005
ХАГ, Холандија -- Во средата (20-ти април) на Трибуналот на ОН за воени злосторства му беше презентиран медицински извештај во кој се вели дека Слободан Милошевиќ има опасно висок крвен притисок и кај него постои сериозен ризик да доживее срцев удар. 
Сослушувањето беше одложено во вторникот поради лошата здравствена состојба на обвинетиот. 
Портпаролот на Трибуналот рече дека судењето ќе продолжи, со оглед на тоа што постои можност судиите да им дозволат на адвокатите наименувани од судот да ги испитуваат сведоците.
Во другите вести, Драго Николиќ, шеф за безбедност на бригадата Зворник на босанските Срби, во средата се појави пред судот на ОН и се изјасни за невин по обвиненијата за геноцид. 
Војниците од неговата бригада транспортираа стотици муслимански затвореници од селото Ораховац во блиското поле, каде што тие беа убиени. 
Николиќ се предаде минатиот месец. 
(Ројтерс, АФП, ББС, НТВ Хајат - 20/04/05)
