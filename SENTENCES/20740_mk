09/03/2008
БЕЛГРАД, Србија -- Премиерот Воислав Коштуница во саботата (8-ми март) поднесе оставка и повика на предвремени избори, наведувајќи ги како причина длабоките разлики во кревката владина коалиција во врска со Косово. 
Партиите во владата се поделија околу резолуцијата според која Србија ќе пристапи во ЕУ само ако е Косово дел од нејзината територија. 
Демократската партија на Србија (ДСС) на Коштуница ја поддржа резолуцијата, додека Демократската партија (ДП) и Г17 Плус се спротивставија на истата. 
„Српската влада повеќе нема обединета политија за едно важно прашање кое се однесува на иднината на земјата. 
Една ваква влада не може да функционира. 
Ова е крај на владата“, рече Коштуница на прес-конференцијата во саботата во Белград.
Претседателот Борис Тадиќ, кој ја предводи ДП, рече дека ја почитува одлуката на Коштуница и ќе свика предвремени избори. 
(Taнјуг, АФП, Ројтерс, РИА Новости, ББС, РТС, Бета - 08/03/08)
