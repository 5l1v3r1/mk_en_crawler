25/10/2010
ЗАГРЕБ, Хрватска -- Известувачот на Европскиот парламент (ЕП) за визната либерализација на Западен Балкан, Тања Фајон, очекува Хрватска да ги заврши преговорите за членство во ЕУ следната година, најверојатно во првата половина од 2011 година.
Во интервју за дневниот весник „Слободна Далмација“ во неделата (24-ти октомври), Фајон рече дека земјата треба да ја насочи целата своја енергија кон затворање на најтешките поглавја од преговорите, како што е она за судството.
Што се однесува до ситуацијата во Босна и Херцеговина (БиХ), по општите избори на 3-ти октомври, Фајон рече дека уставните измени треба да бидат меѓу првите задачи на новата влада.
Таа отфрли секаква идеја за поделба, истакнувајќи дека БиХ може да напредува кон ЕУ само како единствена држава.
(Слободна Далмација, РТРС, Срна - 24/10/10)
