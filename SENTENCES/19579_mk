29/10/2007
БЕЛГРАД, Србија -- Водачите на владејачката коалиција во Србија ќе се состанат оваа недела на разговори околу датумот на претседателските избори, објави во неделата (28-ми октомври) агенцијата Бета. 
Извори велат дека Демократската партија (ДС), Демократската партија на Србија (ДСС) и водачите на Г17 Плус Борис Тадиќ, Воислав Коштуница и Млаѓан Динкиќ не се состанале изминатиот викенд, како што се очекуваше. 
Наместо тоа, во текот на следните неколку дена ќе се одржат интензивни разговори.
ДС, наводно, ги поддржува изборите на 9-ти декември, но ДСС сака тие да бидат одложени најмалку до завршувањето на преговорите за статусот на Косово на 10-ти истиот месец. 
Законот за спроведување на уставот предвидува претседателските и локалните избори да бидат распишани до крајот на оваа година. 
(Вечерње новости, Блиц - 29/10/07; Бета, Б92, Танјуг - 28/10/07)
