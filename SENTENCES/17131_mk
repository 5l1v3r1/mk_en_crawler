02/07/2006
НИКОЗИЈА, Кипар -- Соперничките водачи на етнички поделениот Кипар се состанаа во понеделникот (3-ри јули) за првпат откако пропаднаа мировните разговори пред две години, состанок за кој многумина се надеваат дека ќе помогне во олеснувањето на обидите на Турција да пристапи во ЕУ.
Кипарскиот претседател Тасос Пападопулос и водачот на кипарските Турци, Мехмет Али Талат, се очекува да разговараат за судбината на луѓето исчезнати во изминатите конфликти, но дипломатите велат дека самиот состанок претставува пресвртница.
„Ова е мошне значаен состанок, со кој се прекинува двегодишното отсуство на дијалог помеѓу двајцата водачи и во најмала рака истиот би можел да го пробие ледот“, изјави еден дипломат во Никозија.
Поделен од турската инвазија во 1974 година, конфликтот во Кипар ги одбива постојаните мировни напори предводени од ОН и се заканува да ги спречи напорите за пристап на Турција во ЕУ.
(Ројтерс, СНН - 02/07/06)
