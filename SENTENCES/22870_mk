06/04/2008
ПРИШТИНА, Косово -- Поранешниот косовски премиер и командант на Ослободителната војска на Косово (ОВК), Рамуш Харадинај, во петокот (4-ти април) се врати во Приштина, откако беше ослободен од сите обвиненија од страна на Хашкиот трибунал за воени злосторства (МКТЈ) во четвртокот.
Неговите поддржувачи вееја знамиња на новото независно Косово и го блокираа сообраќајот во близина на аеродромот еден час пред неговото пристигнување.
Во меѓувреме, српскиот претседател Борис Тадиќ во саботата ги повика обвинителите на МКТЈ ведаш да поднесат жалба на пресудата.
Во петокот српскиот премиер Воислав Коштуница посочи дека ЕУ треба да ги процени дејствата на МКТЈ за време на истрагата на Харадинај.
Во другите вести, српските националисти во саботата ја започнаа својата кампања за предвремените српски општи избори на 11-ти мај, состанувајќи се во градот Грачаница во централно Косово.
„Изборите се добра можност за гласање на народот кој вели дека нема да се откаже од Косово“, рече водачот на Српската радикална партија (СРС) Томислав Николиќ пред неколку илјадници Срби.
(Бета, Танјуг, Б92, АФП, ИТАР-ТАСС - 05/04/08;
AФП - 04/04/08)
