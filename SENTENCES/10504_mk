18/10/2004
БУКУРЕШТ, Романија -- Тројцата главни кандидати за претседател - социјалдемократот Адријан Настасе, кој е поддржан и од Хуманистичката партија, Трајан Басеску од опозицискиот сојуз на Либералната партија и Демократската партија и Корнелиу Вадим Тудор од Партијата за голема Романија - ја поднесоа својата кандидатура за изборите на 28-ми ноември.
На гласачкото ливче нивните имиња ќе бидат подредени според редоследот на пријавување:
прв ќе биде Настасе, втор Басеску и трет Тудор.
Во другите вести, францускиот премиер Жан-Пјер Рафарен се наоѓа во дводневна посета на Букурешт, која ќе се фокусира на кандидатурата на земјата за членство во ЕУ.
Се очекува Рафарен да понуди помош од Франција во преструктуирањето на романската владина администрација, што е клучен услов за членство.
За време на посетата ќе биде потпишан договор за приватизација на 51 отсто од романското претпријатие за дистрибуција на гас Дистригаз Суд со купувачот Газ де Франс.
(Ромпрес - 18/10/04;
Медиафакс, АФP - 17/10/04)
