29/08/2006
БЕЛГРАД, Србија -- Тимот српски преговарачи за разговорите околу статусот на Косово се состана зад затворени врати во понеделникот (28-ми август) и издаде изјава во која се критикува неодамнешниот коментар на специјалниот претставник на ОН, Марти Ахтисари.
Белград рече дека Ахтисари не работел во согласност со мандатот што го добил од генералниот секретар на ОН, Кофи Анан, кога рече дека политиката на Слободан Милошевиќ „мора да биде земена предвид во процесот на наоѓање решение за идниот статус на Косово“.
Тимот понатаму рече дека Србија ќе преземе дипломатски мерки за да ги ублажи негативните последици од изјавата на Ахтисари.
Исто така во понеделникот, новинската агенција Бета објави дека УНМИК и косовската влада подготвиле и испратиле до Европската комисија акционен план за спроведување на европско партнерство на Косово.
Двете главни задачи се подобрување на етничките односи и борба против корупцијата.
Во другите вести од понеделникот, српскиот вицепремиер Ивана Дулиќ-Марковиќ беше во Хаг, каде што се состана со главниот обвинител Карла дел Понте.
Не беа објавени други детали од нивните разговори.
(Блиц, Политика - 29/08/06;
Танјуг, Бета, Б92 - 28/08/06)
