17/03/2009
ТИРАНА, Албанија -- Членовите на италијанскиот сенат во посета на земјата во понеделникот (16-ти март) й честитаа на Албанија за нејзината посветеност на спроведувањето на воените реформи поврзани со НАТО и ја охрабрија да продолжи со заложбите за интеграција во ЕУ.
Сенаторите, членови на италијанската делегација во Парламентарното собрание на НАТО, се состанаа со членовите на албанската парламентарна комисија за безбедност.
Во меѓувреме, на конференцијата во Тирана во понеделникот, претставникот на ОБСЕ во Албанија, Роберт Бош, ги опиша потенцијалните двојни последици од светската економска криза.
Тој рече дека истите можат да ја загрозат јавната безбедост во Албанија, како и да ја дестабилизираат економијата.
Тој, исто така, ја истакна важноста на тоа албанската дијаспора да испраќа пари дома.
Во другите вести, полицијата уапси тројца осомничени шверцери на луѓе во источното село Корча во понеделникот.
Тие, наводно, им наплаќале по 6.000 евра на Албанците за да им помогнат да ја преминат границата и да влезат во соседна Грција.
(Шекули, Атш, Балкан веб, Њус 24, Ора њус, Топ ченал, Алсат - 16/03/09)
