15/08/2005
ВАШИНГТОН, САД - Македонскиот амбасадор во САД, Никола Димитров, за вашингтонската публикација „Дипломатик трафик“ изјави дека е оптимист во врска со двојната формула како решение за спорот околу името со Грција, кое Атина го отфрла од историски причини. 
Димитров, кој е, исто така, и македонски преговарач во разговорите со Грција околу ова прашање, со кои посредуваат ОН, го наведе неодамнешното меѓународно признавање на уставното име - Република Македонија. 
Во пристапот на двојната формула Скопје нуди употреба на специјално име во комуникација со Грција, и користење на уставното име во комуникацијата со остатокот од светот. 
(веб-страница на македонската влада, DiplomaticTraffic.com - 15/08/05)
