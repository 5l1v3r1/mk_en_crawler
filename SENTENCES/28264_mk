18/11/2010
ЗАГРЕБ, Хрватска -- Полицијата во средата (17-ти ноември) уапси менаџер и тројца поранешни функционери на националното претпријатие за патишта, ХАЦ, под сомневање за злоупотреба на функцијата и проневера на 26 милиони куни (3,5 милиони евра).
Полицискиот директор Оливер Грбиќ потврди дека четворицата биле уапсени како дел од истрагата што ја води антикорупциската канцеларија УСКОК, за скандалот со приватното претпријатие Фими медиа.
Консултантската агенција, која беше задолжена за односите со јавноста на владата, се смета дека пренасочила милиони од државните претпријатија и министерства.
(Хина, Пословни дневник, Јутарњи лист - 17/11/10)
