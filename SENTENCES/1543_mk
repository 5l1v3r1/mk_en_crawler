21/09/2010
Изрелските власти велат дека планираниот состанок меѓу израелскиот претседател Шимон Перес и неговиот турски колега Абдула Ѓул беше откажан откако Перес одби да се извини за смртоносниот напад во мај на турската хуманитарна флотила за Газа.
Состанокот требаше да се одржи на маргините од Клинтоновата глобална иницијатива во Њујорк.
Перес им рече на новинарите во понеделникот (20-ти септември) дека ја прифатил поканата на Ѓул за разговори, но потоа ја одбил, откако турскиот претседател поставил неприфатливи услови.
Ѓул негираше дека воопшто имало планови за состанок, велејќи дека информацијата „не е точна“.
Баронесата Хелен Хајман, претседателката на Британскиот Дом на лордови, ја пофали демократската транзиција на Aлбанија во понеделникот (20-ти септември), за време на посетата на парламентот во Тирана.
Таа рече дека Велика Британија сака да ја види Албанија на патот кон ЕУ, но предупреди дека е потребен напредок во владеењето на правото и развојот на демократските институции.
Комесарот на ЕУ за домашни работи, Сесилија Малмстром, во понеделникот (20-ти септември) рече дека Aлбанијa постигна значителен напредок во исполнувањето на условите за безвизен режим.
„Европската комисија верува дека Албанија ги исполни потребните критериуми“, рече Малмстром по состанокот со албанскиот министер за внатрешни работи, Љуљзим Баша, во Брисел.
Таа истакна дека одлуката за визна либерализација во ЕУ се очекува оваа есен од Советот на Европа и Европскиот парламент.
Комесарот за проширување на ЕУ, Штефан Филе, во петокот (17-ти септември) рече дека е време ЕУ да ја сфати сериозно кандидатурата за членство на Србија.
Согласноста да ја измени својата резолуција во ОН за Косово, й даде на Србија нова динамика во процесот на пристапување, додаде тој.
Малмстром го даде овој коментар за време на посетата на Белград.
Британскиот амбасадор во Приштина, Енди Спаркс, во петокот (17-ти септември) рече дека статусот на Косовo нема да се најде на агендата од евентуалните идни разговори со Србија.
Спаркс говореше на состанокот со претставниците на Сојузот за иднината на Косово (ААК).
Тој рече дека Косово и Србија ќе одржат разговори како независни држави и нивниот дијалог ќе се фокусира на подобрување на секојдневниот живот на луѓето.
Maкедонскиот претседател Ѓорге Иванов се состана со посредникот на ОН во спорот за името со Грција, Метју Нимиц, во Њујорк доцна во неделата (19-ти септември).
Нимиц рече дека нема никаков нов предлог во врска со спорот и изрази надеж дека истиот би можел конечно да се разреши преку дијалог на високо ниво.
Нимиц се состана со грчкиот министер за надворешни работи, Димитрис Друцас, во понеделникот.
Министерот за безбедност на Босна и Херцеговинa Садик Ахметовиќ и хрватскиот министер за внатрешни работи во посета на земјата, Томислав Карамарко, потпишаа договор во петокот (17-ти септември) за полициска соработка.
Договорот ќе ја зајакне соработката меѓу полициските служби во нивната борба против прекуграничниот и организираниот криминал, се согласија министрите по церемонијата на потпишување.
Хрватска неодамна потпиша сличен договор со Србија.
