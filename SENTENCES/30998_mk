08/02/2011
АТИНА, Грција -- Шестмина земјоделци кои се обидоа да го запрат сообраќајот преку бугарско-грчката граница за да протестираат против мерките на штедење, беа уапсени во понеделникот (7-ми февруари).
И покрај полициските напори за спречување на блокадата на граничниот премин Кулата-Промахон со околу 150 трактори, некои од демонстрантите успеаја да поминат, блокирајќи го сообраќајот.
Околу 200 текстилни работници кои ги изгубија своите работни места протестираа на истото место, предизвикувајќи сообраќаен метеж.
Во меѓувреме, околу 7.000 лекари отпочнаа четиридневен штрајк во понеделникот против реформите во здравствениот сектор, за кои треба да се гласа во парламентот в среда.
Реформите имаат за цел делумно да го отворат здравствениот сектор за конкуренцијата и модернизацијата.
Десетици лекари одржаа протести пред зградата на Министерството за здравство во Атина.
(АФП, АНА-МПА, бТВ, Катимерини - 07/02/11)
