28/12/2007
САРАЕВО, Босна и Херцеговина (БиХ) -- Трипартитното претседателство во четвртокот (27-ми декември) го номинираше Никола Шпириќ за премиер на централната влада.
Шпириќ поднесе оставка од функцијата на 1-ви ноември, за време на расправијата со Мирослав Лајчак, меѓународниот висок претставник кој го надгледува напредокот кон стабилноста и демократијата.
Судирот беше решен на крајот од ноември, кога сите големи партии официјално ги прифатија предложените измени кои ќе оневозможат политичарите да ги блокираат одлуките со напуштање на седниците.
Номинацијата на Шпириќ се очекува да биде одобрена од централниот парламент.
Неговата нова влада се очекува да биде буквално идентична на неговата претходна влада.
Во другите вести, министерот за одбрана, Селмо Чикотиќ, во интервјуто за Независне новине во четвртокот рече дека неговата влада ќе биде поканета за пристап во НАТО помеѓу 2012 и 2015 година.
Датумот на конкретниот пристап ќе зависи од темпото на реформите и соработката на БиХ со Трибуналот на ОН за воени злосторства, додаде тој.
(Дневни аваз, Независне новинe - 28/12/07;
AФП, ДВ, РТРС, НТВ Хајат, Танјуг, Фена, Ројтерс, ХИНА, Независне новине - 27/12/07)
