26/07/2004
Од Мустафа Азизоглу за Southeast European Times во Истанбул - 26/07/04
Турскиот Врховен суд ја отфрли одлуката на Парламентот за покренуваoе на судска постапка против поранешниот премиер Месут Јилмаз и неговиот министер за економија, Гунеш Танер, по обвиненијата кои произлегуваат од приватизацијата на една државна банка во 1998 година.
Големо мнозинство парламентарни делегати ја одобри одлуката, која беше дел од големата истрага за наводната голема измама која влијаеше врз шемите на приватизацијата, банкарските реформи и енергетските проекти, и која се смета дека ја чини Турција милијарди евра.
Од 447-те делегати присутни во Парламентот составен од 550 пратеници, 429 гласаа за поддршка на нацрт-законот со кој Јилмаз би бил првиот премиер во турската историја на кој му се суди.
Петнаесет пратеници гласаа против оваа мерка, додека тројца беа воздржани.
Пратениците, исто така, гласаа за тоа двајцата поранешни министри за енергија -- Чумур Ерсумер и Зеки Чакан -- пред Врховниот суд да одговорат на обвиненијата за нелегално манипулираoе со енергетските договори.
Сепак, во петокот (23-ти јули) судиите едногласно го отфрлија случајот врз процедурална основа, велејќи дека за Јилмаз и за Танер требало да се гласа одделно.
Парламентот сега има опција повторно да го разгледа ова прашаoе кога ќе продолжи со работата по прекинот за летните одмори.
Јилмаз е обвинет за донесуваoе на одлука однапред за тоа кој ќе победи на тендерот за приватизацијата на државната "Туркбанк" и за користеoе на еден шеф на мафијата за заплашуваoе на другите понудувачи.
Тој и Танер, наводно, го охрабриле бизнисменот Коркмаз Јигит да ја купи "Туркбанк", нудејќи му незаконски заеми од другите државни банки.
Врските на Јигит со "босот" на мафијата, Алатин Чакичи, беа разоткриени кога јавноста ги слушна нивните телефонски разговори.
Тогаш бизнисменот вмеша некои највисоки функционери во случајот, меfу кои и самиот премиер.
Политичкиот скандал што изби потоа доведе до рушеoе на владата, но Јилмаз беше ослободен од обвинуваoата за корупција од страна на Парламентот.
Сепак, тој стана политички ранлив по општите избори во 2002 година, кога неговата Татковинска партија не успеа да освои ниту едно место во парламентот.
Во меfувреме, новата владејачка Партија на правдата и развојот дојде на власт ветувајќи дека ќе ја откорени корупцијата, која според општото мислеoе претставува главна причина за повторните економски маки на земјата.
Јилмаз и понатаму тврди дека е невин, велејќи дека би го поздравил судскиот процес како можност да ја исчисти дамката од своето име.
Врховниот суд е единствена власт компетентна за судеoе на државни функционери:
претседатели, премиери и министри.
Досега 12 поранешни државни министри се судени во овој суд.
Седум од нив се осудени на парична или затворска казна.
