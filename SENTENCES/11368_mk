26/05/2005
БАЊА ЛУКА, Босна и Херцеговина (БиХ) -- Американскиот амбасадор во БиХ, Даглас Мекелхани, во средата (25-ти мај) изјави дека неговата земја ќе биде прва што ќе предложи прием на БиХ во програмата Партнерство за мир откако ќе се исполнат одредените услови.
Тој говореше на тркалезната маса насловена „НАТО - предности и предизвици“, што се одржа во Бања Лука.
Мекелхани повтори дека најважен услов останува целосната соработка на БиХ со Хашкиот трибунал.
Во другите вести од средата, полициската мисија на ЕУ во БиХ објави дека е разочарана од тоа што шефот на полицијата на Република Српска (РС), Драгомир Андан, не ги повлече обвиненијата дека терористички групи оперираат на босанска територија и дека истите имаат врски со минатогодишните бомбашки напади во Мадрид.
Андан не го стори тоа, извинувајќи се оваа недела само за предизвикување на јавна вознемиреност.
(Дневни аваз - 26/05/05;
Фена, РТРС, НТВ Хајат, ПБС БиХ - 25/05/05)
