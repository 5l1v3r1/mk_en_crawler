06/05/2008
СКОПЈЕ, Македонијa -- Владата очекува посилна реакција од Европската комисија (ЕК), Меѓународната организација за цивилна авијација и другите компетентни структури кои се информирани за забраната од страна на Грција на македонскиот авиопревозник МАТ, соопшти во понеделникот (5-ти мај) владиниот портпарол Ивица Боцевски.
Тој изрази надеж дека Грција ќе се откаже од својата политика за ова прашање и рече дека истата не придонесува за добрососедските односи.
„Македонија отсекогаш била добар сосед и активен и конструктивен член на меѓународната заедница.
Очекуваме да сме третирани на ист начин токму од оние земји кои му припаѓаат на семејството со западни вредности на слободата, демократијата и слободната пазарна економија“, рече Боцевски.
ЕК изрази загриженост во врска со оваа политика, велејќи дека истата е спротивна на договорите помеѓу земјите на ЕУ и западнобалканските земји.
(Време, Утрински весник - 06/05/08;
MИА, Нетпрес - 05/05/08)
