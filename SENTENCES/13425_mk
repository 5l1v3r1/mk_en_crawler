29/03/2006
ЉУБЉАНА, Словенија -- За време на посетата на Љубљана во вторникот (28-ми март) македонскиот министер за локална самоуправа, Ризван Сулејмани, рече дека неговата земја е подготвена да ја прифати словенечката експертиза во реформите поврзани со децентрализацијата и користењето на финансиските средства од ЕУ. 
Сулејмани и неговиот словенечки колега, Иван Загар, исто така, се согласија да ја интензивираат билатералната соработка во поглед на регионалниот развој.
Во другите вести, во вторникот беше формирана нова македонска политичка партија, Партија за европска иднина. 
Партијата, составена претежно од интелектуалци и членови на бизнис заедницата, се опишува себеси како мултиетничка и проевропска. 
Партијата планира да се кандидира на парламентарните избори подоцна оваа година. 
(Макфакс - 28/03/06)
