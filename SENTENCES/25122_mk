31/01/2010
AНКАРА, Турција -- Телевизискиот канал на Европската комисија, Еуроњус, во саботата (30-ти јануари) почна со емитување вести на турски јазик, по церемонијата што се одржа во Истанбул. 
Еуроњус, која е со седиште во Лион, веќе емитува програма на арапски, англиски, француски, германски, италијански, шпански, португалски и руски јазик. 
Државната турска радиотелевизија ТРТ потпиша договор со Еуроњус во 2008 година, станувајќи нејзин четврт по големина партнер со удел од 15,7 отсто. 
Еуроњус има вкупно 21 акционер, вклучително и водечките европски телевизиски канали. 
(AФП, Еуроњус - 30/01/10; Ворлд булетин, Еуроњус - 29/01/10)
