10/06/2010
ЗАГРЕБ, Хрватска -- Србија ќе бара екстрадиција на Сретко Калиниќ, член на криминалната банда Земунски клан, кој беше уапсен во Хрватска откако беше застрелан од друг член на бандата.
Српската министерка за правда, Снежана Маловиќ, во средата (9-ти јуни) рече дека Белград ќе поднесе барање што е можно поскоро.
Сепак, властите во Загреб истакнаа дека екстрадицијата ќе бара промени на уставот, бидејќи Калиниќ има хрватско државјанство.
Тој беше во бегство седум години пред да биде ранет во предградие на Загреб во вторникот.
Во 2007 година тој беше осуден за убиството на српскиот премиер Зоран Ѓинѓиќ и во отсуство му беше одредена затворска казна од 30 години.
Полицијата вели дека Калиниќ бил застрелан од друг член на Земунскиот клан, Милош Симовиќ, кој беше осуден во отсуство на 30 години затвор.
Српската полиција го уапси рано во четвртокот додека се обидуваше да ја премине хрватско-српската граница нелегално.
(Taнјуг, Б92, РТС - 10/06/10;
Taнјуг, Бета, РТС, ХРТ - 09/06/10)
