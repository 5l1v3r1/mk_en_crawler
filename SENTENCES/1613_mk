09/08/2010
Сите српски граѓани треба да обезбедат електронски здравствени книшки до 2013 година, изјави во средата (4-ти август) Републичкиот институт за здравствено осигурување. 
Пилот-проектот ќе се спроведува во градот Ваљево оваа есен. 
Книшките ќе бидат со важност од десет години.
***
Роботски хируршки систем познат како Да Винчи ќе се користи наскоро во Хрватскa во загребската болница КБЦ, објавија локалните медиуми во средата (4-ти август). 
Хрватски специјалист веќе се обучува за користење на роботот за трансплантација на бубрези.
***
Лекарите во турскиот Универзитет Трабзон успеаја да создадат овча ’рскавица која е 60 отсто функционална, од стеблото на бука. 
Дрвата се органски како и коските и затоа телото е способно бавно да ги метаболизира и претвори парчето дрво вметнато во коскено ткиво, велат лекарите.
***
Tурскиот Истанбулски универзитет отвори Детски универзитет ова лето со цел проширување на научната култура на младите студенти и нивно охрабрување да градат кариера во оваа област. 
Иницијативата, меѓу другото, вклучува археолошки кампови, зоолошки тури во Кенија и патувања до нуклеарни истражувачки станици.
***
Романските студенти освоија две златни медали, како и една бронза, на Меѓународната олимпијада по географија која се одржа во Тајван од 29-ти јули до среда (4-ти август). 
На натпреварот учествуваа 108 учесници од 27 земји.
***
Српските студенти освоија сребрени медали на Олимпијадата по математика во бугарскиот град Благоевград, објави на 2-ри август Белградскиот универзитет. 
Меѓународниот натпревар по математика се одржа од 24-ти до 30-ти јули.
***
Бугарските aстрономи во опсерваторијата во Рожен открија нова планета и „кафеаво џуџе“, објект кој е меѓу планета и ѕвезда. 
Откритијата се направени со нова електронска опрема која се користи за водење телескоп.
***
Тим турски eксперти развиваат беспилотно копнено возило кое ќе биде завршено на финалињата од мултиавтономниот меѓународен натпревар Грауд-роботик (МЕЏИК 2010) во Австрија во октомври. 
Возилото, наречено Пери, е изработено од тимот Кападокија во состав на турското одбранбено претпријатие АСЕЛСАН. 
Финалињата од натпреварот ќе се одржат во Аделаида од 8-ми до 13-ти октомври. 
Победничкиот тим добива 750.000 американски долари.
(Разни извори -- 02/08/10-09/08/10)
