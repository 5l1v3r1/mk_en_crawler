04/05/2008
OХРИД, Македонија -- Интеграцијата во ЕУ е единствена политичка алтернатива за Западен Балкан, заклучија во саботата (3-ти мај) водачите на држави од Централна.
Источна и Јужна Европа, на крајот од нивниот дводневен самит во Охрид.
Македонскиот претседател Бранко Црвенковски беше домаќин на состанокот на водачи од 18 земји во регионот.
Тој рече дека учесниците се согласиле да вложат дополнителни напори за гарантирање на стабилноста и благосостојбата на Балканот.
Кандидатите за ЕУ мора да ги забрзаат неопходните реформи, со оглед на поддршката на Унијата на таквите напори, додаде тој.
Учесниците на самитот, исто така, се согласија дека економскиот развој и благосостојба се главни приоритети.
По прашањето на Косово, иако учесниците имаа различни позиции во врска со независноста, Црвенковски рече дека сите се согласиле со потребата за стабилност.
(АФП, Макфакс, МИA - 03/05/08)
