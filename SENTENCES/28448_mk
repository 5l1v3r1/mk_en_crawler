13/07/2010
АТИНА, Грција -- Поранешната министерка за надворешни работи, Дора Бакојани, во понеделникот (12-ти јули) објави на својата веб-страница дека формира ново политичко движење, Форум за Грција.
Во видео-обраќањето, Бакојани ги повика сита граѓани, без оглед на нивната политичка ориентација, да се приклучат на форумот.
Таа објасни дека тоа не е политичка партија, туку ќе им даде на сите политичари, институции, социјални партнери, партии и невладини организации форум да ги искажат своите ставови.
Во исто време, Бакојани ги критикуваше владата и опозицијата за некои од нивните неуспеси и се критикуваше и самата, признавајќи:
„беше моја грешка што не зборував навреме за работите што мислев дека се погрешни“.
Таа е моментно независна пратеничка во парламентот.
(Нафтемборики - 13/07/10;
AНА-МПA- 12/07/10)
