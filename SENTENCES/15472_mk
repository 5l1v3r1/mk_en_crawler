26/04/2006
АНКАРА, Турција -- Американскиот државен секретар Кондолиза Рајс во вторникот (25-ти април) ги посети Грција и Турција во рамките на својата европска турнеја. 
Во Атина таа се состана со својата грчка колешка, Дора Бакојани, на разговори за иранската нуклеарна програма. 
Бакојани, чија земја моментно е членка на Советот за безбедност на ОН, изрази поддршка за американската политика на вршење притисок врз Иран за прекинување со операциите за збогатување на ураниумот, но истакна дека, според неа, не е време за нова резолуција на ОН. 
Тие, исто така, разговараа за Кипар и Косово.
Во Анкара, министерот за надворешни работи, Абдула Ѓул, го покрена прашањето за курдските милитанти кои ја користат ирачката територија за спроведување напади врз Турција. 
Рајс вети дека Вашингтон ќе сподели информации со Анкара и рече дека е можно обновување на трипартитната соработка помеѓу САД, Турција и Ирак околу ова прашање, веднаш штом ќе биде формирана владата во Багдад. 
Рајс в среда го продолжува патувањето, со посета на Софија. 
(Њујорк тајмс, АП, Turks.US - 26/04/06; AНА, ЕРТ, АП - 25/04/06)
