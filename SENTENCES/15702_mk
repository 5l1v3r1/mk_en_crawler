25/05/2006
ПОДГОРИЦА, Србија и Црна Гора -- Црногорските унионисти во средата (24-ти мај) објавија дека не ги признаваат резултатите од референдумот за независност минатата недела и ќе побараат повторување на гласањето во неколку десетици избирачки места. 
Предраг Булатовиќ, водачот на просрпската опозиција, рече дека шест лица биле ставени на две гласачки листи и дека во избирачкиот список биле регистирани и поединци кои не можеле да гласаат бидејќи живеат надвор од Црна Гора или претходно гласале во Србија или во Босна и Херцеговина. 
Референдумската комисија има рок до петок да ги провери поднесените жалби. 
Ако истите бидат отфрлени, резултатите ќе станат официјални во недела. 
Претставникот на ЕУ за рефендумот за независност, Мирослав Лајчак, изрази разочарување од тактиката на опозицијата.
Во другите вести, претседателот на Србија и Црна Гора, Светозар Маровиќ, сега вели дека ќе ја одложи оставката додека резултатите бидат официјализирани. 
Тој претходно планираше да поднесе оставка и в четврток да го одржи последниот Совет на министри. 
(Политика - 25/05/06; Ројтерс, АФП, АП, УПИ, Танјуг, Бета, РТС - 24/05/06)
