03/07/2007
БУКУРЕШТ, Романија -- Премиерот Калин Попеску Таричеану во понеделникот (2-ри јули) рече дека датумот на првите избори во земјата за членови на Европскиот парламент ќе биде одреден во септември, веднаш по завршувањето на летната пауза со работата. 
Разговорите што се одржаа во мај и јуни резултираа само со договор за избори на есен.
Во другите вести од понеделникот, Демократската партија (ПД) и Либералдемократската партија (ПЛД) потпишаа протокол за политичка и парламентарна соработка. 
Според истиот, ПД, поранешен партнер на Национал-либералната партија (ПНЛ) на Таричеану, и ПЛД, партија на отцепените членови на ПНЛ, официјално се дефинираа како противници на актуелната влада. 
(Nine o'clock - 03/07/07; Mедиафакс - 02/07/07)
