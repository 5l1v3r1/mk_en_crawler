20/04/2009
AНКАРА, Турција -- Десетици илјадници демонстранти се собраа во Анкара пред мавзолејот на Кемал Ататурк, основачот на секуларната турска држава, во неделата (19-ти април), протестирајќи поради апсењата во врска со наводниот заговор за соборување на исламистичката влада во земјата. 
Демонстрантите го вееја државното знаме и викаа: „Турција е секуларна и ќе остане таква!“. 
Професори и студенти од универзитетите во Анкара беа меѓу демонстрантите. 
Тие се организираа откако полицијата го приведе ректорот и сопственик на приватниот Универзитет Башкент и други интелектуалци минатата недела, поради сомневање за врски со таинствената група Ергенекон.
Во другите вести, судот во Дијарбакир подигна обвинение против 51 лице за членување во терористичка организација, Курдистанската работничка партија (ПКК). 
Полицијата ги уапси минатиот вторник во региони каде што доминира курдското население. 
На истата сесија, судот одлучи да ги ослободи двајцата активисти на ПКК уапсени во истата таа операција. 
Во петокот полицијата уапси други 60 лица во втора операција против наводните членови на ПКК. 
(Хуријет, АП - 19/04/09; AП, АФП, Хуријет - 18/04/09)
