29/07/2005
БУКУРЕШТ, Романија -- Владата во четвртокот (28-ми јули) објави дека одлучила да прими околу 440 бегалци од Узбекистан.
Групата ги поминала последниве два месеци во кампот на ОН во соседен Киргистан, по бегството од татковината минатиот мај по избивањето на насилство.
ОН и британското претседателство на ЕУ објавија изјави со пофалби за Романија за хуманиот гест, особено во време кога земјата се справува со последиците од големите поплави.
Министерот за надворешни работи, Михаи Разван Унгуреану, објасни дека Узбекистанците ќе останат во Романија во следните шест месеци, а потоа ќе заминат во други земји, меѓу кои и САД, Холандија и Канада.
Во другите вести од четвртокот, претседателот Трајан Башеску рече дека Романија ќе ги задржи своите 850 војници во Ирак сé додека Багдад биде во можност да ја гарантира сопствената безбедност.
Тој на странските новинари во Букурешт им рече дека какво било повлекување би следело по консултациите со сојузниците и би било спроведено само на барање на ирачките власти.
(Гардијан - 29/07/05;
Ромпрес, Ројтерс, АП, УПИ - 28/07/05)
