07/06/2004
Од Фатих Баран за Southeast European Times во Истанбул -- 07/06/04
Овогодинешниот избор за песна на Евровизија, одржан во Истанбул, заврши со победа на Руслана Лужичко од Украина.
Меfутоа, може да се каже дека вистинскиот победник е Југоисточна Европа.
Земјите од регионот одлучија да ги остават настрана старите конфликти и расправии и меfусебно да се поддржат за време на годишниот спектакл.
Иако Украина беше прва - со што автоматски стана домаќин на овој настан за наредната година - натпреварувачите од Балканот ги освоија другите топ позиции.
Второто место му припадна на Жеsко Јоксимовиќ и оркестарот "Ад хок".
Трет беше Сакис Рувас од Грција.
Младата турска ска-панк група Атена беше четврта, додека пак Кипар се пласира на петтото место.
Покрај тоа, Албанија (седмо место) и Босна и Херцеговина (деветто место) завршија во првата половина, додека пак Хрватска, Македонија и Романија имаа одлична изведба.
Од неговиот почеток во 1956-та година, годишниот избор стана поп музичка институција.
Оваа година учествуваа 36 земји - најголем број досега.
Дванаесет од нив беа елиминирани во полуфиналето што се оддржа на 12-ти мај.
Поставен е нов рекорд и во однос на бројот на посетители.
Србија-Црна Гора, учествувајќи за прв пат од распадот на Југославија, ги освои срцата на милиони луfе со својата песна "Лане моје"(Срничка моја), а на сцена се појави со автентични инструменти, соло кавал и виолина и силна балканска карактеристична нота.
Добриот резултат на Турција оваа година, по победата на изборот во 2003-та година, помогна дополнително да се избришат разочаруваoата од минатото.
Со години турските гледачи се собираа пред своите телевизиски приемници, молејќи се само нивната земја да не биде последна.
Сега се сведоци на еден шампионат, проследен со уште еден силен крај.
Заедно со екстравагантната облека и извештачените изведби, политичкото гласаoе отсекогаш е карактеристика на Евровизијата.
Не беше поинаку ниту оваа година.
Вообичаено, земјите гласаа за своите соседи или за оние со кои делат длабоко-вкоренет културен афинитет.
Како што се очекуваше, Португалија й даде најмногу поени на Шпанија, Латвија и Естонија на Русија, Кипар й даде 12 поени на Грција, а скандинавските земји меfусебно си се наградуваа.
Уште поголемо изнедуваoе беше тоа што земјите од Балканот кои во минатото се расправаа и војуваа меfу себе, сега здружено демонстрираа солидарност.
Турција му даде поени на својот историски противник, Грција.
Хрватска й даде најмногу поени на Србија-Црна Гора.
"Овде има порака", вели балканскиот експерт Халук Гунугур.
Тој смета дека гласовите беа начин да се каже "сето тоа го оставивме зад нас, па дури и се уште да имаме проблеми, можеме меfусебно да се поддржуваме".
"Ова е извонреден приод", додава Гунгур.
Изборот се оддржа под засилена безбедност поради четирите бомбашки напади во Истанбул минатиот ноември, во кои загина 61 лице.
На настанот се гледаше како на главен тест на безбедноста бидејќи градот се подготвува да биде домаќин на самитот на НАТО во јуни.
Крајните резултати од Изборот за песна на Евровизија 2004 се следни:
1.
Украина - 280 поени
2.
Србија-Црна Гора - 263 поени
3.
Грција - 252 поени
4.
Турција - 195 поени
5.
Кипар - 170 поени
6.
Шведска - 170 поени
7.
Албанија - 106 поени
8.
Германија - 93 поени
9.
Босна и Херцеговина - 91 поен
10.
Шпанија - 87 поени
11.
Русија - 67 поени
12.
Малта - 50 поени
13.
Хрватска - 50 поени
14.
Македонија - 47 поени
15.
Франција - 40 поени
16.
Велика Британија - 29 поени
17.
Полска - 27 поени
18.
Романија - 18 поени
19.
Исланд - 16 поени
20.
Холандија - 11 поени
21.
Австрија - 9 поени
22.
Белгија - 7 поени
23.
Ирска - 7 поени
24.
Норвешка - 3 поени
