03/04/2006
ИСТАНБУЛ, Турција -- Четири лица загинаа во неделата (2-ри април) во одделни инциденти во Турција. 
Според извештаите во медиумите, група од 15 маскирани луѓе - за кои се верува дека се Курди - нападнале еден автобус во истанбулската област Багчилар, кршејќи ги неговите прозорци и фрлајќи молотови коктели внатре. 
Три лица загинаа, а две беа сериозно повредени. 
Исто така во Истанбул, група од околу 200 демонстранти запали камион и се судри со полицијата и локалните жители.
Во меѓувреме, во југоисточниот град Кизилтепе еден 22-годишен Курд беше убиен од огнено оружје. 
Насилството се случи додека траат судирите помеѓу поддржувачите на забранетата Курдистанска работничка партија и турските безбедносни сили низ целата земја. 
Во немирите досега загинаа девет лица. 
(Ројтерс, АФП, Фокус - 03/04/06; AП, СНН, НТВ - 02/03/06)
