26/09/2005
БРИСЕЛ, Белгија -- Вкупно 18 бугарски и 35 романски набљудувачи ќе му се приклучат на Европскиот парламент (ЕП) од понеделник (26-ти септември), пред планираниот влез во ЕУ на двете земји во 2007 година.
Набљудувачите можат да присуствуваат на пленарни сесии како и на состаноците на комисиите на ЕП и на политичките групи, но немаат право на глас.
Приемот на бугарските и романските набљудувачи првично се очекуваше во април, но беше одложен поради загриженоста во врска со подготвеноста на двете земји за прием во Унијата според планираното.
Во другите вести, Бугарија потпиша седум договори со Азербејџан за време на дводневната посета на азерскиот претседател Илхам Алијев.
Разговорите помеѓу Алијев и неговиот бугарски колега, Георги Парванов, и премиерот Сергеј Станишев се фокусираа на зајакнувањето на бизнис врските и можностите за заеднички енергетски проекти.
(ЕУ Обсервер, бТВ, Баку тудеј - 26/09/05;
БНР - 24/09/05)
