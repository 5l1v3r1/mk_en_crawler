06/06/2010
НИКОЗИЈА, Кипар -- Владиниот портпарол Стефанос Стефну во петокот (4-ти јуни) рече дека Кипар и Грција ќе ги разгледаат начините за зголемување на приливот на хуманитарна помош за Газа. 
Тој додаде дека иницијативата ја покренале претседателот Деметрис Христофиас и грчкиот премиер Јоргос Папандреу.
Во петокот турскиот премиер Реџеп Тајип Ердоган потврди дека неговата земја нема да го игнорира израелскиот напад на 31-ви мај врз турската флотила на шест бродови, која пренесуваше хуманитарна помош за Газа, а при која загинаа девет лица. 
Во Истанбул 20.000 луѓе присуствуваа на комеморацијата за една од жртвите на нападот, роден во САД. 
Во централниот град Кајсери 10.000 луѓе се собраа на погребот на најмладата жртва, 19-годишен активист. 
(AП, Радикал, АФП - 04/06/10)
