11/09/2006
БАЊА ЛУКА, Босна и Херцеговина (БиХ) -- Државната агенција за истраги и заштита (СИПА) и Министерството за внатрешни работи на Република Српска ја завршија истрагата за воените активности на поранешниот петти корпус на босанската армија на БиХ, објави во петокот (8-ми септември) шефот на СИПА, Средоје Новиќ. 
Заеднички извештај со резултатите на истрагата е поднесен до обвинителството, со цел да се одреди дали е оправдана судска постапка. 
Минатиот месец регионалните медиуми емитуваа видео-снимка и фотографии на кои, наводно, се гледаат воените злосторства извршени од страна на поранешниот петти корпус на босанската армија врз етничките српски цивили во регионот на хрватска Крајина, за време на операцијата „Бура“ во 1995 година. 
Новиќ одби да обелодени какви било детали во врска со резултатите од истрагата. 
(Независне новине - 09/09/06; РТРС - 08/09/06)
