27/07/2008
БРИСЕЛ, Белгија -- Европската комисија (ЕК) во петокот (25-ти јули) одлучи да ги ослободи 66-те милиони евра од хрватската предпристапна помош кои беа замрзнати поради загриженоста во врска со управувањето со средствата. 
Хрватска постигна значаен напредок во подобрувањето на својот капацитет за управување со предпристапната помош на ЕУ, рече портпаролот на ЕК за АФП. 
Земјата се надева дека ќе ги заврши разговорите во 2009 година и ќе пристапи во ЕУ во 2010 година. 
(Index.hr - 26/07/08; AФП, БТА, Ројтерс - 25/07/08)
