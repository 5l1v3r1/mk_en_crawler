03/07/2006
Заедничките напори на бугарските и италијанските научници резултираа со пронаоѓање на нова вакција против ХИВ. 
Вакцината треба да се тестира во Камерум оваа есен и -- ако резултатите бидат позитивни -- истата ќе биде искористена за вакцинација на африканските деца. 
Булбио-Националниот центар за инфективни болести, партнер во овој научен проект, доби и овластување од Светската здравствена организација за обезбедување на вакцини против дифтерија, тетанус и тетански токсид за програмата за имунизација на УНИЦЕФ. 
УНИЦЕФ, исто така, ја користи и бугарската вакцина против туберколоза веќе 15 години.
***
Српската научничка Весна Мирковиќ, заедно со колегата од „Шеврон технолоџи венчрс“ Вилијам Спенсер Вит ја добија овогодинешната Награда за исклучителни заслуги на пронаоѓачи, која ја доделува Здружението на правници за интелектуална сопственост од Хјустон. 
Двајцата ја добија наградата за својата работа во развојот и комерцијализацијата на практичната примена на хидрогенот.
***
Лекарите во Босна и Херцеговина објавија дека извршиле успешна трансплантација на црн дроб и бубрези од клинички мртво лице, прва во земјата. 
Тимот за трансплантација го сочинувале 50 членови, меѓу кои и некои хрватски колеги.
***
УНДП минатата недела објави дека Koсовo ќе стане првата членка на регионалната организација Информатичка мрежа на локална власт (ЛОГИН). 
Локалните власти со тоа ќе добијат он-лајн пристап до далекусежната мрежа на владини документи од Централна и Источна Европа, во замена за минимум од 250 документи поврзани со локалната власт во Косово, која ќе биде додадена на базата на податоци ЛОГИН.
***
Секторот за развој на пазарот на „Гугл“ отвори канцеларија во Tурција со цел да го олесни пристапот до локалните производи и услуги на претпријатието. 
Со 16,5 милиони Интернет корисници, Турција има една од највисоките стапки на продор на Интернетот во светот, рече директорот на „Гугл“ Денис Вудсајд.
***
Во мaкедонската општина Кочани моментно се подготвува пилот-проектот за користење на обновливите извори на енергија -- ветерните и соларните генератори. 
Неопходната опрема за проектот вреден 35.000 евра ја обезбеди Украина.
(Разни извори – 26/06/06 – 03/07/06)
