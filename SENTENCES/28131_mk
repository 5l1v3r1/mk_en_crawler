22/06/2010
БУКУРЕШТ, Романија -- Двете најголеми опозициски партии, Социјалдемократската партија и Националлибералната партија, во понеделникот (21-ви јуни) одлучија да ја одложат новата иницијатива за недоверба на владата до есен. 
Првичните планови беа да се покрене нова иницијатива веднаш откако владата го преживеа гласањето на 15-ти јуни, со кое се бараше итна постапка за усвојување на нејзиниот фискален план за штедење. 
Сепак, двете раководства на опозициските партии одлучија дека е премногу рано да се поттикнува нова парламентарна дебата. 
Покрај тоа, фискалните мерки за штедење ќе влијаат на општата јавност повеќе отколку пред неколку месеци, што може да ја зголеми поддршката за опозицијата. 
Владата го преживеа последното гласање со тесна разлика. 
(Котидианул, Евениментул зилеи, Гандул - 22/06/10)
