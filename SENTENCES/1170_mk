12/03/2008
Хрватката Бланка Власиќ победи на светскиот шампионат во скок во височина во затворено, на 12-тиот ИААК Шампионат во Валенсија во неделата (9-ти март). 
Таа скокна 203 сантиметри. 
Минатата година таа освои злато на светското првенство во скок во височина на отворено во Осака.
***
Деветдневниот Солунски фестивал на документарниот филм почна во петокот (7-ми март) во Солун, Грција. 
Фестивалот, кој беше насловен како „Слики од 21-виот век“ ја прославува својата 10-та годишнина и ќе прикаже документарци од целиот свет.
***
Грција ја испрати зимата во неделата (9-ти март) со карневали и традиционални ритуали низ целата земја. 
Традиционалниот фестивал во Патрас привлече околу 40.000 луѓе на улиците, вклучително и 250 танчерски трупи.
***
Првиот македонски меѓународен фестивал на пантомимата беше отворен во понеделникот (10-ти март) во Скопје, а учество на истиот ќе земат изведувачи од Бугaрија, Романија, Jапонија и САД. 
Организаторите на настанот велат дека постојат само 20 вакви фестивали во светот.
***
Драмата „Јумурта“ (Јајце) на турскиот режисер Семих Капаланоглу ја освои наградата за најдобар филм на 13-тиот годишен турско-германски филмски фестивал во Нуремберг во неделата (9-ти март). 
Неџат Ишлер од „Јумурта“ ја освои наградата на најдобар актер на фестивалот, кој трае од 28-ми февруари до недела.
***
Дванаесеттиот Софиски филмски фестивал, најголемиот кинематографски настан во Бугарија започна во четвртокот (6-ти март) и ќе вклучува 100 играни филмови, 20 документарци и 60 кусометражни филмови. 
Фестивалот, кој завршува в недела (16-ти март) се фокусира на балканскиот филм.
***
Јелена Томашевиќ ќе ја претставува Србијa, која е домаќин на овогодинешната Евровизија, со нејзината песна „Оро“, на натпреварот во мај. 
Томашевиќ победи на финалето до Беовизија 2008 во понеделникот (10-ти март). 
Минатата година српската композиција „Молитва“ на Марија Шерифовиќ победи на Евровизискиот натпревар во Хелсинки.
***
Косовските уметници одржаа голем број настани во четвртокот (6-ти март) по повод одбележувањето на 10-тата годишнина од смртта на националниот херој Адем Јашари. 
Косовската уметничка галерика, Косовскиот балет и Косовскиот центар за детски театар беа домаќини на активности за одбележување на денот.
(Разни извори – 05/03/08-12/03/08)
