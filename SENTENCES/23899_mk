21/07/2009
БЕЛГРАД, Србија -- Г17 Плус ќе ги мобилизира своите гласачи и ќе учествува самостојно на следните избори, објави во понеделникот (20-ти јули) заменик-шефот на парламентарната група.
Во мај 2008 година Г17 Плус беше дел од коалицијата предводена од Демократската партија (ДС) За европска Србија.
Гласачите тогаш беа прилично поделени, избирајќи помеѓу националистите и проевропските партии.
Г17 Плус и ДС ја поддржаа демократијата и учествуваа во коалиција на неколку изборни циклуси и влади.
Сепак, неодамнешното соопштение од двете партии покажа дека односите им се влошени во изминативе месеци, иако двете негираат каква било поделба во нивната владејачка коалиција.
Но, минатата недела ДС потпиша прелиминарен меморандум за соработка со две партии од коалициските партнери -- Српската социјалистичка партија и Демократската партија Санџак, и соопшти дека нема да ја покани Г17 Плус да им се придружи сега засега.
(Блиц, Б92 - 20/07/09)
