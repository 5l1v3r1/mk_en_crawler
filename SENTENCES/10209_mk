30/11/2004
САРАЕВО, Босна и Херцеговина (БиХ) -- Војниците на СФОР во понеделникот (29-ти ноември) извршија претрес на куќите кои им припаѓаат на роднините на босанскиот Србин Вујадин Поповиќ, баран од страна на Трибуналот на ОН за воени злосторства.
Според соопштението, војниците ја пребарале куќата на мајката на Поповиќ во општината Сековичи, како и куќата на братот на Поповиќ во Зворник, Република Српска (РС).
Во другите вести, шефот на советот на РС за наименување и контрола на полицискиот персонал, Нусрета Сивац, во понеделникот потврди дека министерот за одбрана на РС, Дарко Матијашевиќ, побарал смена на шефот на полицијата на ентитетот, Радомир Његуш.
Во прашање е непреземањето на активности од страна на полициските сили за апсење на обвинетите за воени злосторства.
Исто така во понеделникот, високиот претставник Педи Ешдаун објави дека одлучил да ги намали платите во судството на РС, со цел да го намали прекумерното трошење и да создаде здрав буџет во судскиот сектор.
Платите ќе бидат намалени за 16 отсто во Федерацијата на БиХ и за 4 отсто во РС.
(Независне новине - 30/11/04;
ПБС БиХ, Pincom.info, Извори на ОХР - 29/11/04)
