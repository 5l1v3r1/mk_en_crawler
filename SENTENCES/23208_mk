01/06/2008
ЗАГРЕБ, Хрватска -- Пензионираниот хрватски генерал Мирко Норац во петокот (30-ти мај) беше осуден на седум години затвор за воени злосторства врз српски воени затвореници и цивили за време на воената операција во 1993 година. 
Другиот обвинет во случајот, пензионираниот генерал Рахим Адеми, беше ослободен од сите обвиненија. 
Норац и Адеми беа обвинети за воени злосторства откако војниците под нивна команда убија 23 цивили и пет воени затвореници за време на воената операција во Медачки џеб во 1993 година.
Исто така во петокот, судот за воени злосторства во Босна и Херцеговина осуди тројца босански Срби на казна затвор за убиствата на околу 100 босански муслимани и Хрвати за време на конфликтот во периодот 1992-1995 година. 
Душко Кнежевиќ, Жељко Мејакиќ и Момчило Грубан добија затворски казни во траење од 31 година, 21 година и 11 години. 
Тие се обвинети за убиства, нелегално затворање, тортура, сексуална злоупотреба, прогонување и други злосторства врз цивилите во затворите во Омарска и Кератерм во близина на северозападниот град Приедор.
Исто така во петокот, високиот претставник Мирослав Лајчак нареди да им се одземат пасошите на 16 Бошњаци, осомничени дека му помагале на обвинетиот за воени злосторства Стојан Жупљанин. 
Лајчак не ги откри имињата на 16-мината, за да се избегне нивно информирање. 
Жупљанин беше првиот обвинет од страна на Трибуналот на Хаг за воени злосторства во 1999 година за злосторства против Хрватите и муслиманите во источниот дел од БиХ за време на конфликтот во период 1992-1995 година. 
(РТРС - 01/06/08; ХИНА, АФП, Макфакс, Свобода, СНН, ДПА, АП, ББС, Ројтерс, РТРС, СРНА, НТВ Хајат, веб-страница на ОХР - 30/05/08)
