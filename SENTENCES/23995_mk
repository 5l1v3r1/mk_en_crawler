19/06/2009
БРИСЕЛ, Белгија -- Министрите за надворешни работи на ЕУ во Брисел го заобиколија прашањето за евентуално деблокирање на привремениот трговски договор со Србија во април 2008 година. 
Ова прашање беше тргнато од агендата на барање од Холандија, објави во четвртокот (18-ти јуни) шефот на директоратот за интеграција на ЕУ, Милица Делевиќ. 
Амстердам инсистира на тоа дека не треба да има спроведување на трговскиот договор или Договорот за стабилизација и асоцијација додека Србија не ги уапси преостанатите двајца обвинети за воени злосторства -- Ратко Младиќ и Горан Хаџиќ. 
Претходно оваа недела министрите за надворешни работи на ЕУ препорачаа укинување на визите за граѓаните на Србија, Македонија и Црна Гора почнувајќи од 2010 година, со согласност од Холандија, што ги зголеми надежите на Србија за компромис и во врска со трговскиот договор. 
(Бета, Танјуг, Б92, Фонет - 18/06/09)
