15/11/2009
AНКАРА, Турција -- Министерот за внатрешни работи, Бесир Аталај, во петокот (13-ти ноември) ги обелодени деталите од долгоочекуваниот план на владата за доделување повеќе права на курдското малцинство. 
Планот вклучува воспоставување независна власт која ќе ги испита случаите на наводна тортура против Курдите, како и мерки за олеснување на актуелните рестрикции на употребата на курдскиот јазик. 
Владата на премиерот Реџеп Тајип Ердоган веќе презема мерки за проширување на културните права на курдската заедница преку отворање државен телевизиски канал кој ќе емитува програма на курдски јазик. 
Покрај тоа, градовите во кои доминира курдското население ќе можат да ги вратат своите поранешни курдски имиња. 
Најголемите опозициски партии се противат на реформите, тврдејќи дека истите го поткопуваат националното единство. 
(Ројтерс, Ксинхуа, Хуријет, Дојче Веле, АФП, ББС - 13/11/09)
