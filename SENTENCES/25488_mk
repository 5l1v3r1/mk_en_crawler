24/01/2010
AТИНА, Грција -- Грчките фармери ги ублажија протестите во саботата (23-ти јануари), подигајќи ги блокадите на околу 20 патишта низ земјата, но 14 други останаа, вклучително и на границата Кулата-Промахон со Бугарија.
Во петокот премиерот Јоргос Папандреу повика на прекин на акцијата.
Демонстрантите бараат сигурни субвенции, загарантирани откупни цени на своите производи, пониски производствени цени и замрзнување на нивните банковни кредити.
Папандреу, чија влада е во тешка финансиска криза, им рече на фармерите дека ќе ги продолжи актуелните строги мерки.
Блокадите беа делумно прекинати дури откако бугарскиот премиер Борис Борисов се состана со демонстрантите на границата и им кажа дека ќе ја информира ЕУ за нивните барања.
Бугарија бара надоместок во висина од 10 милиони евра за загубите до кои дојде поради протестите.
(ДПA - 23/01/10;
Ројтерс, бТВ - 22/01/10)
