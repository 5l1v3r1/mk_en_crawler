10/06/2008
AТИНА, Грција -- Властите во понеделникот (9-ти јуни) евакуираа три села во југозападна Грција поради ризикот од силни повратни удари по катастрофалниот земјотрес во неделата во регионот на Пелопонез. 
Земјотресот беше со јачина од 6,5 степени според Рихтеровата скала, а билансот беше двајца загинати и 260 повредени лица. 
Серија повратни удари со јачина од 4,7 степени според Рихтеровата скала се случија во понеделникот, но сеизмолозите предупредуваат дека се можни посилни земјотреси во областа.
Во другите вести, во тек е потрага по Јоргос Милонас, претседател на Федерацијата на индустриите на северна Грција. 
Маскирани вооружени лица го киднапирале сопственикот на локалниот гигант за алуминиум, Алумил, во понеделникот вечер, според изјавата на неговата сопруга. 
Полицијата го пронајде неговиот автомобил на околу 3 километри од нивниот дом во Солун. 
(Нафтеборики, ДПА, Ројтерс - 10/06/08; ДПА, ИТАР-ТАСС, АП, Ројтерс, НЕТ, РИА Новости - 09/06/08)
