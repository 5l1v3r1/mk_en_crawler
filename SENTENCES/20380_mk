14/03/2008
САРАЕВО, Босна и Херцеговина (БиХ) -- Претседателот на Министерскиот совет, Никола Шпириќ, во четвртокот (13-ти април) апелираше до парламентот да ги одобри законите за полициските реформи што е можно поскоро.
Тој изрази разочарување од тоа што не постои консензус за Договорот за стабилизација и асоцијација (ДСА), кој, според него, е втор по важност по Дејтонскиот мировен договор.
Ако не бидат усвоени реформските закони, тоа ќе го спречи потпишувањето на ДСА во април, како што предложи ЕУ.
На седницата на државната влада во четвртокот, владата им нареди на соодветните министерства да подготват проект за интеграција до 8-ми мај.
Дел од документот е да се постави распоред за спроведување на реформите што произлегуваат од ДСА.
Тие доживеаја чекор назад претходно оваа недела, кога парламентарната комисија го отфрли нацрт-законот за дирекцијата за координација на полициските сили и поддршка на агенциите, како и нацрт-законот за независните и надзорни тела за полицијата.
(Дневни аваз - 14/03/08;
РТРС, НТВ Хајат, Фена - 13/03/08)
