02/11/2007
САРАЕВО, Босна и Херцеговина (БиХ) -- Американскиот заменик помошник секретар за европски и евроазиски прашања, Розмари ди Карло во четвртокот (1-ви ноември) го посети Сараево и ја пофали декларацијата за полициските реформи што ја потпишаа шесте најголеми партии во БиХ минатата недела.
Таа, исто така, препорача истата да биде спроведена што е можно побргу.
Т.н.
Мостарски документ ја потврдува подготвеноста на босанските политичари за завршување на процесот на полициските реформи во согласност со трите принципи на ЕУ -- организација на државно ниво, финансирање од единствен буџет и отстранување на политичкото влијание во полициската работа.
Сепак, документот е нејасен во поглед на деталите, поврзувајќи ги конкретните полициски реформи со разговорите за уставните реформи.
Поради ова, Ди Карло ги повика локалните водачи да ја задржат динамиката.
(Дневни аваз - 02/11/07;
РТРС, Фена - 01/11/07)
