20/05/2011
Tурските бизнисмени во партнерство со владата на Романија ја отворија најголемата очна болница во Европа, во саботата (14-ти мај). 
На церемонијата за проектот во висина од 20 милиони евра во Букурешт присуствуваа премиерот Емил Боц, градоначалникот на Букурешт, Сорин Опреску, и други високи претставници.
***
Ер Кина продолжи со летовите од Пекинг за Aтина во четвртокот (18-ти мај), две години откако економската криза ги принуди да прекинат. 
Летови ќе има двапати неделно, во среда и сабота, преку Минхен.
***
Aлбанија и Србијa ги укинаа царинските даноци за сите земјоделски производи, објави во понеделникот (16-ти мај) Министерството за економија, трговија и енергија во Тирана. 
Спогодбата дојде како резултат на договорот ЦЕФТА за создавање заедничка безданочна зона меѓу земјите и привлекување странски инвестиции.
***
Приштинa е домаќин на меѓународниот саем ЕкспоКос 2011 од среда (18-ти мај) до недела. 
Учествуваат претпријатија од Косово и регионот специјализирани за градежништво, енергија и дрво. 
Ова е 10-то издание на ЕкспоКос.
***
Мудис ги промени изгледите на Б2 рејтингот на владата на Босна и Херцеговинa од стабилни на негативни, во понеделникот (16-ти мај). 
Агенцијата рече дека главната причина е тековниот политички ќор-сокак кој ги стави сите клучни економски, евроинтегративни и уставни реформи во застој. 
Мудис ги истакна растот на етничките тензии и недостатокот на нова државна влада седум месеци по општите избори на 3-ти октомври, како проблематични.
***
Српската влада потпиша договор за заем од 650 милиони евра со Европската инвестициска банка, објави банката во соопштението за печатот од понеделникот (16-ти мај). 
Првиот заем изнесува 150 милиони евра и ќе обезбеди поддршка за малите и средните претпријатија. 
Преостанатите 500 милиони евра ќе бидат доделени на ФИАТ за завршување на неговата инвестиција во Србија. 
Околу 200 милиони евра ќе бидат загарантирани од страна на италијанската извозна кредитна агенција САЦЕ, додека државата го гарантира остатокот. 
Средствата ќе бидат искористени за проширување и модернизација на фабриката на ФИАТ во Крагуевац.
(Разни извори – 13/05/11 - 20/05/11)
