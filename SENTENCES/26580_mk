11/01/2010
НИКОЗИЈА, Кипар -- Кипарските Грци во неделата (10-ти јануари) го отфрлија предлогот на кипарските Турци во врска со поделбата на власта на поделениот остров. 
Минатата недела водачот на кипарските Турци Мехмет Али Талат го претстави планот за идната структура на власта, како дел од тековните разговори за повторно обединување. 
„Овие предлози се неприфатливи“, рече владиниот портпарол Стефанос Стефану, додавајќи дека тие се далеку од претходниот договор разговорите да се базираат на моделот на бизонална федерација на две заедници. 
Не се објавени официјално детали од предлогот на Талат. 
Тој и кипарскиот претседател Деметрис Христофиас треба да продолжат со разговорите в понеделник. 
(РИА- Новости, Ксинхуа, Макфакс - 10/01/10)
