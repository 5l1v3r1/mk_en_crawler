14/10/2008
ЊУЈОРК, САД -- Претседателот на Трибуналот на ОН за воени злосторства, Фаусто Покар, во понеделникот (13-ти октомври) му се обрати на Генералното собрание на ОН, барајќи итно апсење на бегалците од висок профил, Ратко Младиќ и Горан Хаџиќ.
Во говорот во Њујорк, Покар истакна дека сите членки на ОН мора да соработуваат со Трибуналот апсејќи го бегалците и обезбедувајќи документи, пристап до сведоците и заштита на сведоците.
Покар ја пофали Србија за апсењата на поранешниот водач на босанските Срби Радован Караџиќ во јули и поранешниот полициски командант на босанските Срби Стојан Жупљанин во јуни.
„Сепак, не можеме успешно да ја завршиме нашата работа ако последните двајца преостанати бегалци не бидат веднаш уапсени“, рече тој.
Во Белград, шефот на српскиот национален совет за врски со Трибуналот, Расим Љајиќ, за весникот Данас изјави дека се во тек „буквално секојдневни активности“ за пронаоѓање на Младиќ и Хаџиќ.
Љајиќ ги опиша напорите како „трка со времето“ во поглед на посетата на главниот обвинител на Хашкиот трибунал, Серж Брамерц, следниот месец.
(AП, Танјуг, БТА - 14/10/08;
Фонет, Данас, Б92 - 13/10/08)
