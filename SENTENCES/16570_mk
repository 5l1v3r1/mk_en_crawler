10/07/2006
САРАЕВО, Босна и Херцеговина (БиХ) -- Илјадници луѓе се собраа на улиците на босанскиот главен град во саботата (8-ми јули) да го видат конвојот кој ги пренесуваше остатоците на 505 жртви убиени во Сребреница во 1995 година. 
Жртвите, на возраст помеѓу 15 и 78 години, се идентификувани со ДНК анализа. 
Нивните тела беа откриени во масовни гробници во оваа област и треба да бидат закопани на меморијалните гробишта во близина на Сребреница во вторник. 
Во неделата околу 1.000 луѓе се движеа кон Сребреница во знак на сеќавање на жртвите од масакрот. 
Илјадници луѓе и официјални претставници, меѓу кои и главниот обвинител на ОН за воени злосторства, Карла дел Понте, се очекува да присуствуваат на церемонијата во вторник.
Во другите вести, Уставниот суд на БиХ во саботата го отфрли барањето на Борислав Паравац, српскиот член на претседателството на БиХ. 
Тој побара јавна судска постапка за неговата жалба во врска со легалноста на обвинението за геноцид на БиХ против поранешната Сојузна Република Југославија пред Меѓународниот суд на правдата. 
Судот во мај официјално ја отвори судската постапка за случајот на геноцид на БиХ против Србија и Црна Гора, како наследник на поранешна Југославија. 
Не се објавени нови случувања од поделбата на Србија и Црна Гора. 
(АФП, Независне новине - 09/07/06; РТРС, Срна, АФП - 08/07/06)
