15/09/2010
ПРИШТИНА, Косово -- Евентуалниот дијалог меѓу Приштина и Белград ужива јавна поддршка, според истражувањето објавено во вторникот (14-ти септември). 
Околу 60 отсто од испитаниците ги сметаат разговорите за прифатливи, според невладината организација Клуб за надворешна политика. 
Јавноста е за посредувани разговори и претпочита САД и ЕУ да ја делат оваа улога. 
Косовските Албанци и Срби се согласија дека треба да се покрие прашањето на исчезнатите лица, слободата на движењето, северно Косово и ситуацијата на Албанците во Србија. 
Тие, исто така, се согласија дека овој процес не треба да го вклучува прашањето на статусот или поделбата, туку да се придржува на насоките од пакетот на поранешниот претставник Марти Ахтисари. 
Анкетата, исто така, покажа дека највисок рејтинг во Косово има водачот на Ветевендосје (Самоопределување) Албин Курти.
Што се однесува до ставот на претседателот Фатмир Сејдиу за потенцијалните разговори, тој повлече црвена линија во вторникот во врска со косовските граници, но не ја отфрли можноста за разговори во врска со техничките прашања и прашањата од јавен интерес. 
(Коха Диторе, Експрес - 15/09/10; Aрта ТВ, Кохавижн - 14/09/10)
