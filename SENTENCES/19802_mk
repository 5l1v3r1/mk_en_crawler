21/11/2007
БРИСЕЛ, Белгија -- На последниот круг директни разговори помеѓу српските водачи и водачите на косовските Албанци во вторникот (20-ти ноември) во Брисел, српскиот преговарачки тим предложи иднината на покраината да биде моделирана според Аландските Острови -- автономен дел од Финска, каде што се говори шведскиот јазик.
Српската страна, исто така, предложи договорот за широка автономија да биде ограничен на 20 години.
Белград ќе ја задржи контролата над надворешната политика и границите, но нема да се меша во косовската политика.
Монетарната и царинската политика ќе бидат прашања на соработка.
Косово во суштина ќе стане демилитаризирана зона, иако меѓународната заедница привремено ќе остане таму.
Преговарачите на косовските Албанци категорички го отфрлија предлогот, повторно истакнувајќи дека сакаат целосна независност од Србија.
Сепак, претседателот Фатмир Сејдиу се чини дека се повлече по предупредувањата за унилатералното прогласување независност, велејќи дека неговата страна „ќе го координира секој чекор со меѓународната заедница“.
(Блиц, Данас - 21/11/07;
Телеграфи, РФЕ, РТК, Танјуг, Бета, Б92, АФП, Ројтерс - 20/11/07)
