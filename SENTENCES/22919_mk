04/09/2008
ПОДГОРИЦА, Црна Гора -- Словенечкиот претседател Данило Турк рече дека Љубљана го почитува ставот на Црна Гора во врска со Косово и нема намера да врши притисок врз Подгорица за признавање на независноста на Косово, објавија медиумите во средата (3-ти септември).
„Нашиот принцип на надворешна политика никогаш не бил да вршиме притисок“, им рече Турк на новинарите по состанокот со црногорскиот колега, Филип Вујановиќ, во вторникот во Подгорица.
Во меѓувреме, албанскиот министер за надворешни работи, Лулзим Баша, се состана со својот косовски колега, Скендер Хисени, во средата и го увери дека Албанија ги ставил на располагање сите свои дипломатски и државни ресурси за да му помогне на Косово да добие меѓународно признавање.
Досега 46 земји ја признаа земјата, што е „задоволителна бројка“, рече Хисени.
(Коха Јоне, Балканвеб, Вижн +, ТВШ - 04/09/08;
Вијести, ФоНет, Телеграфи, СТА, Б92 - 03/09/08)
