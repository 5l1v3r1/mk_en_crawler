14/09/2007
САРАЕВО, Босна и Херцеговина (БиХ) -- Канцеларијата на високиот претставник (ОХР) очекува Република Српска (РС) да се консултира со државните институции пред да потпише какви било нови анекси поврзани со Договорот за специјални и парлалелни односи на РС со Србија.
ОХР вели дека тоа ќе ова ќе й помогне на РС „да ги намали тензиите, да ја елиминира можноста за недоразбирање и да се рефокусира на иднината на БиХ во ЕУ“.
ОХР, исто така, го потсети премиерот на РС Милорад Додик дека високиот претставник е крајната власт за цивилните аспекти на Дејтонскиот мировен договор и има право да ги прегледа договорите и анексите.
Српските водачи и водачите на РС се согласија да спроведат голем број заеднички проекти на состанокот во Бања Лука минатата недела.
Во другите вести од четвртокот, парламентот на РС ги објави плановите за јавен конкурс за новата химна.
Победникот ќе добие 5.000 евра.
Пред неколку месеци БиХ, а подоцна и уставниот суд на РС, донесе пресуда дека „Боже правде“, српската национална химна, е неуставна.
(Независне новине - 14/09/07;
веб-страница на ОХР, РТРС, НТВ Хајат, Фена, РТС - 13/09/07)
