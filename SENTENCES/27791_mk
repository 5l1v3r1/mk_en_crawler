25/08/2010
ПРИШТИНА, Косово -- Полицискиот директор Бехар Селими го смени Зоран Милковиќ од неговата позиција на командат на полициската станица Јариње во вторникот (24-ти август), поради „слабите резултати“.
Одлуката беше донесена во рамките на широките полициски промени, објави Селими на прес-конференција, додавајќи дека полициските команданти низ цело Косово ќе бидат заменети во следните денови.
Селими го пренесува Милковиќ во Берњак, каде што ќе има помала одговорност, во споредба со Јариње, каде што и до 5.000 луѓе ја минуваат границата секој ден.
Милковиќ, претставник на српското малцинство, служеше на граничниот премин меѓу северно Косово и Србија.
(Зери, Експрес, Косова Сот, Коха Диторе - 25/08/10)
