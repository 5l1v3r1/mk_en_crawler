15/01/2006
СКОПЈЕ, Македонија -- Македонија мора да го реформира својот „неспособен“ судски систем ако сака да постигне напредок во своите преговори со ЕУ, се вели во новиот извештај на Меѓународната кризна група. 
Експертската група, исто така, му препорача на Скопје да спроведе реформи и во полициските сили, да обезбеди повеќе финансии за искоренување на полициската злоупотреба и корупцијата и да ја подобри соработката помеѓу полицијата и другите владини институции.
Во меѓувреме, неколку невладини организации во Македонија -- меѓу кои и Институтот отворено општество и Транспарентност Македонија -- го критикуваат новиот нацрт-закон на земјата за пристапот до информациите. 
Во отвореното писмо објавено во петокот (13-ти јануари) невладините организации обвинуваат за сериозни недостатоци, како што е неформирањето на тело што би се занимавало со жалбите во врска со одбивањето на пристапот до информациите.
Во другите вести, партиите од македонската владејачка коалиција и опозицијата се состанаа во петокот на разговори во врска со изборните реформи. 
Според извештаите во медиумите двете страни постигнале согласност во врска со процесот на назначување на претседателот на Државната изборна комисија. 
(Дневник, Утрински весник, Вест, Вечер, РФЕ-РЛ - 14/01/06)
