06/09/2009
АТИНА, Грција -- Повеќе од 10.000 луѓе се собраа во Солун во саботата (5-ти септември) на митинг против владината економска и социјална политика.
Протестите се совпаднаа со пристигнувањето на премиерот Костас Караманлис во градот, за да го отвори традиционалниот Солунски меѓународен саем.
Инциденти ги нарушија одделните митинзи што се одржаа во три делови од градот.
Полицијата мораше да употреби солзавец за да ја растера толпата од околу 50 маскирани мажи, кои фрлаа молотови коктели, шишиња и камења, уништуваа излози на продавници, сообраќајни камери, банки и банкомати.
Полицијата, исто така, се судри со демонстрантите пред турскиот конзулат.
Локалните медиуми јавија за 25 апсења.
Во петокот околу 700 полицајци и стражари одржаа мирни протести во Солун, барајќи повисоки плати и подобри работни услови.
Еден ден порано, Караманлис закажа предвремени избори за 4-ти октомври, објаснувајќи дека бара нов мандат за справување со економската криза.
(AФП, АП, ЕРТ, АНА-МПA - 05/09/09;
AП - 04/09/09)
