09/01/2007
САРАЕВО, Босна и Херцеговина (БиХ) -- Комисијата за проверка на државјанствата во БиХ побара од парламентот продолжување на нејзиниот мандат, кој истекува следниот месец, соопшти шефот на комисијата Вјекослав Вуковиќ. 
Тој рече дека во текот на седуммесечната работа, комисијата испитала околу 900 сомнителни случаи за нелегално доделување на државјанства на странци во периодот помеѓу 1996-та и 2002-та година, одземајќи им ги државјанствата на 330 лица. 
Уште 500 случаи треба да бидат испитани, рече тој.
Во другите вести, во понеделникот министерот за одбрана во заминување Никола Радовановиќ ги поздрави реформите имплементирани во вооружените сили на БиХ во изминатите три години. 
Тој рече дека армијата е речиси ослободена од политичко влијание. 
Реструктуирањето ќе резултира со околу 2000 отпуштања годинава. 
(Дневни Аваз - 09/01/07; ПБС БиХ, РТРС - 08/01/07)
