08/03/2010
ВАШИНГТОН, САД -- Грчкиот премиер Јоргос Папандреу во понеделник (8-ми март) ќе се состане со претседателот Барак Обама во Вашингтон, последната станица од турнејата на Папандреу низ западните главни градови, на разговори околу сериозната финансиска криза на Грција. 
Во неделата тој беше во Париз на разговори со францускиот претседател Николас Саркози, кој вети дека Грција може да смета на поддршката од еврозоната ако биде потребно.
Говорејќи на заедничката прес-конференција по состанокот, Саркози рече дека Франција се противи на тоа Грција да бара помош од ММФ. 
„Главните актери на европската сцена одлучија да сторат сé што е потребно за да загарантираат дека Грција не е изолирана“, рече Саркози, додавајќи дека француската министерка за надворешни работи, Кристин Лагард, и нејзините колеги во еврозоната и Европа „работат на одреден број прецизни мерки во случај да й требаат на Грција“. 
Папандреу допатува во Париз од Берлин, каде што во петокот се состана со канцеларката Ангела Меркел. 
(ББС, Ројтерс, АП, АНА-МПА - 07/03/10)
