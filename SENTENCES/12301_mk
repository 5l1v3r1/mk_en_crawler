11/03/2005
САРАЕВО, Босна и Херцеговина (БиХ) -- Консултативната оперативна група на ЕУ и БиХ во четвртокот (10-ти март) во Сараево ја започна својата дводневна седница. 
Состанокот ќе се одржи зад затворени врати и се очекува да се фокусира на исполнувањето на барањата од физибилити студијата на ЕК, кои го покриваат создавањето на единствен економски простор, ефикасна администрација, царината и даноците, буџетската легислатива, статистиката, јавното радио и телевизија, азилот и миграциите, како и борбата против криминалот. 
Можноста за олеснување на визниот режим за граѓаните на БиХ ќе биде, исто така, разгледана. 
(ФЕНА, ПБС - 10/03/05)
