27/09/2010
Од Александар Кристи-Милер за Southeast European Times во Истанбул- 27/09/10
Облекувајќи го светло синиот дрес на Демократска Република Конго, Крис Нквонта се подготвува на фудбалскиот терен за да ги прикаже вештини кои се надева дека еден ден ќе го направат познат.
Тој е еден од многуте млади Африканци кои живеат во Истанбул, кои се собираат неколку недели секоја година да играат во идентичната копија на Африканскиот Куп на нации. 
Играчите доаѓаат од различни земји, а ги обединува неостварливот сон да станат професионалци во турските лиги.
20-годишниот Нквонта, од Нигерија, игра за Конго, бидејќи нема доволно играчи од Конго за да направат тим.
Тој вели дека играл професионално во својата татковина, но како и повеќето негови соиграчи, тој немаше претстава за бариерите и потешкоитиите со кои би се соочил во Турција.
„Многу е тешко," изјави тој за SETimes. 
„Ние не можеме да играме за некој клуб. 
Странците не можат да играат за некој турски тим, бидејќи мора да имаат дозвола за престој."
Малку играчи пристигнуваат со доволно пари за купување на дозволата, а без неа, тие не можат да работат легално како фудбалери или било што друго.
„Сакам да заработам доволно пари за да станам фудбалер, но тешко е да заработиме пари тука бидејќи не постојат работни места“, рече Нквонта, кој тренира три пати неделно.
Дури и оние со исправни документи и талент на фудбалското игралиште се соочуваат со големи пречки.
Кна Ванли, фудбалски менаџер, кој беше дел од турскиот национален тренерски тим, минатата година помина три месеци обучувајќи околу 40 африкански играчи.
„Тие имаа доволно талент и мотивација", рече тој, „но беше многу тешко да се добие терен. 
Времето беше ограничено, ние имавме 40 играчи и тоа беше премногу. 
Бев многу тажен што не можев да работам со нив подолго“.
Ванли рече дека започнал да ги тренира играчите, бидејќи тој беше во конкуренција да биде тренер на Либерија и сакаше искуство во тренирање на Африканци, но работењето со нив наскоро стана страст.
Сега тренер на Малдивите, тој верува дека околу 35 од играчите, од кои ниту еден не потпиша договор, имаат талент да игра во врвната аматерска лига на Турција, Супер Аматор, каде ќе заработеа плата од 1 000 турски лири месечно, околу 500 евра. 
Три или четири, рече тој, имаат способност за да играат во лигата Банка Азија, второто ниво на турскиот фудбал.
„Никој во Супер Аматор не е сериозен во врска со овие играчи. 
Тие велат „имаме доволно турски играчи, и ако земеме африкански играчи тоа чини премногу“.
Главна пречка е тоа што за дозволата за престој потребно е вработување, чии трошоци обично треба да бидат покриени од страна на клубот.
Доналд Аберуаде, кој е основач на турнирот и се уште го води, многу добро знае дека некои од играчите ги чека разочарување.
„Мојот сон беше разнишан", изјави тој, опишувајќи како тој се договорил за проба со еден клуб и тренирал цела претходна сезона пред да му кажат дека тие нема да ја платат неговата дозвола за престој.
„Дадов сè што имав и ништо не добив од тоа. 
Не е лесна работа да тренираш цело време, да го достигнеш нивото, да одиш во кампот и да играш пријателски натпревари, а потоа лигата почнува и ти не можеш да играш, после сето тоа време и напор“.
Сега, во својата десетта година, турнирот во Истанбул почнува да привлекува повеќе внимание. 
Вестерн Унион и Финанцбенк, една турска компанија, обезбедија спонзорство за тимски униформи, а африканските и турските бизнисмени помогнаа да се соберат пари за да се плати местото на случувањето.
Уште поважно, тој почнува да привлекува повеќе внимание на фудбалерите и турските клубови сега испраќаат извидници на натпреварите.
По последната победа над Конго во полу-финалето, на четири играчи од Камерун им пријдоа турските извидници. 
За Жан-Пјер Мбелек, капитен на Камерун, тоа беше горд момент.
„Јас сум многу среќен", рече Мбелек, кој и самиот е напаѓач за Гебзе, клуб во четвртото ниво на професионалната лига на Турција. 
„Се надевам дека на крајот тие ќе имаат понуди. 
Ако до крајот имаме шест или седум играчи со клубови тоа ќе биде добро."
Сега 24 годишен, тој го напушта домот на возраст од 18 години за да игра во Египет, а во Турција доаѓа две години подоцна. 
Пред една година, неговата девојка му се придружи од Камерун и тие се венчаа. 
Минатата година, тој постигна 15 гола за својот аматерски тим, а сега заработува 1 500 турски лири за една недела, околу 750 евра.
„Животот е многу убав во Истанбул", рече тој. 
"Кога имате документи, можете да најдете работа, но кога немате работа многу, многу, многу е тешко.
Многу од оние кои ги гледаат натпреварите, и некои од оние кои играат се регистрирани бегалци, но тие се соочуваат со истите проблеми како мигрантите.
Турција е еден од само трите земји што ставаат географски ограничувања на барателите на азил, само доделувајќи постојан статус на бегалец на оние кои бегаат од Европа.
Како и масовниот број на Иранци, Ирачани и Авганистанци кои доаѓаат во Турција секоја година, африканските бегалци се потпираат единствено на УНХЦР, добротворните организации и невладините организации за поддршка. 
Тие немаат право на образование и тешко добиват дозволи за работа.
Многу се жалат на расизам, а невладините организации ја обвинија полицијата дека неправедно ги гони.
Во 2007 година, еден нигериски бегалец и надежен фудбалер, Фестус Океј, беше застрелан во една полициска ќелија во Истанбул. 
Три години подоцна, кривичното гонење на полицаец обвинет за убиството е заглавено во судовите.
Додека играчите се подготвуваат на теренот за најновиот натпревар, нивните фигури фрлаат долги сенки низ Астротурф, а на трибините неколку стотици африкански гледачи ги штитат очите од сонцето.
Турнирот, кој трае еден месец, вклучува четири други тимови: Нигерија, Камерун, Јужна Африка и Етиопија
Поголемиот дел од гледачите и играчите се согласуваат дека турнирот во Истанбул е нешто повеќе од само фудбал - тој ја зближува оваа кревка заедница.
„Запознаваш многу Африканци кои не си знаел порано", рече Нквонта. 
„Стекнуваме нови пријатели. 
Играчите на Конго - не ги знаев порано - но сега ги како да сум од Конго. 
Тоа не обедини“.
