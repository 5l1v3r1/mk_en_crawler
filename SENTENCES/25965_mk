19/08/2009
AНКАРА, Турција -- Околу 1.000 луѓе, од кои повеќето сопственици на кафулиња, протестираа во вторникот (18-ти август) пред зградата на Министерството за здравство во Анкара, против неодамна воведената забрана за пушење во кафулињата, баровите и рестораните.
Лутите сопственици, од различни провинции, велат дека забраната му штети на бизнисот, во време на и онака тешка економска ситуација.
Забраната ја хармонизира Турција со повеќето членки на ЕУ.
Но, според податоците на Турските комори и Берзовниот сојуз, кафулињата забележаа пад на бројот на посетители од 20 отсто, откако е воведена забраната минатиот месец.
(Заман - 19/08/09;
AФП - 18/08/09)
