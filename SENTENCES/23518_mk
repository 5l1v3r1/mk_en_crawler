27/04/2009
БУКУРЕШТ, Романијa -- Молдавските власти одбија да го акредитираат Михнеа Константинеску за нов амбасадор на Романија во Чисинау, се вели во соопштението на романското Министерство за надворешни работи во петокот (24-ти април). 
Министерството го назначи Константинеску на местото на 8-ми април, откако претходниот амбасадор, Филип Теодореску, беше протеран од молдавските власти. 
Чисинау го обвинува Букурешт за мешање во внатрешните работи на земјата со поддршката за немирите што избија на почетокот од април. 
Илјадници демонстранти упаднаа во молдавскиот парламент и претседателскиот кабинет, протестирајќи поради резултатите на парламентарните избори кои ја вратија Комунистичката партија на власт. 
Молдавија го одби Константинеску без какво било објаснување, вели министерството. 
(Хотњус, Зиаре, АП, АФП, ДПА - 24/04/09)
