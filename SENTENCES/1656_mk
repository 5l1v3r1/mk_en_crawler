18/03/2011
Грчката влада во средата (16-ти март) објави дека ги укинува трошоците за приземјувањето, полетувањето и застанувањето за сите авиони кои ги користат грчките аеродроми освен Атина, во обид за зајакнување на туризмот.
Мерката ќе биде применета од април до декември.
Авио-компанијата од економска класа, ЕрБалтик, повторно ќе ја воспостави линијата Белград-Рига на 11-ти април, објави белградскиот аеродром во средата (16-ти март).
Авио-превозникот ќе лета четири пати неделно.
Линијата беше прекината минатата година.
Српската влада воведе привремена забрана за целиот увоз на житни растенија, објави во средата (16-ти март) министерот за земјоделство, Душан Петровиќ.
Забраната беше одобрена по консултациите со претставниците на ЕУ и ЦЕФТА.
Истата ќе важи во текот на следните три месеци.
Потегот има за цел стабилизирање на локалниот пазар и смирување на растечкиот инфлациски притисок од повисоките цени на храната.
Maкедонскиот парламент во средата (16-ти март) го избра Димитар Богов за нов гувернер на Народната банка.
Неговата номинација ја поддржаа 62 пратеници.
Богов, кој е моментно вицегувернер ќе го замени Петар Гошев чиј мандат истекува во мај.
Република Српскa инвестираше преку 430 милиони евра во инфраструктурата од 2006 година, изјави за Независне новине министерот за транспорт на ентитетот Недељко Чубриловиќ, на 14-ти март.
Тој рече дека ентитетот поправи 709,5 километри од патиштата.
Проектите за обнова на 1.060 километри од патиштата се планираат за следните неколку години.
ММФ ги критикуваше плановите на Косово за зголемување на платите на професорите и државните службеници за 50, односно 30 отсто, објавија медиумите во Приштина во средата (16-ти март).
Но, владата стои цврсто зад ветувањето.
Зголемувањето ќе го чини буџетот 383 милиони евра во споредба со 311 милиони евра во 2010 година.
Aлбанијa прогласи енергетска амнестија во средата (16-ти март) за граѓаните што живеат во сиромашни услови.
Семејствата што примаат социјална помош, пензионерите и хендикепираните лица ќе бидат изземени од нивните неплатени енергетски сметки акумулирани пред приватизацијата на пазарот во 2009 година.
Албанија страда од хронични долгови во секторот.
Скоро 20 отсто од целата поврзаност во мрежата се нелегални.
Европската инвестициска банка (ЕИБ) ќе й позајми на Tурција меѓу 1,85 милијарди ева и 2 милијарди евра во 2011 година, рече заменик-претседателот на банката, Колац Ахнен на прес-конференцијата во Анкара на 14-ти март.
Во тек се преговори со шест турски банки за канализирање на заемите, кои ќе одат за инфраструктурни проекти, финансирање на малите и средните претпријатија и проектите за енергетската клима.
(Разни извори -- 11/03/11-18/03/11)
