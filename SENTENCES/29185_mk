06/09/2010
БЕЛГРАД, Србија -- Министерот за надворешни работи, Вук Јеремиќ, во неделата (5-ти септември) рече дека Србија не планира да ја повлече предлог-резолуцијата за Косово, што ја поднесе до Генералното собрание на ОН. 
Документот, кој ја отфрла независноста на Косово и повикува на нови разговори со Приштина, ќе биде дискутиран в четврток. 
Јеремиќ истакна дека интензивните разговори за прашањето се во тек со сите меѓународни организации, вклучително и со ЕУ, додавајќи дека предлогот не претставува цел, туку средство за отворање нови разговори. 
Тој, исто така, потврди дека приоритетите на надворешната политика на Србија се членството во ЕУ и одбраната на територијалниот интегритет и суверенитет на државата, со користење на сите правни, политички и дипломатски средства. 
(Б92, Бета, Танјуг - 05/09/10)
