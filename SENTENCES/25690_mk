21/01/2010
СКОПЈЕ, Македонија -- Властите ги добија контрааргументите на Грција на тужбата што Скопје ја поднесе до хашкиот Меѓународен суд на правдата (МСП) во врска со наводното грчко кршење на билатералниот договор. 
Македонскиот амбасадор во Холандија и копретставник пред МСП, Никола Димитров, во средата (20-ти јануари) изјави дека содржината на аргументите ќе остане доверлива додека не започнат рочиштата. 
Македонија ја поднесе својата тужба во ноември 2008 година, обвинувајќи ја Грција за кршење на привремениот договор од 1995 година со блокирање на кандидатурата за влез на Скопје во НАТО за време на самитот на Алијансата во Букурешт. 
Според овој договор, Атина „се согласува да не се спротивставува“ на апликацијата на Македонија за члеснтво во меѓународните организации и институции кои ја ословуваат како поранешна југословенска република Македонија. 
(MИА, Сител - 20/01/10)
