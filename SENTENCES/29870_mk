27/12/2010
ЕРУСАЛИМ, Израел -- Министерот за надворешни работи, Авигдор Либерман, во неделата (26-ти декември) го отфрли барањето на Анкара за извинување заради смртоносната рација во мај на турската хуманитарна флотила за Газа, при која загинаа девет турски државјани. 
Говорејќи на собирот во Ерусалим, Либерман ја повика Турција да се извини за „поддршката на тероризмот“.
Во саботата неговиот турски колега Ахмет Давутоглу рече дека Анкара е подготвена да се помири со Израел, но Тел Авив треба да се извини и да понуди финансиски надомест. 
(Заман - 27/12/10; ВоА, Хуријет, Ксинхуа, АП - 26/12/10)
