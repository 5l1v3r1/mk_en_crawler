18/11/2010
ATИНА, Грција -- Демонстрантите и полицијата се судрија пред Американската амбасада во Атина во средата (17-ти ноември), за време на собирот по повод годишнината од студентските протести против диктатурата во 1973 година. 
Полицијата употреби солзавец и парализирачки гранати за да ги растера младите. 
Вкупно 49 лица беа уапсени, а едно беше повредено, велат властите. 
Годинешните демонстрации се одржаа под силно обезбедување, со распоредени повеќе од 6.000 полицајци. 
Повеќе од 20.000 луѓе маршираа низ главниот град. 
На одделен митинг во Солун се собраа околу 12.000 демонстранти. 
Слични протести се одржаа и низ други градови. 
Овогодинешниот митинг против американската поддршка за воената власт во периодот 1967-1974 година се совпадна со протестите на јавноста против владините мерки на штедење. 
Во обраќањето по повод годишнината, премиерот Јоргос Папандреу уште еднаш ја истакна важноста на тековните реформи. 
(AП, Ројтерс - 17/11/10)
