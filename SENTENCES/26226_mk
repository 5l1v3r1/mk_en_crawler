13/10/2009
САРАЕВО, Босна и Херцеговина (БиХ) -- Експертски тимови од САД и ЕУ допатуваа во Сараево повторно во понеделникот (12-ти октомври), да се подготват за следниот круг разговори со партиските водачи, со цел прекинување на долготрајниот политички ќор-сокак.
Истиот веќе со месеци го попречува напредокот кон пристапувањето во ЕУ и НАТО.
Првиот круг се одржа во петокот во кампот Бутмир, во близина на Сараево.
На состанокот присуствуваа водачите на седум муслимански, хрватски и српски парти, заедно со високи претставници на ЕУ и САД.
Следниот круг е закажан за 20-ти октомври.
Високиот претставник Валентин Инцко во интервју за германскиот политички неделник Дер Шпигел во понеделникот изјави дека меѓународната заедници повеќе нема да го толерира одолговлекувањето кога станува збор за спроведувањето на неопходните реформи.
(БХРТ, РТРС, Срна, Онаса - 12/10/09)
