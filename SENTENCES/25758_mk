22/09/2009
AНКАРА, Турција -- Началникот на Генералштабот, генерал Илкер Басбуг, во понеделникот (21-ви септември) ги повика членовите на терористичката Курдистанска работничка партија (ПКК) да го положат оружјето и да помогнат во напорите за проширување на правата на курдското малцинство во Турција. 
„Не можеме да постигнеме решение со оружје и крв“, рече Басбуг.
Во меѓувреме, за првпат, државниот театар планира да одржи претстава која вклучува делови на претходно забранетиот курдски јазик. 
Иницијативата е дел од владините напори за подобрување на правата на малцинствата и спроведување на критериумите неопходни за пристапувањето на Турција во ЕУ. 
Претставата, која се вика „Живи мртовци“, е за убиствата кои се вршат за да се зачува честа на жената. 
Истата ќе биде изведена на 1-ви октомври во Дијарбекир, најголемиот град во југоисточниот дел од земјата, каде што доминира курдското население. 
(Новинска агенција Анадолу, Ројтерс, Прес ТВ - 21/09/09)
