14/06/2010
Од Дејан Станковиќ за Southeast European Times во Јоханесбург -- 14/06/10
Ден прв, 8-ми јуни
Најпосле! 
По долго претпоставување што не чека во Јужна Африка, првите искуства се во тек. 
И можеби бидејќи се обидував да се подготвам себеси за најлошото, прилично сум задоволен од она што го видов досега. 
Не очекував да видам дека Јужна Африка ќе го повтори високото ниво на организација што го имаше Германија на последното Светско првенство. 
И сигурем сум дека тоа нема да се случи. 
Има мало сомневање дали сé е подготвено за турнирот, а има уште три дена до отворањето. 
Но, атмосферата, сосема различната култура и сите оние насмеани луѓе околу мене ме прават да верувам дека ова ќе биде незаборавна приказна за раскажување. 
Или сум само апсолутен оптимист?
Ден два, 9-ти јуни
Светското првенство почна. 
Сé запре на пладне и сите домаќини излегоа на улицата да играат и да го слават фудбалот. 
Беше гласно, беше поразлично, беше забавно.
За првпат имавме шанса да го посетиме хотелот каде што српскиот тим престојува. 
Санисајд парк изгледа прилично добро однадвор. 
Играчите велат дека внатрешноста е уште подобра. 
Мораме да им веруваме бидејќи не ни е дозволено да влеземе. 
Безбедносни мерки. 
Голем број вооружени луѓе стојат пред хотелот. 
Тие имаат автоматски пушки и пиштоли. 
Има две безбедносни проверки. 
Исто така, четворица полицајци од Србија. 
Тоа остава впечаток на безбедно место.
Ден три, 10-ти јуни
Главен настан беше концертот на Светскиот куп во Совето со ѕвезди како Шакира, Алиша Кис и Блек ајд пис. 
За жал, јас не можев да присуствувам. 
Мојата цел тука е да пишувам за српската репрезентација, така што немав друг избор освен да го гледам настанот од барот во нашиот хотел. 
Многу локални жители беа околу мене. 
Можеби беше само мој впечаток, но можеше да се види радоста во нивните очи. 
Надеж дека одат на некое повисоко ниво. 
Тие беа пријателски настроени, со малку исклучоци. 
Ни приоѓаа за муабет.
Ден четири, 11-ти јуни
Ало, Јужна Африка!!! 
Дојде време. 
Ке Нако, како што велат нашите домаќини. 
Персоналот во хотелот не разбуди во 7 часот изутрина со песна. 
Тоа беше многу убав начин да се каже добар ден. 
Подоцна отидовме на церемонијата на отворање во Фудбалскиот град. 
Полицијата беше видлива. 
Војската, исто така. 
Но, јас имав впечаток дека домаќините беа сé уште малку збунети и дека ако имавте намера можевте да прошверцувате практично сé на трибините. 
Воените авиони прелетуваа над стадионот во Јоханесбург да го објават почетокот на церемонијата; набргу потоа вревата беше заглушувачка.
Светот имаше можност да ја почувствува африканската култура. 
Изненадно, стадионот не беше ни близу до полн. 
Една од причините беше проблемот со сообраќајот. 
Присуството се подобри по церемонијата на отворање, како што се приближуваше натпреварот меѓу Јужна Африка и Мексико. 
Тој беше сензационален. 
Играта беше возбудлива, но трибините беа фасцинантни. 
Јасно беше дека народот на Јужна Африка не беше само среќен, туку беше и горд. 
Во тие неколку часа Африка беше, можеби за првпат во историјата, центар на светот.
Се разбира, имаше и некои лоши страни. 
Ако мислите дека сите ќе дојдат и ќе ви помогнат да ја поправите интернет врската за време на натпреварот на Јужна Африка, грешите. 
Доброволците се обидоа, но тие се „само“ доброволци. 
Момците од интернет провајдерот не сакаа да слушнат за нашите проблеми. 
Потоа кни создаваа вувузелите (разнобојните пластични труби). 
Беше добро да се види нешто поразлично, но јас лично го претпочитам традиционалниот начин на бодрење со песни и знамиња.
Проблемите беа уште поголеми во српската база, каде што новинарите и претставниците на тимот имаа голема расправија. 
Тие не ни дозволија да разговараме со играчите надвор од прес-конференцијата. 
А прес-конференцијата се емитуваше во живо на нашата државна телевизија РТС. 
Ние не летавме 8.000 километри и нашите претпријатија не платија многу пари за да можеме да присуствуваме само на она што можеше да се види од Белград. 
Не беше пријатно. 
Но, ситуацијата се смири откако разговаравме со нашиот капитен, Дејан Станковиќ. 
Не не мешајте -- ние само имаме исто име :)
Ден шест, 13-ти јуни
Од еуфорија до целосно разочарување. 
Тоа беше првиот натпревар на Србија. 
Навивачите од целиот свет му дадоа живописен публицитет на натпреварот меѓу Србија и Гана. 
Особено егзотични беа членовите на племето Зулу чии невообичаени движења и делириум беа целосно изненадување за сите нас од Европа. 
Немаше инциденти. 
Сите дојдоа на стадионот Лофтус Версфелд со спортски дух. 
Позираа заедно за фотографии, играа, вееја знамиња, носеа смешни работи.
Натпреварот беше, барем за Србите, целосна катастрофа. 
Недостатокот на идеја, очигледен страв кај играчите. 
И потоа глупави грешки. 
Црвен картон и казна. 
Мнозинството навивачи на трибините беа воодушевени од победата на Гана со 1:0. 
Како што и се очекуваше, африканскиот тим беше саканиот. 
Да бидеме искрени, тоа боли. 
Можеби поради тоа, вувузелите насвистина почнаа да ме вознемируваат. 
И интернетот, се разбира. 
На трибините јас повторно бев еден од малкумината чиј кабел не работеше. 
А реакцијата од нашите домаќини беше ... 
всушност, ја немаше.
Навистина се надевам дека работите за нас ќе се подобрат. 
И се надевам дека ќе имам шанса да видам повеќе од Јоханесбург, бидејќи досега претежно гледав од автобус.
