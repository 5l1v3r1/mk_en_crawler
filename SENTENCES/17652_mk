27/03/2007
AНКАРА, Турција -- Британскиот секретар за надворешни работи, Маргарет Бекет, во понеделникот (26-ти март) пристигна во Анкара, на разговори околу различни билатерални, регионални и меѓународни прашања. 
За време на тридневната посета, таа треба да се состане со премиерот Реџеп Тајип Ердоган, министерот за надворешни работи, Абдула Ѓул, и главниот преговарач со ЕУ, Али Бабаџан. 
Една од главните теми ќе бидат закочените преговори за пристап во ЕУ на Турција. 
Велика Британија е силен поддржувач на кандидатурата на Турција за членство во ЕУ.
Исто така во понеделникот, претседателот на парламентот, Булент Аринч, во Анкара се состана со Сергеј Миронов, претседател на Советот на федерацијата, горниот дом на рускиот парламент. 
Тие разговараа околу напорите за зајакнување на економската соработка. 
(Заман - 27/03/07; Турски дневни вести, АП, соопштение за печатот на Министерството за надворешни работи - 26/03/07)
