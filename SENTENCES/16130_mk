16/11/2006
СТРАЗБУР, Франција -- Европскиот суд за човекови права (ЕСЧП) во средата (15-ти ноември) објави дека се согласува да одржи рочишта за случајот покренат против двајца членови на турскиот парламент, обвинети за попречување на напорите за охрабрување на Турците да го предадат оружјето. 
Случајот го иницираше турскиот адвокат Танчер Есизхан, кој тврди дека пратениците Енвер Јилмаз и Ејуп Фатса дале лош пример со пукање од пушки во воздух на една свадбена прослава претходно оваа година. 
Инцидентот беше емитуван на телевизија. 
Есизхан започна кампања за контрола на оружјето откако неговиот внук беше убиен пред три години.
Во другите вести, ирачкиот премиер Нури ал Малики во четвртокот започна официјална посета на Турција. 
Фокусот е ставен на борбата против забранетата Курдистанска работничка партија. 
(Сабах - 16/11/06; НТВ - 15/11/06)
