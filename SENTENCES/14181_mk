13/11/2005
ТИРАНА, Албанија -- Заменик генералниот секретар на НАТО, Алесандро Минуто Ризо во петокот (11-ти ноември) беше во Тирана на разговори со претседателот Алфред Мојсиу и министерот за одбрана, Фатмир Медиу.
Тие разговараа за напредокот постигнат во земјата во областа на одбраната.
Ризо особено ја пофали иницијативата на Јадранската повелба, во која влегуваат и Хрватска и Македонија.
Тирана беше првата станица на турнејата на Ризо низ трите земји од Јадранската повелба.
Исто така во петокот, комесарот за проширување на ЕУ, Оли Рен, се состана со Мојсиу и со премиерот Сали Бериша во Тирана.
Тој им рече дека Албанија се соочува со два значајни теста за својата кандидатура за интеграција во ЕУ:
судските реформи и локалните избори во 2006 година.
Потпишувањето на Спогодбата за стабилизација и асоцијација не претставува крај на процесот на интеграција и реформските напори мора да продолжат, предупреди Рен.
(Албански вести - 13/11/05;
Aлбански вести - 12/11/05)
