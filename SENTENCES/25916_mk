19/11/2009
САРАЕВО, Босна и Херцеговина (БиХ) -- Управниот одбор на Советот за спроведување на мирот (ССМ) одржа одделни консултации во средата (18-ти ноември) со политичките водачи, истакнувајќи ја потребата за разговори во врска со уставните измени.
Ваквите реформи, вели ССМ, ќе ги направат државните институции пофункционални и ќе ѝ овозможат на државата да ги исполни критериумите за интеграција во ЕУ и НАТО.
Одборот, исто така, се очекува да разговара за политичката криза во Мостар, каде што членовите на градскиот совет не успеаја да изберат градоначалник, и покрај повеќекратните обиди.
Исто така, се расправа и за буџетот на земјата за 2010 година и слободата на медиумите.
Во другите вести од средата, Советот за безбедност на ОН го продолжи мандатот на стабилизациските сили на ЕУ во БиХ, ЕУФОР, за една година.
Советот за безбедност истакна дека „сеопфатното и координирано враќање на бегалците и раселените лица низ целиот регион и понатаму е од клучна важност за постигнување траен мир“.
(Фена, Онаса, Срна, Дневни аваз, Инфо центар на ОН, ДПА, АФП - 18/11/09)
