23/09/2004
ЊУЈОРК, САД -- Во својот говор пред Генералното собрание на ОН во средата (22-ри септември) претседавачот на Претседателството на Босна на Херцеговина (БиХ) повика на апсење на Радован Караџиќ и на „илјадници“ други обвинети воени злосторници.
Сулејман Тихиќ им рече на светските водачи дека осомничените кои сé уште се наоѓаат на слобода претставуваат закана за регионалната стабилност и често се поврзани со организираниот криминал.
Тој додаде дека ако механизмите на ОН беа поефикасни во текот на 1990-тите, агресијата против БиХ можеби ќе беше спречена.
Во вторникот Тихиќ се состана со американскиот претседател Џорџ В. Буш, кој ја потврди поддршката на неговата земја за БиХ и нејзините напори за влез во евро-атланските структури.
(АФП, Фена, Pincom.
info, Веб-страница на ОН - 22/09/04)
