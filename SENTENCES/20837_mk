07/12/2007
САРАЕВО, Босна и Херцеговина (БиХ) -- Заменик-директорот на пограничната полиција Вахид Алагиќ, заедно со двајца претставници на Државната агенција за заштита на истраги -- Зија Ланџу и Фаик Спаго -- се суспендирани од нивните функции, сега кога босанските обвинители ја испитуваат нивната можна вмешаност во воени злосторства. 
Новинската агенција СРНА во четвртокот (6-ти декември) објави дека тројцата е можно да бидат обвинети за злосторства против човештвото и убиство на 48 Срби во селата Брадина и Главатичево, за време на конфликтот во периодот 1992-1995 година.
Исто така во четвртокот, новиот обвинител за воени злосторства на БиХ, Дејвид Швендиман, рече дека е голема веројатноста наскоро да бидат покренати нови обвиненија во врска со масакрот во Сребреница во 1995 година. 
Швендиман формираше специјален тим обвинители и истражители да ја спроведат истрагата. 
(Дневни аваз, Независне новине - 07/12/07; РТРС, ПБС - 06/12/07)
