02/09/2007
БУКУРЕШТ, Романија -- Меѓународниот имиџ на Украина претрпе штета со антироманските демонстрации таму, рече премиерот Калин Попеску Таричеану во неделата (2-ри септември). 
„Многу ми е жал што Украина користи формули што можат само да им наштетат на нашите односи. 
Верувам дека Украина треба да [бидe] отворена кон Европа и Романија, исто онака како што Романија треба да има нормални односи со своите соседи“, изјави Таричеану за локална радио-станица.
На 30-ти август повеќе од 4.000 луѓе се собраа пред Романската амбасада во Киев, протестирајќи поради романските територијални барања за остров кој се наоѓа во близина на бреговите на двете земји. 
Спорот беше изнесен пред Меѓународниот суд на правдата. 
(Романија актуалитати, Фокус - 02/09/07; HotNews.co -- 31/08/07)
