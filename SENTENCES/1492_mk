02/12/2009
Во понеделникот (30-ти ноември) во Француската амбасада во Aтина се одржа модна ревија на Пјер Карден, по повод меѓународниот Ден за борба против сидата. 
Приходот од добротворниот настан ќе биде искористен за купување лекови за африканските сирачиња заразени со ХИВ. 
Самиот Карден се очекуваше да се појави на ревијата, но го откажа присуството поради здравствени проблеми.
***
Тренерот на Српската фудбалска репрезентација Радомир Антиќ ќе продолжи да го води тимот и во текот на кампањата за Еуро 2012, објави Српската фудбалска асоцијација нa 25-ти ноември. 
Во изјавата објавена на нејзината веб-страница, асоцијацијата вели дека ќе го продолжи договорот на Антиќ поради успехот на тимот откако го презеде водството во август 2008 година.
***
Грчкото Министерство за култура на 25-ти ноември објави дека планира делумно да ги реставрира рушевините на мермерниот театар под Акропол. 
Проектот, вреден околу 6 милиони евра, ќе биде завршен до 2015 година. 
Театарот првпат беше искористен пред 2.500 години, за трагедиите што ги пишуваа Есхил, Софокле и Еврипид.
***
Tурското поглавје на Меѓународниот натпревар за фотографии на Национална географија, во понеделникот (30-ти ноември) го објави изборот на дела кои ќе ја претставуваат земјата на настанот. 
Вкупно 754 фотографи поднесоа 3.973 фотографии во четири категории.
***
Приштинa ќе биде домаќин на 7-мото издание на студентскиот филмски и театарски фестивал „Скена ап“ од петок (4-ти декември) до 11-ти декември. 
На настанот ќе учествуваат продуценти и актерски трупи од 40 земји. 
Вкупно 88 филмови ќе се натпреваруваат за меѓународната награда, додека десет ќе се натпреваруваат за локалните награди. 
Девет претстави ќе се натпреваруваат за најдобра театарска претстава.
***
Пиетата на хрватскиот скулптор Иван Мештровиќ е продадена за 8.750 британски фунти на аукцијата во Сотбис во Лондон. 
Сликата беше дел од 100-те дела за продажба на европските скулптори од 19-тиот и 20-тиот век.
***
Белград е домаќин на изложбата „Нова година во Белград“, на графики од американската колекција на Линколн центар до 25-ти декември. 
На изложбата се претставени дела на 38 уметници од различни генерации и стилови.
(Разни извори – 25/11/09-02/12/09)
