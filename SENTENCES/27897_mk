20/05/2010
TИРАНА, Албанија -- Пратениците и поддржувачите на најголемата опозициска Социјалистичка партија (СП) во средата (19-ти мај) го прекинаа својот 19-дневен штрајк со глад откако политичките водачи се согласија да одржат разговори и да стават крај на кризата.
Водачот на СП, Еди Рама, рече дека неговата партија ќе се состане со владините претставници во Стразбур в четврток, на разговори со кои ќе посредуваат европски официјални претставници, меѓу кои и комесарот за проширување на ЕУ, Стефан Филе.
Сепак, тој предупреди дека прекинот на штрајкот не значи и крај на барањето на СП за транспарентност.
СП со месеци инсистира на истрага за општите избори во јуни 2009 година, за кои велат дека биле нарушени со бројни прекршувања.
(ББС, Топ ченал, Шекули, Балкан веб - 19/05/10)
