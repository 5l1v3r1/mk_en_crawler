20/12/2010
ПРИШТИНА, Косово -- Српскиот министер за внатрешни работи, Ивица Дачиќ, ги повика шефовите на српските полициски структури и командантите на српската територијална одбрана во Косово да „се консолидираат“.
Приштинскиот весник Коха Диторе објави дека Дачиќ го посетил Звечан неколку часа во неделата, каде што се состанал со членовите на српските паралелни структури.
Структурите треба да се консолидираат за да се спречи проширување на приштинските институции во северна Митровица и северно Косово, извор го цитираше Дачиќ.
Дачиќ влезе во Косово од север, преку преминот со Србија.
Косовската полиција соопшти дека немала информации за неговото доаѓање.
Белградските медиуми велат дека Дачиќ присуствувал на утринското прикажување на филм во културниот центар во Звечан.
(Коха Диторе, Арта ТВ, Телеграфи, Б92, Танјуг - 20/12/10)
