26/04/2007
БЕЛГРАД, Србија -- Мисијата на утврдување на фактите на Советот за безбедност на ОН доцна во средата (25-ти април) пристигна во Србија, по разговорите во Брисел со високи претставници на ЕУ и на НАТО за прашањето на статусот на Косово. 
Тимот, предводен од белгискиот амбасадор во ОН, Јохан Вербеке, се состана со шефот за безбедност на ЕУ, Хавиер Солана, и со комесарот за проширување на ЕУ, Оли Рен, како и со генералниот секретар на НАТО, Јап де Хоп Шефер.
Според Рен, ЕУ смета дека усвојувањето на нова резолуција на Советот за безбедност на ОН за статусот на Косово е клучно за обезбедување меѓународен легитимитет и законска основа за ангажманот на ЕУ во покраината. 
Де Хоп Шефер, од своја страна, повика на брзо решавање на статусот на Косово, врз основа на планот на претставникот на ОН, Марти Ахтисари, додавајќи дека европската безбедност ќе биде загрозена ако процесот биде одложен.
Мисијата за утврдување на фактите на ОН се состана со официјални претставници и невладини организации во Белград, пред да замине за Приштина во петок. 
(Глас јавности - 26/04/07; веб-страница на ОН, Танјуг, Бета, Б92, Топ-ченал, РТК, 24-оре, Телеграфи, АП, УПИ - 25/04/07)
