07/07/2008
БУКУРЕШТ, Романија/АТИНА, Грција -- Пожарникарите во неделата (6-ти јули) спречија силна експлозија од течен нафтен гас (ЛПГ) во локалитетот Зам во западниот романски округ Хунедоара, соопштија властите. 
Несреќата се случи откако протече гас од цистерна со 75.000 литри ЛПГ. 
Пожарничарскиот тим успеа да го прекине истекувањето, спречувајќи поголема експлозија, соопштија локалните служби за вонредни ситуации.
Во другите вести, полицијата во Атина во саботата приведе една 35-годишна жена осомничена дека повеќепати подметнала пожари. 
Осомничената се соочува со обвиненија за подметнување голем шумски пожар во предградието Папагу на грчкиот главен град во август 2007 година, како и неколку други пожари, вклучително и големиот шумски пожар на планините Химетос минатиот месец. 
Полицијата верува дека жената ги предизвикала пожарите за да го расчисти земјиштето за идно градење. 
(Meдиафакс, Ромпрес, Радио Романија, Катимерини, АНА-МПА - 06/07/08)
