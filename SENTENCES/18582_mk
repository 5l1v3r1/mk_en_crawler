11/01/2007
БРИСЕЛ, Белгија -- Новиот водач на конзервативната пратеничка група во Европскиот парламент во средата (10-ти јануари) рече дека се противи на приемот на Турција како полноправна членка на ЕУ.
Жозеф Дол, водачот на групата на Европската народна партија, посочи дека на Анкара треба да й се понуди некој вид привилегирано партнерство, наместо членство.
Сепак, Дол истакна дека нема ништо против тековните преговори помеѓу Брисел и Анкара.
Исто така во средата, турскиот министер за надворешни работи, Абдула Ѓул, инсистираше на тоа дека владата нема да се откаже од реформите -- и покрај тоа што разговорите со ЕУ беа делумно прекинати во декември -- како и дека 2007 година нема да биде загубена година за Турција.
(Радикал, Сабах - 11/01/07;
AФП, дпа - 10/01/07)
