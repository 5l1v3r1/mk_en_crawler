07/03/2005
СКОПЈЕ, Македонија -- Шефот на набљудувачката мисија на ОБСЕ/ОДИХР, Џулијан Пил Јејтс, во неделата (6-ти март) рече дека колективната политичка волја претставува главниот предуслов за спроведување на успешни локални избори на 13-ти март. 
Во интервјуто за РФЕ овој британски дипломат рече дека нема причина за загриженост, со оглед на тоа што земјата го има потребното знаење и стручност.
Во другите вести, Швајцарија вети дека ќе продолжи да й помага на Македонија во процесот на децентрализација во следните четири години, како што соопшти вицепремиерката Радмила Шеќеринска. 
Таа ова го објави во петокот, по разговорите со претставниците на швајцарската влада.
Исто така во петокот, членовите на Европскиот парламент Ели де Грун-Кувенховен и Ливија Јарока го посетија Скопје и повикаа на усвојување на закон против дискриминацијата. 
Тие рекоа дека тој би помогнал за подобрување на ситуацијата со локалното ромско население. 
(Вечер - 07/03/05; Утрински весник, Дневник - 05/03/05; MИA, A1 TВ - 04/03/05)
