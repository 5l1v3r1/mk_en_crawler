23/01/2006
АТИНА, Грција -- Властите им прават тестови на 54 нелегални имигранти, претежно од Бангладеш и Пакистан, за евентуална заразеност со птичји грип.
Грчката крајбрежна стража ги откри имигрантите и нивните четворица албански водичи во два гумени чамци покрај островот Самос, во близина на турскиот брег.
Во чамецот имало три тела.
Портпаролот на грчкото Министерство за поморска трговија во саботата (21-ви јануари) соопшти дека сите првични тестови за евентуално присуство на птичји грип биле негативни.
(Ројтерс, АП, АФП - 21/01/06)
