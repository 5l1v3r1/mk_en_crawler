13/07/2006
СКОПЈЕ, Македонија -- Мисијата на ОБСЕ во Скопје во средата (12-ти јули) повика на процесуирање на кривичните дела во врска со парламентарните избори на 5-ти јули. 
И покрај тоа што меѓународните набљудувачи рекоа дека изборите поминаа генерално во согласност со меѓународните стандарди, тие исто така наведоа и бројни нерегуларности за време на кампањата и денот на изборите, рече шефот на мисијата, Карлос Паиш. 
Испитувањето на нерегуларностите и казнувањето на извршителите е подеднакво важно како и сите други фази од изборниот процес, рече тој.
Државната изборна комисија во средата објави дека ги поништила резултатите во две села, Џепчиште и Боговиње, каде што гласањето беше прекинато повеќе од три часа. 
Не е објавен датумот на прегласувањето. 
(Вечер - 13/07/06; Mакфакс, А1 ТВ, Телма ТВ - 12/07/06)
