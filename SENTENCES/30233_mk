22/02/2011
БУКУРЕШТ, Романија -- Владејачката коалиција одлучи да иницира процедура на одговорност во врска со законот за работни односи, во обид за забрзување на процедурата на негово одобрување, рече премиерот Емил Боц во понеделникот (21-ви февруари).
Процедурата претставува итен метод со кој еден закон се усвојува без парламентарна дебата или гласање.
Иако го забрзува процесот, истиот ѝ овозможува на опозицијата да иницира гласање за доверба на владата.
Синдикатите, во меѓувреме, во понеделникот објавија дека планираат генерален штрајк на 28-ми февруари, кога претседателот Трајан Басеску се очекува да го прими предлог Законот за работни односи и Законот за социјален дијалог, и треба да започне дебата за легислативата.
(Медиафакс, Котидианул, Реалитатеа, Адеварул - 21/02/11)
