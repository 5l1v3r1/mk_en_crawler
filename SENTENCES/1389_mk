26/10/2009
Романија беше домаќин на 18-тото издание на изложбата на информатичка технологија Глобал форум 2009, во понеделникот (19-ти октомври) и вторникот. 
Настанот привлече преку 350 експерти за ИТ и претставници од 30 влади низ светот. 
Меѓу темите за кои се дискутираше беа: концептите е-влада, е-здравство, е-платежни системи, и влијанието на технологиите врз животната средина, телемедицината, дигиталните медиуми и трендовите на брзиот интернет. 
Настанот беше поддржан од Европската комисија.
***
Косовскотo Министерство за здравство во саботата (24-ти октомври) организираше марш во Митровица, во рамките на кампањата за подигање на свеста за идентификување на ракот на дојката во првичните фази. 
Маршот беше дел од Балканската иницијатива за оваа цел.
***
Во средата (21-ви октомври) во Белград се одржа 17-тиот конгрес на Друштвото на кардиолози на Србијa. 
Српскиот вицепремиер и министер за наука и технолошки развој, Божидар Ѓелиќ, на отворањето рече дека обединетиот научен потенцијал во српските здравствени институции ќе биде владин приоритет во иднина.
***
Два романски универзитети се вклучени во ранг-листата на Тајмс за 2009 година на светски универзитети. 
Букурешкиот универзитет се најде меѓу првите 500-600 универзитети. 
Институцијата се рангираше на 228-мото место во категоријата на природните науки. 
Универзитетот Бабеш-Бољаи на Клуј-Напока се рангираше на 600-то место и за првпат беше вклучен во рангирањето.
***
Хрватските иноватори освоија 15 награди на 9-тиот британски Саем за пронајдоци, кој се одржа од 14-ти до 17-ти октомври во Лондон. 
Тие добија три двојни златни медали, пет златни, шест сребрени и еден бронзен медал.
***
Новиот оперативен систем на Мајкрософт Систем виндоус 7 ќе биде официјално лансиран во Романијa на 5-ти ноември, по неговата светска премиера во четвртокот (22-ри октомври). 
Мајкрософт Романија, исто така, ќе продава и Виндоус 7 Стартер, основна верзија на новиот софтвер.
***
Српскиот претседател Борис Тадиќ и министерот за здравство Томица Милосављевиќ во четвртокот (22-ри октомври) го отворија националниот Центар за позитрона емисиска томографија во српскиот Клинички центар во Белград. 
Центарот е опремен со софистицирана опрема за рана дијагноза и лечење малигни болести.
Разни извори – 19/10/09-26/10/09
