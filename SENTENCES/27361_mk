30/05/2010
СКОПЈЕ, Македонија -- Специјалниот известувач на Европскиот парламент за Македонија, Зоран Талер, вели дека без решение на спорот за името со Грција, Македонија ги загрозува своите шанси да добие датум за почеток на разговорите за пристапување во ЕУ во јуни.
„Ако има напредок, преговорите на Македонија ќе започнат, вклучително и конкретните задачи за земјата, што ќе биде добро.
Во спротивно, и за жал ова е моментно пореална опција, Македонија може да биде постепено исклучена од агендата.
Тоа значи дека повеќе нема да бидете во фокусот на вниманието на ЕУ“, им рече Талер на новинарите во Скопје во четвртокот (27-ми мај).
„Даваме сé oд себе да го решиме спорот и да пристапиме во ЕУ, и не треба да има сомневање околу тоа“, одговори премиерот Никола Груевски во петокот.
(Maкфакс, МИA - 28/05/10)
