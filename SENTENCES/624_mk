04/05/2005
(Разни извори – 27/04/05 – 04/05/05)
Од 10-ти до 24-ми мај во Софија и други бугарски градови ќе се одржи Европскиот музички фестивал, во рамките на кој ќе се одржат концерти на класична, џез и етно музика, како и конференција насловена како „Културата во ЕУ: Меѓуповрзување и идентитет“. 
Покрај тоа, познатиот млад композитор Стефан Валдробрев ги собра водечките актери и музичари во специјално за оваа прилика формираниот Театарски оркестар, кој ќе настапи на 11-ти мај во Пловдив и на 21-ви мај во Софија.
***
Меѓународната изложба насловена како „Консумирање на правдата“ беше отворена на 1-ви мај во Центарот за уметност на Дијарбакир во Tурција, на која учествуваат уметници од Балканот, Кавказ, Средниот Исток и источномедитеранските земји. 
Кустос на изложбата е познатиот турски уметнички критичар Берал Мадра. 
Помеѓу учесниците се и Андреј Ѓерковиќ од Босна и Херцеговина и Оливер Мусовиќ од Македонија.
***
Шефот на УНМИК Сорен Јесен-Петерсен го прогласи православниот манастир на косовските Срби Високи Дечани за специјална зона под заштита на УНМИК. 
Манастирот го поздрави овој чин како важен чекор кон заштитата на српското културно наследство во Koсовo.
***
Бугарскиот Парламент на 27-ми април усвои програма за развој бугарскиот научен потенцијал, кој ќе биде финансирана со околу 3 милиони евра од државниот буџет за 2005 година. 
Околу 1,8 милиони евра ќе бидат искористени за надградба на универзитетската инфраструктура за истражување, додека остатокот ќе оди за модернизација на опремата и поддршка на младите истражувачи.
***
Четириесетипеттиот Меѓународен детски фестивал ќе се одржи во Шибеник, во Хрватска од 18-ти јуни до 2-ри јули, како што објави менаџментот на фестивалот. 
Се очекуваат повеќе од 120 учесници од Хрватска и од странство.
***
Македонскиот културно-информативен центар во Бугаријa беше отворен за време на неодамнешната посета на Софија на македонскиот претседател Бранко Црвенковски. 
Центарот е дел од билатералниот проект договорен од двете влади претходно оваа година.
***
Хрватскa и Индија потпишаа билатерален договор минатата недела за соработка во областа на културата до 2007 година. 
Документот предвидува зголемена соработка помеѓу културните институции, вклучувајќи и заедничко организирање на концерти, уметнички изложби и размена на филмови. 
Еден од првите настани ќе биде изложбата на модерната хрватска уметност во Њу Делхи.
***
Изложба на слики со религиозна содржина посветени на Светата недела и православниот Велигден се одржа во галеријата Астролавос Артилајв во Aтина минатата недела. 
На изложбата беа прикажани дела на познати грчки уметници, како од византиската уметничка традиција, така и од модерните пристапи на религиозни теми.
***
Повеќејазична презентација на бугарската културна химна, посветена на Св.Кирил и Методиј се одржа на 3-ти мај во Русе. 
Настанот е инспириран од престојниот влез на Бугарија во ЕУ, кога бугарскиот ќе стане еден од официјалните јазици на Унијата.
