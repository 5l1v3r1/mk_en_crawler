21/03/2006
БУЈАНОВАЦ, Србија и Црна Гора -- Сојузниот министер за човекови права, Расим Љајиќ, кој, исто така, претседава со националниот совет за врски со Трибуналот на ОН, во понеделникот (20-ти март) во Бујановац рече дека очекува поголем притисок од Трибуналот за предавање на преостанатите обвинети.
Тој истакна дека по самоубиството на поранешниот водач на хрватските Срби, Милан Бабиќ, и смртта на Слободан Милошевиќ, единствениот преостанат висок обвинет во Хаг е Хрватот Анте Готовина.
Во другите вести, новинската агенција Бета во понеделникот објави дека српскиот суд ги повлекува кривичните обвиненија против Милошевиќ, кои произлегуваат од убиството во 2000 година на поранешниот српски претседател Иван Станболиќ.
Обвинителите рекоа дека тој бил киднапиран од припадниците на тајната полициска единица „Црвени беретки“, по наредба на Милошевиќ, додека џогирал во еден белградски парк.
(Данас, Политика - 21/03/06;
Танјуг, РТС, АФП - 20/03/06)
