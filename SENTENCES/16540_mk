10/04/2006
СОФИЈА, Бугарија -- Десничарските опозициски партии во земјата планираат да поднесат заедничка иницијатива против коалициската влада оваа недела, според изјавата од неделата (9-ти април) од страна на водачот на Сојузот на демократските сили (СДС), Петар Стојанов.
Тој рече дека сите 50 пратеници на СДС, Демократите за силна Бугарија и Бугарската народна алијанса, ќе го поддржат барањето за гласање недоверба на владата.
Според парламентарни прописи најмалку 48 од вкупно 240 пратеници треба да ја поддржат иницијативата.
Десничарската опозиција ја обвинува владата дека не успеала да одговори брзо на неодамнешните проблеми со поплавите, како и за поврзаност со злоупотребата на финансиските средства наменети за реконструкцијата и спречување на поплавите.
(Сега - 10/04/06;
БНР - 09/04/06)
