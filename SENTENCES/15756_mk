24/05/2006
ВИЕНА, Австрија -- Делегацијата на етничките Албанци за разговорите во врска со идниот статус на Косово рече дека рундата преговори за Косово во вторникот (23-ти мај) била „успешна“.
Состанокот се фокусираше на заштитата на културните и верските места во покраината.
Делегациите на етничките Албанци и Срби се согласија дека треба да се обезбеди соодветна заштита од насилничките напади врз српските православни манастири и цркви во Косово.
Во другите вести, косовска младинска група позната како „Самоопределување“ повика на бојкот на храната и другите производи од српско потекло.
Организацијата го повика етничкото албанско мнозиство во покраината да се воздржи од купување српски производи додека Косово не добие независност.
Групата, исто така, побара Белград да им надомести на косовските Албанци за болката што им ја предизвика за време на кризата во 1998-1999 година.
(УПИ, АП, Танјуг, Бета, УПИ - 23/05/06)
