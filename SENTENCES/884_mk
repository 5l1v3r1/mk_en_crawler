17/04/2007
Српскиот министер за надворешни работи, Вук Драшковиќ, минатата недела беше во Преторија, каде што се состана со јужноафриканскиот претседател Нкосазана Дламини-Зума и претседателот Табо Мбеки.
Драшковиќ лобираше во Јужна Африка -- една од десетте непостојани членки на Советот за безбедност на ОН -- за поддршка на српската позиција во врска со прашањето на статусот на Косово.
Заменикот на претставникот на ОН Марти Ахтисари, Алберт Рохан, во петокот (13-ти април) за време на посетата на Загреб, рече дека разговорите помеѓу Белград и Приштинa биле неуспешни поради недостатокот од компромис од двете страни.
Рохан рече дека меѓународната заедница мора брзо да дејствува, за решавање на проблемот со статусот.
Црногорска воена делегација предводена од началникот на Генералштабот, Јован Лакчевиќ, на крајот од минатата недела ја посети Германија и оствари разговори за отпочнување на долгорочна билатерална соработка во овој сектор.
Германските претставници изразија подготвеност да обезбедат помош во реструктуирањето на армијата на Црна Гора, како и во обуката и логистиката, како и да помогнат во уништувањето на вишокот муниција.
Романскиот премиер Калин Попеску Таричеану во петокот (13-ти април) во Загреб се состана со хрватскиот премиер Иво Санадер.
Тие разговараа за билатералните прашања и начините за зајакнување на економската соработка.
Таричеану искажа силна поддршка за напорите на Хрватска за влез во ЕУ и во НАТО.
Претседателот на македонскиот парламент Љубиша Георгиевски беше во дводневна посета на Босна и Херцеговина (БиХ), која започна во петокот (13-ти април).
Тој имаше состаноци со претседателството на БиХ и со претседателот на Претставничкиот дом на БиХ, Бериз Белкиќ, како и со претставници на различни верски заедници.
Комесарот за енергија на ЕУ, Андрис Пиебалгс, во четвртокот (12-ти април) пристигна во дводневна посета на Грција.
Тој се состана со премиерот Костас Караманлис, со други владини функционери и со претставниците на големите енергетски претпријатија.
Во четвртокот (12-ти април), грчкиот министер за развој, Димитрис Суфас, допатува во Црна Гора.
Тој се состана со премиерот Жељко Штурановиќ, претседателот Филип Вујановиќ и со министерот за економски развој Бранимир Гвозденовиќ.
(Разни извори 10/04/07-17/04/07)
