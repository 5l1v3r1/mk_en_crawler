24/09/2009
БЕЛГРАД, Србија -- Полицијата во средата (23-ти септември) пронајде оружје во јужната општина Прешево, во близина на границата со Македонија.
Министерот за внатрешни работи, Ивица Дачиќ, рече дека во операцијата биле запленети автоматски пушки, бомби, лансирни рампи за проектили, 16 рачни гранати и повеќе од 20 мини, како и големо количество муниција.
Во операцијата учествувале припадници на мултиетничките полициски сили и властите на општина Прешево.
(Taнјуг, Б92, РТС - 23/09/09)
