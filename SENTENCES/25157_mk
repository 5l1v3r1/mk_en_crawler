28/10/2009
ЛУКСЕМБУРГ -- Холандија не го промени својот став за Србија и ќе продолжи да го блокира спроведувањето на Спогодбата за стабилизација и асоцијација (ССА) на ЕУ со Белград.
Ова се должи на фактот што Србија не покажа целосна соработка со Хашкиот трибунал за воени злосторства, рече во средата (28-ми октомври) холандскиот министер за надворешни работи, Максим Верхоген, во Луксембург.
Во интервју за белградскиот весник Вечерње новости, Верхоген рече дека нема голем напредок во исполнувањето на обврските кон Трибуналот, особено во однос на апсењето на преостанатите бегалци Ратко Младиќ и Горан Хаџиќ.
Затоа, рече тој, холандската влада одлучи дека привремениот трговски договор на Србија, кој е дел од ССА, не може да стапи на сила.
(Вечерње новости, Б92 - 28/10/09)
