18/12/2007
САРАЕВО, Босна и Херцеговина (БиХ) -- Државната агенција за истраги и заштита во понеделникот (17-ти декември) го уапси Марко Шкробиќ (36), врз основа на обвиненијата за злосторства против човештвото. 
Обвинителите на БиХ велат дека поранешниот припадник на паравоените единици на босанските Хрвати во конфликтот во периодот 1992-1995 година бил соучесник во убиството од јуни 1992 година на српски цивил во градот Котор.
Во другите вести од понеделникот, владата на Федерацијата на БиХ (ФБиХ) расправаше за случајот на поранешниот командант на босанските муслимани, Расим Делиќ, и одлучи дека нема докази за тоа дека тој ги прекршил условите за неговата условна слобода од страна на Трибуналот на ОН во Хаг за воени злосторства. 
Трибуналот го ослободи Делиќ за време на божиќниот одмор на Трибуналот. 
Но, набргу по неговото враќање во Сараево, Делиќ доби третмат на ѕвезда од страна на бошњачкиот член на претседателството на БиХ, Харис Силајџиќ. 
Тоа предизвика негодување во Република Српска и кај обвинителите на Хашкиот трибунал. 
(Дневни аваз, Независне новинe - 18/12/07; РТРС, НТВ Хајат, Фена - 17/12/07)
