04/06/2008
САРАЕВО, Босна и Херцеговина (БиХ) -- Полицијата во вторникот (3-ти јуни) уапси поранешен полицаец од босанските Срби за неговата наводна улога во масакрот во Сребреница во јули 1995 година.
Зоран Томиќ (37), познат и како Згембо, беше притворен во близина на источниот босански град Зворник.
Тој бил припадник на единица на српската специјална полиција, која оперирала во областа на Сребреница и како таква, наводно, учествувала во геноцидот против бошњачките мажи и момчиња.
Полицијата минатата година го суспендираше под сомневање дека извршил воени злосторства, заедно со уште 34 други полицајци.
(Дневни аваз, Независне новине - 04/06/08;
РТРС, Фена, Ројтерс, ВОА, ДПА - 03/06/08)
