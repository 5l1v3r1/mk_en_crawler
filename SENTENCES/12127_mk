15/05/2005
АНКАРА, Турција -- Евтината авиокомпанија „Онур ер“ ги отфрли тврдењата дека неговите авиони не се безбедни и вети дека ќе се бори против забраната наметната од страна на неколку европски земји. 
Германија и Холандија привремено ги повлекоа правата за слетување на оваа авиокомпанија во четвртокот (12-ти мај), оставајќи голем број туристи блокирани во Турција. 
Исто така, подоцна Франција и Швајцарија воведоа забрана за оваа авиокомпанија. 
„Тврдењата за безбедноста не се фер. 
Ние не би дозволиле еден авион да лета ако има некакви недостатоци“, изјави во саботата за Ројтерс заменик-претседателот на авиокомпанијата Сахабетин Болукчу. 
Тој рече дека 50.000 патници се погодени од новите рестрикции, и покрај тоа што многумина стигнуваат до нивните дестинации преку други авиокомпании. 
(СНН, Ројтерс - 14/05/05
