18/04/2011
ПРИШТИНА, Косово -- ЕУЛЕКС објави дека меѓународен член на мисијата е суспендиран за наводна злоупотреба и дека другите членови на персоналот се привремено преместени на други должности во рамките на мисијата, поради безбедносна загриженост.
„Сите овие поединци работеа како дел од Тимот за блиска заштита на шефот на мисијата, со одговорност за неговата физичка безбедност“, објави ЕУЛЕКС во неделата (17-ти април).
Медиумите објавија дека суспендираниот официјален претставник дал навредливи изјави против Косово како држава, Албанците како нација, и нивната религија, и му се заканувал на локалниот персонал да не кажува.
Исходот од истрагата се очекува пред крајот на овој месец.
Во меѓувреме, шефот на Советот за одбрана на човековите права и слободи, Беџет Шаља, инсистираше на тоа дека имунитетот на обвинетите треба да се одземе ако се докажат овие тврдења.
Тој додаде дека има и случаи на сексуална злоупотреба во ЕУЛЕКС, која, тој вели дека локалните членови на персоналот се плашат да ја пријават написмено поради стравувањата дека можат да ги изгубат работните места.
(Eкспрес, Клан Косова, Индексонлајн, Кохавижн - 17/04/11)
