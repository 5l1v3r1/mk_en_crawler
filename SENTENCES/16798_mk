07/11/2006
САРАЕВО, Босна и Херцеговина (БиХ) -- Тројцата членови на колективното претседателство положија свечена заклетва во понеделникот (6-ти ноември), пет недели по денот на изборите. 
Србинот Небојша Радмановиќ од Независните социјалдемократи, муслиманот Харис Силајџиќ од Партијата за Босна и Хрватот Жељко Комшиќ од Социјалдемократите, ќе ротираат на функцијата претседавач на претседателството во следните четири години. 
Радмановиќ ќе биде прв на функцијата, во наредните осум месеци. 
Тој повика на решителни чекори, што ќе й овозможи на БиХ да се придвижи напред на патот кон евроатланската интеграција и економскиот развој.(Дневни аваз, Независне новине - 07/11/06; AФП, АП, дпа, РТРС - 06/11/06)
