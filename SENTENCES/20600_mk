10/08/2007
ЛОНДОН, Велика Британија -- Планот на поранешниот фински претседател Марти Ахтисари е сé уште основа за новата рунда разговори помеѓу Белград и Приштина, рече во четвртокот (9-ти август) претставникот на ЕУ во преговорите. 
Германскиот дипломат Волфганг Ишингер говореше по состанокот помеѓу тројката на ЕУ, Русија и САД и Контакт-групата за Косово. 
„Не е наша работа како тројка да даваме нови предлози“, рече Ишингер. 
„Факт е дека планот на Ахтисари е на маса.“
Членовите на тројката во петок во Белград ќе се состанат со српските преговарачи, по што ќе следат разговори во Приштина во сабота. 
(Данас, Блиц - 10/08/07; Ројтерс, АП, ИТАР-ТАС, Бета, Танјуг, РТС, Телеграфи, КИК, РТК, РФЕ - 09/08/07)
