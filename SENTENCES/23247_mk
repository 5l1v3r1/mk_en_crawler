30/12/2008
БЕЛГРАД, Србија -- Апсењето и екстрадицијата на двајцата преостанати бегалци обвинети за воени злосторства, Ратко Младиќ и Горан Хаџиќ, ќе биде приоритет за владата во 2009 година, рече во понеделникот (29-ти декември) претседателот на српскиот Национален совет за соработка со Трибуналот на ОН за воени злосторства, Расим Љајиќ.
Тој предупреди за сериозните последици по земјата ако таа не ги екстрадира двајцата обвинети во Хашкиот трибунал.
Решавањето на проблемот ќе ја олесни европската интеграција на Србија и ќе ја стабилизира домашната политика, рече Љајиќ.
„Не можам да дадам никакви ветувања, да поставувам рокови или да тврдам дека апсењата ќе се случат, но со право можам да говорам за штетните последици во случај Младиќ и Хаџиќ да останат на слобода“, истакна тој.
(РТС, Танјуг, Б92, Радио Србија - 29/12/08)
