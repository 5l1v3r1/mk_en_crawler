10/12/2008
ТИРАНА, Албанија -- Водачот на опозициската Социјалистичка партија, Еди Рама, во вторникот (9-ти декември) повторно ја критикуваше владата за серијата случаи на корупција на високо ниво.
„Албанците сега бараат правда“, рече Рама на прес-конференцијата по повод одбележувањето на Светскиот ден на борба против корупцијата.
Тој посебно го спомена сé уште нерешениот случај на експлозијата на муниција во март во Гердец, во која загинаа 26 лица, и наводната корупциска шема поврзана со несреќата.
Тој, исто така, ја обвини владата дека украла стотици милиони евра од инфраструктурниот проект за изградба на патот Драч-Кукеш.
(Шекули, Шкип, Газета шкиптаре, Топ ченал - 10/12/08)
