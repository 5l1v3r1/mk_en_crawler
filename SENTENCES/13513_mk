26/03/2006
САРАЕВО, Босна и Херцеговина (БиХ) -- Претседателството на БиХ во саботата (25-ти март) усвои пакет предлог-измени на уставот и ги достави до државниот парламентот, објави претседавачот на Претседателството, Сулејман Тихиќ. 
Тој рече дека во рок од осум дена трипартитното тело ќе се состане со претставниците на седумте партии што го потпишаа договорот за уставните реформи, со цел да ги определи идните чекори кон нивното усвојување. 
Според Тихиќ, Претседателството очекува нацрт-легислативата да биде изгласана од парламентот и да биде спроведена пред следните општи избори во октомври.
Во другите вести, претседателот на Република Српска Драган Чавиќ рече дека неговата Српска демократска партија (СДС) можеби нема да може да се регистрира за следните општи избори во БиХ поради недостатокот на финансиски средства. 
Во интервјуто објавено во саботата во дневниот весник „Независне новине“, Чавиќ рече дека блокирањето на сметките на СДС во Привредна банка српско Сараево (ПБСС) ја стави партијата во тешка финансиска ситуација. 
СДС има повеќе од 950.000 евра во банката. 
На барање на привремениот администратор на ПБСС, Тоби Робинсон, регионалниот суд на Источно Сараево ги замрзна сметките во февруари. 
(Независне новине - 26/03/06; РТРС, Независне новине - 25/03/06)
