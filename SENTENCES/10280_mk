26/10/2004
БЕРЛИН, Германија -- Водачите од Германија, Франција и Турција на состанокот во вторник (26-ти октомври) во Берлин ќе разговараат во врска со кандидатурата на Анкара за членство во ЕУ.
Францускиот претседател Жак Ширак и германскиот канцелар Герхард Шредер го поддржаа пристапот на Турција.
Но, Ширак, исто така, објави дека Франција ќе одржи референдум за ова прашање.
Во понеделникот австрискиот претседател Хајнц Фишер рече дека ЕУ треба да започне преговори за пристап со Турција во 2005 година, но Анкара мора да стори повеќе за да стане сосема „зрела“.
Исто така во понеделникот, британскиот принц Чарлс ја пофали Турција како пример за верска толеранција и рече дека кандидатурата на земјата за членство во ЕУ претставува „извонредна можност“ да се докаже „дека секуларната демократија не мора да доаѓа на сметка на исламските вредности“.
Тој говореше на повторното отворање на Британскиот конзулат во Истанбул, кој претставуваше терористичка цел пред скоро една година.
Во другите вести од понеделникот, турската Влада ги обелодени новите банкноти и ковани пари кои ќе бидат пуштени во промет на 1-ви јануари.
Новите банкноти се со деноминација 1, 5, 10, 20 и 50 и на нив се наоѓа сликата на Мустафа Кемал Ататурк.
(ББС, ФТ, НТВ - 26/10/04;
АФП, Turks.US - 25/10/04)
