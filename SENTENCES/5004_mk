20/08/2009
Од Иво Шчепановиќ за Southeast European Times во Сплит -- 20/08/09
Јужна Хрватска беше домаќин на витешкиот натпревар во Сињ на 9-ти август, наречен Алка, кој ја слави победата на војската во 1715 година над отоманските сили пред скоро 300 години.
На натпреварот, кој сега се одржува 294-та година по ред, учествуваат учесници на коњи, облечени во целосна витешка облека, кои се обидуваат да ги фатат трите висечки прстени (алки) со своето јаже.
Алка привлекува скоро 100.000 посетители и внимание на странските медиуми.
„Горди сме што ја одржуваме традицијата и нема сомневање дека жителите на Сињ ќе продолжат да се грижат за Алка и во иднина ... 
Сакаме да носиме туристи во текот на целата година во посета на Сињ, кои ќе учат за Алка, ќе уживаат во неа, ќе ја разгледуваат областа, ќе уживаат во нашата кујна“, рече кнезот на Aлкa Иван Цикара.
Хрватскиот претседател Стипе Месиќ и премиерката Јадранка Косор присуствуваа на настанот, како и Швајцарската гарда, која дојде во посета -- регрутирана од организаторите за да го направи настанот поинтернационален по својот опфат.
„Сакаме да се поврземе со слични асоцијации во странство. 
Историската единица Швајцарска гарда беше наш гостин во Сињ оваа година и нам ни е многу драго за тоа“, рече Стипе Јуиќ, претседател на здружението на витези Алка.
Овогодинешниот победник, Анте Зорица, го погоди центарот на Aлка во три трки -- ретко достигнување кое ги воодушеви гледачите.
„Многу сум среќен од резултатите. 
Ова е остварување на сонот. 
Членови на моето семејство победувале во минатото во оваа игра, но сега јас го правам тоа и чувството е посебно“, рече Зорица, кој ја продолжи традицијата на победи на неговиот вујко Иван пред 20 години.
„Анте го направи тоа на величенствен начин. 
Беше фантастичен. 
Трипати да се погоди центарот во три трки, не се случува често. 
Во скоро тривековната традиција на Алка тоа се случило само неколку пати“, рече Иван Зорица.
Голем број странски гости се очекува да дојдат на 300-годишнината од Алка во 2015 година. 
Властите планираа да организираат филмски фестивал во соработка со Јуџин Чаплин -- синот на легендарниот актер и режисер Чарли Чаплин -- кој беше запознаен со Алка оваа година.
