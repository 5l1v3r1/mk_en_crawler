26/10/2007
ВАШИНГТОН, САД -- Спонзорите на предлог-резолуцијата во конгресот, во која убиствата од Првата светска војна на Ерменците во Турција се опишуваат како „геноцид“, се согласија во четвртокот (25-ти октомври) да ја одложат расправата за оваа мерка во американскиот Претставнички дом.
Белата куќа предупредува со недели дека усвојувањето на мерката би можело да ги поткопа билатералните односи со Турција, клучен американски партнер во Ирак.
Четворица од спонзорите на предлог-резолуцијата испратија писмо до претседателката на Домот, Ненси Пелоси, барајќи од неа да не закажува расправа за ова прашање, но посочија дека повторно ќе ја изнесат мерката следната година.
Во другите вести, турскиот премиер Реџеп Тајип Ердоган во четвртокот го посети Букурешт, каде што го потврди правото на неговата земја да се брани себеси од нападите на герилците од терористичката Куристанска работничка партија (ПКК).
Тој потврди дека Вашингтон се противи на каков било упад на ирачка територија, но рече дека конечната одлука е само на Турција.
Високи американски претставници побараа од Анкара да не спроведува голема операција против ПКК во Ирак, стравувајќи дека тоа може уште повеќе да ја дестабилизира земјата.(Заман - 26/10/07;
Ројтерс, СНН, АФП, АП - 25/10/07)
