18/11/2008
ПРИШТИНА, Косово -- Извештајот на ОН за настаните на Косово се очекува да даде зелено светло за распоредувањето на мисијата на ЕУ ЕУЛЕКС низ целата земја до почетокот на декември. 
„Се надевам дека извештајот ќе им биде предаден за брзо време на земјите-членки“, рече портпаролот на ОН, Брендон Варма, во вторникот (18-ти ноември).
Во понеделникот американскиот помошник секретар за одбрана, Стјуард Џонс, рече дека не е неопходна изјава на претседателот на Советот за безбедност на ОН за распоредувањето на ЕУЛЕКС. 
Џонс, кој во понеделникот беше во Белград, во рамките на својата прва официјална посета на Балканот, во интервју за Бета додаде дека Белград и Приштина немаат несогласувања во врска со распоредувањето на самиот ЕУЛЕКС, туку се загрижени поради планот од шест точки на ОН за реструктуирањето на УНМИК. 
(Зери, Косова Сот, Лајм - 18/11/08; Бета, Кохавижн, Б92 - 17/11/08)
