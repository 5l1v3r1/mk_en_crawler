29/04/2009
ПРИШТИНА, Косово -- Србите во Митровица и командантите на КФОР се согласија во вторникот (28-ми април) мировните сили што ги блокираа патиштата во областа Брѓани, да се повлечат.
Персоналот на КФОР ќе замине, додека Србите и Албанците, кои од петокот беа во повремени судири, ќе можат да се вратат во своите домови.
Тензиите пораснаа кога неколку албански семејства се обидоа да почнат со реконструкција на своите домови во спорната област, во близина на неофицијалната граница која го дели поделениот град Митровица во српски, северен дел, и албански, јужен дел.
Во другите вести, Независната судска и обвинителска канцеларија започна со назначување судии и обвинители, според извештаите на локалните медиуми во средата.
Целта е да се отстранат непрофесионалните, корумпирани функционери или судски претставници со сомнително минато.
Процесот се очекува да трае еден месец.
(Коха Диторе, Зери, Експрес, Косова Сот, Лајм - 29/04/09;
ИТАР-ТАСС - 28/04/09)
