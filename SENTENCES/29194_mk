05/05/2010
AНКАРА, Турција -- Судењето на еден висок обвинител и еден армиски генерал осомничени за учество во т.н. мрежа на Ергенекон започна во градот Ерзурум во вторникот (4-ти мај).
Организацијата Ергенекон е обвинета дека планирала да предизвика доволен хаос за соборување на владата на владејачката Партија на правдата и развојот.
Генерал Салдираи Берк, командант на Третата армија на Ерзинчан, и главниот градски обвинител, Илхан Чиханер, се судат заедно со 12 други осомничени.
Тие се соочуваат со по десет години затвор за членување во терористичка организација.
Берк, функционер од највисок ранг на кого му се суди во рамките на тригодишната истрага, не присуствуваше на сесијата во втрорникот.
(Хабертурк, Радикал - 05/05/10;
AФП, Прес ТВ, новинска агенција Анадолу - 04/05/10)
