19/07/2007
AНКАРА, Турција -- Преку 1.000 поддржувачи на прокурдистанската Партија за демократско општество ја нападнаа канцеларијата на партијата Националистичко движење (МХП) во источниот турски град Догубајазит во средата (18-ти јули), пред општите избори оваа недела.
Сведоци изјавија за новинската агенција Доган дека борбите избиле најпрво помеѓу националистите и курдистанските демонстранти, кои извикувале пароли за поддршка на Абдула Оџалан, затворениот водач на забранетата Курдистанска работничка партија.
Откако курдистанските демонстранти ја нападнаа канцеларијата на МХП, полицијата пукаше во воздух за да ја растера толпата.
Доцна во вторникот, распрскувачка бомба експлодираше пред канцеларијата што се наоѓа веднаш до владејачката Партија на правдата и развојот, предизвикувајќи штета, но не и повредени.
Пред неколку дена, имаше две слични вакви експлозии надвор од канцелариите на партијата во Измир.
(Заман - 19/07/07;
новинска агенција Анадолу, АП, Доган - 18/07/07)
