07/12/2007
ХАГ, Холандија -- Главниот обвинител на ОН, Карла дел Понте, во понеделникот (10-ти декември) му постави ултиматум на Белград да го предаде босанскиот воен командант Ратко Младиќ. 
Дел Понте, која треба да го напушти Трибуналот за воени злосторства на крајот на месецов, во интервјуто од четвртокот рече дека ќе му каже на Советот за безбедност на ОН дека Србија не соработува целосно ако Младиќ не му биде преден на Хаг. 
ЕУ го парафираше Договорот за стабилизација и асоцијација со Белград, но рече дека нема официјално да го потпише додека обвинителите на ОН не бидат задоволни од нивото на соработката од страна на Белград.
Српскиот обвинител за воени злосторства, Владимир Вукчевиќ, во четвртокот се согласи дека според него Младиќ и понатаму е во земјата. 
Но, тој за весникот Блиц изјави дека скоро и да нема шанси тој да биде уапсен до следната недела, па дури и до крајот на месецот, кога завршува мандатот на Дел Понте. 
(AП, Ројтерс, АФП, Бета, Б92, РТС, Блиц - 06/12/07)
