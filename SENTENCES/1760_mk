23/01/2013
Во понеделникот (21. 
јануари), министрите за финансии на еврозоната го одобрија следното распоредување на пакетот за итна помош за Грција , со што вкупната месечна сума беше 9,2 милијарди евра. 
Минатиот месец Грција доби 34,5 милијарди евра, вклучувајќи средства за банките како дел од пакетот на земјата од 130 милијарди евра за извлекување од кризата, одобрен рано минатата година по иницијалните 110 милијарди евра за извлекување од кризата во 2010 година.
***
Во согласност со последните предвидувања за регионот на Европската банка за обнова и развој дадени во понеделникот (21. 
јануари), економиите на Југоисточна Европа ќе имаат економски раст од 1,5 отсто. 
Претходно предвидувањето на банката беше раст од 1,6 отсто за регионот, но сметаат дека поради некои фактори, очекувањата сега се поскромни.
***
Русија го тргнаКипарод црниот список на земји во кои Москва не охрабрува да се прават инвестиции, изјавија од Министерството за финансии на Никозија. 
Одлуката ќе му помогне на островот да привлече руски инвестиции, како и да ја зајакне својата репутација како меѓународен бизнис центар.
***
Турската  компанија за обновлива енергија „Неса енерџи“, ќе изгради електрана на ветар од 130 милиони евра во јужнаМакедонија. 
Во четвртокот (17. 
јануари) беше потпишана зделката за 44 турбини што треба да се инсталираат во општината Богданци.
***
Во понеделникот (21. 
јануари),романската влада откри нацрт-закон за дополнително оданочување на нафтените компании што имаат повисоки добивки поради либерализацијата на енергетскиот пазар на земјата. 
Според нацртот, водечките производители на нафта ќе плаќаат данок до 60 отсто од добивката по наглите зголемувања на цени по либерализацијата.
***
Албанскатарегулаторна власт за енергетика во понеделникот (21. 
јануари) ја повлече дозволата на чешката компанија за јавни услуги „ЧЕЗ“ за дистрибуција во земјата. 
Во декември, „ЧЕЗ“ изјави дека иницирала процес за продажба на дистрибутивниот дел на својот бизнис во Албанија. 
Компанијата првпат ја најавила намерата да ја напушти балканската земја во октомври, кога не успеала да реши спор со владата во врска со цените и вонредните даноци.
***
Работниците од метрото во Атина ќе продолжат со штрајкот и шестиот ден, вторник (22. 
јануари), спротивно на судската одлука издадена во понеделникот, според која треба да се вратат на работа. 
Протестите ги поттикна новото намалување на платите од 25 отсто. 
На штрајкувачите им се придружија и државните градски автобуси, вработените во трамвајскиот систем, што исто така прекинуваа со работењето.
***
Србија, Босна  и Херцеговина, Црна Гора, Хрватска, Албанија и Македонија ќе формираат заедничко туристичко здружение за Југоисточна Европа, изјави во понеделникот (21. 
јануари), Александар Сеничиќ. 
Тој рече дека земјите ќе потпишат протокол за соработка во текот на Меѓународниот саем за туризам во Белград во февруари.
***
Во понеделникот (21. 
јануари), локалните претставници рекоа дека Истанбул привлекол зделки за спонзорство во вредност од 20 милиони долари од седум турски водечки компании за понудата за олимпијадата во 2020 година. 
„Туркиш ерлајнс“, „Коч холдинг“ и мобилниот оператор „Турксел“, се меѓу спонзорите. 
Истанбул се натпреварува со Мадрид и со Токио за летните олимписки игри во 2020 година.
(Разни извори - 16.01.2013 - 23.01.2013)
