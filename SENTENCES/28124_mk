20/10/2010
ЗАГРЕБ, Хрватска -- Уставниот суд во средата (20-ти октомври) едногласно пресуди дека нема потреба за одржување референдум во врска со можните измени на законот за работни односи, бидејќи владата веќе го повлече својот предлог за ова прашање.
Судот заклучи дека повлекувајќи ги амандманите од парламентарна процедура, владата ја испочитувала волјата на граѓаните, кои потпишаа петиција, организирана од синдикатите, барајќи референдум за контроверзните предлози.
Меѓу нив беше и еден кој можеше да одреди краен рок од шест месеци за изготвување нов колективен договор, откако ќе истече тековниот.
Потоа, работничките права би биле предмет на посебни договори со одделни работодавци.
Синдикатите собраа повеќе од 700.000 потписи, кои се предвидени со закон за свикување референдум во врска со предложените амандмани.
Тие велат дека размислуваат за својот следен потег, по оваа одлука.
(ХИНА, ХРТ, Пословни дневник - 20/10/10)
