07/09/2008
БЕЛГРАД, Србија -- Toмислав Николиќ, заменик-претседателот на најголемата опозициска партија, Српската радикална партија (СРС), на состанокот на партија во петокот (5-ти септември) поднесе оставка.
Овој потег уследи откако партијата одлучи да не го поддржи Договорот за стабилизација и асоцијација (ДСА) со ЕУ.
Потпредседателот на СРС Драган Тодоровиќ, потврди дека партијата ја промени својата позиција пот притисок на својот водач, Воислав Шешељ, кому моментно му се суди во Хашкиот трибунал за воени злосторства.
Николиќ во четвртокот објави дека партијата ќе го поддржи ДСА, по прифаќањето од страна на владата на предлогот на СРС за измена на предлог-законот за ратификацијата.
Во другите вести од петокот, претседателот Борис Тадиќ ја отфрли можноста за состанок со својот косовски колега, Фатмир Сејдиу.
Тадиќ рече дека би можел да прифати вакви разговори само ако се организирани под надзор на ОН и ако целта биде да се разговара околу статусот на Косово.
(Бета, Танјуг, БB92 - 05/09/08)
