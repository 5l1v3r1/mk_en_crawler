13/09/2009
БЕЛГРАД, Србија -- Претседателот Борис Тадиќ во саботата (12-ти септември) повика на национален консензус за политичките и економските реформи потребни за Србија да постигне напредок во својата кандидатура за пристапување во ЕУ.
„Многу сериозни и тешки реформи и многу работа се пред нас, за да може Србија да влезе во предворјето на ЕУ, како стабилна држава со стабилна економија“, рече Тадиќ на состанокот на Демократската партија (ДС) во Белград.
„Сето ова бара мерки за кои е потребна широка поддршка од граѓаните, коалициските партнери и опозицијата.“
Во петокот министерот за надворешни работи, Вук Јеремиќ, рече дека Белград официјално ќе го поднесе своето барање за пристапување во ЕУ до крајот на оваа година.
„Србија нема друга политичка алтернатива“, рече Јеремиќ.
(Taнјуг, Б92 - 12/09/09)
