07/11/2007
Бенјамин Кипротич Корир од Кенија и Русинката Светлана Пономаренко победија на 25-тиот Атински класичен маратон, кој се одржа во грчкиот главен град во неделата (4-ти ноември).
Маратонот ја следи вистинската рута на античката трка, која започнува во приморскиот град Маратон и завршува на атинскиот стадион Панатинаикон.
Турскиот збор јакамоз, што значи „одраз на месечината на вода“ победи на натпреварот за најубав збор на светот.
Настнаот го организираше германското онлајн списание Култураустауш (Културна размена).
Дизајнерска работилница, организирана од швајцарската културна програма во Maкедонија, започна во понеделникот (5-ти ноември) во Скопје.
Истата привлече околу 20 учесници од регионот и од секаде во Европа.
Во петокот (2-ри ноември) во Софијa започна филмскиот фестивал „Синеманија“, на кој учествуваат 77 филмови.
Обожавателите на киното ќе можат да го погледнат последното дело на Френсис Форд Копола „Младина без младост“, кој се снимаше во Бугарија.
Настанот завршува на 29-ти ноември.
Деветтиот Младински театарски фестивал беше отворен во петокот (2-ри ноември) во Tиранa.
На фестивалот млади албански продуценти ќе ја покажат својата работа и ќе бидат членови на жирито.
Романскиот пејач Андреа Баница ја доби наградата Најдобар романски изведувач на церемонијата МТВ Мјузик авордс во Минхен во четвртокот (1-ви ноември).
Конкуренти на Баница во категоријата надобар соло изведувач беа:
Симплу, Диџеј Проџект, Актив и Ар енд Би пејачот Алекс.
Анте Мариновиќ, поранешен пратеник на Федерацијата на Босна и Херцеговинa, ќе ја претстави својата нова книга „Муџахединска жена“ в четврток (8-ми ноември).
Тоа е љубовна приказна за Босанка и Хрват.
(Разни извори - 31/10/07-07/11/07)
