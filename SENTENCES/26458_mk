11/12/2009
ЗАГРЕБ, Хрватска -- Парламентот во петок (11-ти декември) ја отпочна иницијативата за гласање недоверба на министерот за транспорт и инфраструктура Божидар Калмета, на барање на главната опозициска Социјалдемократска партија (СДП). 
Иницијативата уследи набргу по апсењата минатиот месец на неколку високи претставници на Хрватски патишта, најголемиот оператор со патиштата во земјата, под сомневање за злоупотреба. 
СДП вели дека Калмета треба, исто така, да сноси одговорност за секоја злоупотреба. 
Калмета ги негира наводите и одбива да поднесе оставка од функцијата. 
Најголемата владејачка партија, Хрватската демократска заедница“ го поддржува тој став. 
(ХРТ - 11/12/09; ХИНА, Нова ТВ, Јавно - 10/12/09)
