19/02/2006
ВАШИНГТОН, САД -- Шефот на ФБИ, Роберт Мулер, во петокот (17-ти февруари) се состана со бугарскиот министер за внатрешни работи, Румен Петков, при што побара конкретни резултати во борбата против корупцијата на високо ниво во Бугарија. 
Петков, кој ја заврши својата неколкудневна посета на САД, исто така, рече дека Мулер повикал на континуирано подобрување на билатералната соработка.
Во меѓувреме, во Софија, американскиот амбасадор Џон Бејрли во петокот се состана со Васил Киров, шефот на Бугарската агенција за финансиско разузнавање. 
Нивните разговори се фокусираа на заедничките активности против перењето на пари и финансирањето на тероризмот. 
(24 Часа, Труд - 19/02/06)
