14/05/2007
СОФИЈА, Бугарија -- Илјадници луѓе се собраа пред катедралата Александар Невски во центарот на Софија во саботата (12-ти мај) за да се помолат за петте бугарски медицински сестри и палестинскиот лекар кои се осудени на смртна казна во Либија.
Ова беше најголем собир организиран од страна на Бугарската православа црква и, за првпат, трите бугарски чудотворни икони на Света Богородица беа изложени заедно во Софија.
Либискиот суд ги осуди медицинските сестри на смрт минатиот декември, откако ги прогласи за виновни за инфицирање на повеќе од 400 деца со ХИВ.
Но, водечки меѓународни експерти сведочеа дека болеста била раширена долго време пред да дојдат медицинските сестри.
САД и ЕУ повикаа на ослободување на медицинските лица.
Семејството на палестинскиот лекар побара од Бугарија да му додели бугарско државјанство, со оглед на тоа што како палестински бегалец во Либија, ниту една држава или организација не ги претставува неговите интереси.
(Сега, Стандард - 14/05/07;
Дарик - 13/05/07;
бТВ, Ројтерс - 12/05/07)
