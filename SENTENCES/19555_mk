25/03/2008
СОФИЈА, Бугарија -- Заменик-министерот за надворешни работи, Феим Чаушев, член на Движењето за правата и слободите, поднесе оставка во понеделникот (24-ти март), поради тековната контроверзност околу неговото користење на две различни имиња, Петар и Феим.
Петар е името што му било дадено кога поранешниот комунистички режим сакал да го асимилира бугарското турско малцинство.
Тој го користел ова име во бизнис зделките.
Второто име, Феим, е неговото вистинско име, но тој не го користел сé додека не станал член на владата.
И покрај тоа што во неговите документи за лична идентификација стои името Петар, тој на официјалните документи се потпишувал како Феим, што технички претставува кршење на законот.
Чаушев е важна фигура во бугарската надворешна политика.
Тој имаше важна улога во убедувањето на Триполи да ги ослободи шесте бугарски медицински сестри, кои се соочуваа со смртна казна во Либија.
(24 Часа - 25/03/08;
AФП, БГНЕС, БТА, Актуално, Дарик - 24/03/08)
