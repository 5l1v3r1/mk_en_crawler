04/08/2009
САРАЕВО, Босна и Херцеговина (БиХ) -- Бошњачката партија за демократска акција (СДА) во понеделникот (3-ти август) го номинираше својот заменик-претседател, Садик Ахметовиќ, за министер за безбедност. 
Претходните двајца кандидати -- Халид Гењац и Сенад Сепиќ -- испаднаа од конкуренција. 
Местото остана испразнето откако актуелниот министер Тарик Садовиќ беше разрешен на предлог на СДА, поради поплаките на „важни странски и локални институции“ во врска со неговата слаба комуникација и соработка. 
Локалните медиуми објавија дека американски официјални претставници го обвиниле дека не презема брзи дејства за протерување на исламистичките екстремисти осомничени за врски со Ал каеда.
Во другите вести, медиумите во понеделникот јавија дека канцеларијата на Интерпол во БиХ сé уште не издала потерница по поранешниот муџахедински борец Карај Камел бин Али, познат и како Абу Хамза, кој избега од затворот во Зеница пред една недела. 
Хамза, кој се смета за опасност по националната безбедност, не се врати во затвор по седумдневното отсуство. 
Медиумите објавија дека е можно тој да се крие некаде меѓу Зеница и Давидовиќ. 
(Фена, БХРТ, Срна, РТРС, Pincom.info, Tанјуг - 03/08/09)
