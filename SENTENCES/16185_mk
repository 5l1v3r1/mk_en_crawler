18/05/2006
СКОПЈЕ, Македонија -- Претседателот Бранко Црвенковски во средата (17-ти мај) му рече на романскиот министер за одбрана во посета на земјата, Теодор Атанасиу, дека Скопје очекува на самитот на НАТО во ноември во Рига да биде испратен јасен сигнал за можноста за проширување.
Тој й се заблагодари на Романија за нејзината континуирана поддршка на евроатланските аспирации на Македонија.
Атанасиу, од своја страна, изрази уверување дека одбранбените реформи на земјата ќе водат до признание од Алијансата.
Црвенковски в четврток ќе се состане со британскиот принц Едвард кој се наоѓа во Скопје по повод одбележувањето на 10-годишнината од формирањето на Британскиот совет во Македонија.
Meѓу другото, тој ќе ја отвори и новата Британска амбасада во Скопје.
Во другите вести, македонската гранична полиција спречи обид за трговија со луѓе на граничкиот премин со Грција, Богородица, рано во средата.
Официјален претставник вели дека во камионот со кој управувал македонски државјанин се наоѓале вкупно 20 илегални мигранти -- осуммина Кинези и дванаесет Албанци.
Во соседна Албанија, властите во Драч во средата објавија дека локалната полиција запленила околу 28 килограми марихуана во операцијата наречена „Жешко утро“.
Две лица беа уапсени.
(Албански вести - 18/05/06;
Макфакс, веб-страница на романската влада, А1 ТВ, Макфакс, Телма ТВ - 17/05/06)
