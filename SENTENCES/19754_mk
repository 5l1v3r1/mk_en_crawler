23/08/2007
ПРИШТИНА, Косово, Србија -- Германскиот дипломат Волфганг Ишингер, кој ја претставува ЕУ во тројката на Контакт-групата за разговорите помеѓу Белград и Приштина, во средата (22-ри август) негираше дека Брисел ја поддржува поделбата на Косово. 
Во интервјуто за „Гардијан“, Ишингер потврди дека поделбата никогаш не била разгледувана како реална опција, како и дека ниту една страна не побарала покраината да биде поделена на српски дел и дел на етничките Албанци.
Ишингер во четвртокот ја посети Приштина за да ги чуе идеите на покраинските власти пред состанокот во Виена следната недела. 
Тој, исто така, е можно да се состане со претставниците на косовските Срби. 
Претставникот наскоро ќе го посети и Белград, како подготовка за разговорите во Виена, дел од тековните 120 дена преговори чија цел е решавање на конечниот статус на Косово. 
(РИА Новости, Блумберг - 23/08/07; РТК, Телеграфи, Танјуг, РФЕ, КИК, Балканвеб, Б92, Бета, АФП, Гардијан - 22/08/07)
