13/03/2007
СКОПЈЕ, Македонија -- Претставниците на македонската владејачка коалиција и најголемата партија на етничките Албанци, Демократската унија за интеграција (ДУИ), се состанаа во понеделникот (12-ти март), како уште еден чекор напред во правец на продолжувањето на долго време блокираниот политички дијалог. 
Министерката за внатрешни работи, Гордана Јанкулоска, изјави дека првиот состанок бил конструктивен и рече дека разговорите ќе продолжат подоцна оваа недела. 
Таа, исто така, истакна дека експертите започнале со составувањето на листата закони што ќе бидат усвојувани според Бадинтеровиот принцип, кој важи за нацрт-законите што се однесуваат на малцинствата.
Во другите вести од понеделникот, делегација на ДУИ предводена од претседателот на партијата, Али Ахмети, започна работна посета на Велика Британија. 
Членовите на ДУИ ќе се состанат со членови на парламентот и со министерот за европски прашања, Џеф Хун, пред да отпатуваат за Белфаст.
Исто така во понеделникот, Ѓорѓи Оровчанец, кој неодамна ја напушти ВМРО-Народна партија, објави дека формира нова опозициска партија. 
Партијата ќе се вика „Нова алтернатива“. 
(Вечер, Дневник - 13/03/07; MИА, Макфакс - 12/03/07)
