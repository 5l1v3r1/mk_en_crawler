01/04/2005
(Разни извори – 25/03/05 - 01/04/05)
БДП на Tурција изнесуваше 8,9 отсто или околу 301 милијарда американски долари во 2004 година, според официјалните податоци објавени на 31-ви март.
Растот на бруто националниот производ (БНП), пак, минатата година изнесуваше 9,9 отсто -- највисока стапка од 1966 година.
БНП по глава жител достигна 4.187 американски долари, што претставува зголемување за 27,7 отсто во период од една година.
Одборот на Светската банка ја одобри субвенцијата од 2,5 милиони американски долари за Koсово во рамките на Проектот III за техничка помош во енергетскиот сектор.
Средствата ќе бидат наменети за поддршка на интеграцијата на покраината со регионалниот енергетски пазар.
Aлбанија и Грција потпишаа протогол за зајакнување на билатералната соработка, особено во секторите на енергијата, телекомуникациите и даночниот сектор.
Документот беше потпишан на крајот од деветтиот заеднички меѓуминистерски комитет, што се одржа во Јанина, во Грција.
Германскиот градежен гигант, Хохтиф, официјално ја потврди својата заинтересираност за концесијата за модернизирање и оперирање на Скопскиот аеродром во Maкедонија, испраќајќи писмо на намери до македонската Влада.
Ова германско претпријатие сака да се прошири на пазарите во Југоисточна Европа.
Водечиот бугарски мобилен оператор, Мобилтел, ја доби првата УМТС лиценца која ја издаде државниот телеком регулатор, победувајќи го претријатието за фиксна телефонија, БТЦ.
Мобилтел за дозволата ќе плати од 40 милиони евра и ќе обезбеди 20 отсто покривање на земјата со УМТС во текот на следните две години.
Светската банка објави санкции против петмина поединци и шест претпријатија за заговор во врска со иницијативата на оваа банка во Aлбанијa, Проектот за итна модернизација на водоснабдувањето.
Претпријатијата вмешани во ова -- Пачани, Вараку, ИНА Тирана, Адриатик 1, Манди 1 и Проект 2000 -- наводно се согласиле да поднесат лажни понуди.
Германското претпријатие Винтершал и неговиот локален партнер Ромгаз објавија дека ќе инвестираат 3,5 милиони американски долари во новиот извор за природен гас во Сигисоара, во Романија, преку нивното заедничко претпријатие Виром Гас.
Сличен проект се планира за 2006 година, но сега засега не се објавени финансиски детали.
Извозот на Босна и Херцеговина (БиХ) се зголеми за 19,9 отсто за период од една година на околу 223,4 милиони евра помеѓу јануари и април, според податоците објавени од Државната агенција за статистика на БиХ.
Хрватска и понатаму остана нејголемиот партнер во надворешната трговија на земјата, со 21 отсто од целокупниот извоз.
