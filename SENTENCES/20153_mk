17/12/2007
AНКАРА, Турција -- Премиерот Реџеп Тајип Ердоган во неделата (16-ти декември) й честиташе на турската армија за воената операција спроведена во раните часови, против камповите на Курдистанската работничка партија (ПКК) во северен Ирак. 
Турските авиони ги гаѓаа базите на ПКК на планината Ќандил, при што наводно убиле една жена, а раниле две други лица.
„Со задоволство можам да објавам дека синоќешната операција беше успешна“, рече Ердоган, потврдувајќи ја решеноста на Анкара да ги искористи сите воени, економски и дипломатски средства за борба против терористите на ПКК во и надвор од нејзините граници.
Портпаролот на регионалната влада на ирачки Курдистан, Џамал Абдула, ја повика Турција да се фокусира на евентуалните идни напади врз целите на ПКК. 
„Не сакаме конфликтот помеѓу турските војници и ПКК да се претвори во конфликт помеѓу турските сили и народот на Курдистан“, рече тој. 
(Заман, Прес ТВ, Ројтерс, АП, Вашингтон пост - 17/11/07; AП, АФП, Ројтерс, АФП, НТВ - 16/12/07)
