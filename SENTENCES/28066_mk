21/10/2010
ЉУБЉАНА, Словенија -- Словенија ја ратификуваше Спогодбата за стабилизација и асоцијација (ССА) со Србија, откако парламентот го усвои едногласно во средата (20-ти октомври).
Ратификацијата доаѓа само неколку дена пред состанокот на 25-ти октомври на Советот на министри за надворешни работи на ЕУ.
Тие ќе расправаат околу тоа дали да ја достават апликацијата за членство на Србија до Европската комисија.
Додека словенечкиот министер за надворешни работи, Самуел Жбогар, вети целосна поддршка на својата земја, Холандија се очекува да се спротивстави на тоа да се оди напред додека Србија не ги уапси и екстрадира бегалците за воени злосторства Ратко Младиќ и Горан Хаџиќ.
(Бета, Б92, Танјуг, СТА - 20/10/10)
