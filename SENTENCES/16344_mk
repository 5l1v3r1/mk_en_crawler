15/05/2006
САРАЕВО, Босна и Херцеговина (БиХ) -- Дипломатите од БиХ и од Србија и Црна Гора искажаа различни ставови за евентуалното влијание на тековниот случај во Меѓународниот суд на правдата, во врска со тужбата за геноцид што БиХ ја поднесе против државната заедница.
Во неделата (14-ти мај) во Дневни аваз се цитира босанскиот амбасадор во Белград, Томислав Леко, дека прашањето не смее да влијае на взаемните врски, кои тој ги окарактеризира како „добри, пријателски и сé подобри“.
Леко го изјави ова два дена откако новиот амбасадор на Србија и Црна Гора во БиХ, Грујица Спасовиќ, рече дека каков и да е исходот од судската постапка, тој ќе им наштети на билатералните врски.
Спасовиќ, кој во петокот ја посети Бања Лука, рече дека ова прашање требаше да се реши на некој друг начин.
(Дневни аваз - 14/05/06;
Данас - 13/05/06;
ПБС БиХ - 12/05/06)
