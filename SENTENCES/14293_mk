11/11/2005
ВАШИНГТОН, САД -- Успешните преговори за идниот статус на Косово ќе ги зајакнат шансите на Србија за членство во ЕУ и во НАТО, изјави на прес-конференцијата во четвртокот (10-ти ноември) американскиот државен потсекретар Николас Барнс. 
Од друга страна, рече тој, неуспешните преговори или евентуалното избувнување на насилство ќе влијаат врз кандидатурите на сите земји во регионот. 
Барнс, исто така, рече дека процесот на евроатланска интеграција на Србија ќе биде запиран сé додека обвинетиот за воени злосторства Ратко Младиќ се наоѓа во бегство.
Во четвртокот во Приштина шефот на УНМИК, Сорен Јесен-Петерсен, рече дека разговорите во врска со статусот треба да започнат овој месец. 
Во рамките на подготовките за преговорите германскиот дипломат Михаел Шефер, претседателот на Контакт-групата за Косово, во која влегуваат шест држави, в петок ќе го посети Белград. 
(ВОА, Бета, Танјуг - 10/11/05)
