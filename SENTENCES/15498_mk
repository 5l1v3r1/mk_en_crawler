24/08/2006
ПАЛЕ, Босна и Херцеговина (БиХ) -- Војниците на НАТО, со помош на ЕУФОР и Државната агенција за истраги и заштита на БиХ, во средата (23-ти август) извршија претрес на куќи и канцеларии во Пале и уапсија наводен помошник на главниот бегалец обвинет за воени злосторства, Радован Караџиќ. 
Во соопштението од штабот на НАТО во БиХ се потврдува дека операцијата имала за цел собирање на информации за сомнителната мрежа која им помага на обвинетите. 
Уапсениот е идентификуван како Јован Скобо, командант на полицијата на Пале за време на војната, чие име се наоѓаше на црната листа на ЕУ на наводни поддржувачи на Караџиќ. 
Официјалните претставници на Државната агенција за истраги и заштита, исто така, ги претресоа куќите на осомничениот поддржувач на Караџиќ, Радомир Којиќ, и неговиот шура, Радослав Илиќ, во Пале. 
(Дневни аваз, Независне новине - 24/08/06; РТРС, ПБС БиХ, АП, Ројтерс, УПИ - 23/08/06)
