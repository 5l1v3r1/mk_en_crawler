17/08/2008
AНКАРА, Турција -- Tурски воени авиони бомбардираа пештера што ја користи Курдската работничка партија (ПКК) во соседен северен Ирак претходно во неделата (17-ти август) објави војската.
Голема група терористи на ПКК го користела скривалиштето за да планира напад во Турција, се вели во соопштението.
Во петокот бомба на канцелариите на владејачката Партија на правдата и развојот (АКП) во провинцијата Хакари повреди три лица, вклучително и едно дете.
Во другите вести, нагазна мина поставена од милитантите на ПКК повреди тројца турски војници во провинцијата Хакари, објавија медиумите во петокот.
(Хуријет, НТВ, Хабер Турк - 17/08/08, Ксинхуа - 16/08/08, Хуријет, новинска агенција Доган, новинска агенција Анадолу, СНН Турк - 15/08/08)
