01/08/2010
БЕЛГРАД, Србија -- Претседателот Борис Тадиќ во саботата (31-ви јули) рече дека е навреден од објаснувањето што го даде британскиот суд за одлука да не го екстрадира поранешниот член на претседателството на Босна и Херцеговина (БиХ) Ејуп Ганиќ. 
Судот во Лондон на 27-ми јули рече дека Ганиќ не може да биде екстрадиран бидејќи постои ризик за политички мотивиран процес против него во Белград.
„Коментарот на судијата во случајот дека е можно некој во Србија да биде суден од политички причини е не разбирлив за мене и претставува лична навреда“, рече Тадиќ. 
Ганиќ беше уапсен на лондонскиот аеродром Хитрои на 1-ви март, врз основа на потерницата што ја издаде Белград. 
Србија го бара во врска со нападот од мај 1992 година во Сараево врз конвој на Југословенската народна армија, при кој загинаа повеќе од 40 војници. 
(Глас јавности, Б92 - 31/07/10)
