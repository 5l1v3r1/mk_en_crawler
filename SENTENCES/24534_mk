07/04/2009
AТИНА, Грција -- Парламентот рано во вторникот (7-ми април) гласаше за формирање специјална комисија која ќе го испита поранешниот Министер за Егејот Аристотелис Павлидис за мито, потег кој може да го загрози мнозинството од едно место на владејачката Нова демократија (НД).
Павлидис е осомничен за барање мито од локален бродосопственик во замена за субвенционирани бродски линии.
Според грчкиот закон, само парламентот може да ги испитува актуелните или поранешните министри за евентуални кривични дела.
Павлидис, член на парламентарната група на НД, ги негира обвинувањата.
Одземањето на неговото парламентарно членство би ја намалило застапеноста на партијата на 150 места во парламентот од 300 места.
Тоа може да го принуди премиерот Костас Караманлис да распише предвремени избори.
(AНА-МПА, Нафтемборики, In.news, Ксинхуа - 07/04/09)
