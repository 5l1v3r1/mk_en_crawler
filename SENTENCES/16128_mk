16/06/2006
ПРИШТИНА, Косово, Србија -- Албанскиот премиер Сали Бериша во четвртокот (15-ти јуни) ги повика косовските институции и неговото етничко албанско население да ги почитуваат правата на српското малцинство, како и подобрување на животните услови за оваа група.
Бериша беше во Приштина на разговори со премиерот Агим Чеку и со шефот на УНМИК во заминување, Сорен Јесен-Петерсен, и треба да има обраќање во парламентот.
На состанокот со Чеку тие се согласија околу потребата за зголемување на комуникацијата помеѓу двете влади и забрзување на спроведувањето на билатералните договори.
Бериша, исто така, ја поддржа и независноста на Косово, велејќи дека истата ќе придонесе за безбедноста на Балканот.
Во одделните разговори со Јесен-Петерсен, Бериша рече дека Албанија ќе ја почитува одлуката на меѓународната заедница за Косово и се согласи дека статутот на покраината треба да се одреди што е можно побргу.
Јесен-Петерсен го пофали потпишувањето од страна на Албанија на Договорот за стабилизација и асоцијација со ЕУ, велејќи дека овој настан е важен за целиот регион.
(Aлбански вести - 16/06/06;
AП - 15/06/06)
