27/01/2005
САРАЕВО, Босна и Херцеговина (БиХ) -- Главниот обвинител во БиХ, Маринко Јурчевиќ, во средата (26-ти јануари) изјави дека специјалниот обвинителски совет за воени злосторства работи на неколку случаи и, најверојатно, ќе ги издаде првите официјални обвиненија до средината на февруари.
Јурчевиќ објасни дека случаите се преземени од кантонските судови.
Исто така во средата, експертската комисија на Република Српска за спроведување на заклучоците од Комисијата за Сребреница на ентитетот го одржа својот прв состанок во Бања Лука.
Комисијата треба да й ги претстави своите заклучоци на Владата на босанските Срби до крајот на февруари.
