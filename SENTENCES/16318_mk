13/06/2006
СКОПЈЕ, Македонија -- Генералниот секретар на НАТО, Јап де Хоп Шефер, во понеделникот (12-ти јуни) се состана со премиерот Владо Бучковски во Скопје, при што му рече дека парламентарните избори на 5-ти јули ќе бидат најзначаен тест за евроатланските изгледи на Македонија. 
Изборите треба да бидат „110 проценти слободни, мирни и фер“, рече Де Хоп Шефер, додавајќи дека тој е уверен оти земјата ќе успее во оваа цел.
Во меѓувреме, во вторникот, околу 30 македонски политички партии ќе го потпишат Кодексот за слободни и фер избори. 
Истиот има за цел да загарантира мирни и демократски избори и да го намали бројот на нерегуларностите и прекршоците. 
(MИА, Maкфакс - 13/06/06; MИА, Макфакс, А1 ТВ - 12/06/06)
