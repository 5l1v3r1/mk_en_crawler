10/05/2006
БЕЛГРАД, Србија и Црна Гора -- Илјадници луѓе се собраа во Белград во вторникот (9-ти мај) за да побараат оставка од владата на Воислав Коштуница поради нејзиното неапсење на Ратко Младиќ.
Тие го обвинија премиерот дека не успеал да ја дистанцира земјата од режимот на Слободан Милошевиќ.
Чедомир Јовановиќ, од опозициските либерал-демократи, повика на предвремени избори за смена на актуелната влада.
ЕУ ги прекина разговорите за Спогодбата за стабилизација и асоцијација со Србија и Црна Гора минатата недела поради тоа што Младиќ не беше уапсен до определениот рок - крајот на април.
Исто така во вторникот, претседателот на Србија и Црна Гора, Светозар Маровиќ, рече дека ситуацијата со Младиќ претставува заеднички неуспех на сојузните власти и меѓународната заедница.
Тој инсистираше на тоа дека владата е подготвена да го предаде бегалецот.
(Данас - 10/05/06;
Бета, АП, Танјуг, РТС - 09/05/06)
