27/05/2008
СКОПЈЕ, Македонија -- Македонската православна црква во понеделникот (26-ти мај) издаде соопштение во кое ја отфрла шпекулацијата на грчките медиуми дека поглаварот на Православната црква на земјата, архиепископот Стефан, искажал територијални претензии кон Грција за време на неодамнешната посета на Ватикан.
Според Црквата, Грција ги извадила од контекст зборовите на архиепископот.
„Ниту некогаш, па ниту сега може да се негира дека Солун е родното место на нашата и сесловенската азбуката, која потекнува од тогашниот јазик на неговите граѓани.
Токму затоа Солун отсекогаш припаѓал -- во духовна и културна смисла -- на сите нас и на сите словенски народи“, рече архиепископот Стефан.
(MИА, Макфакс, МРТ, А1 ТВ - 26/05/08)
