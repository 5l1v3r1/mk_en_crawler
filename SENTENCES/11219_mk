25/04/2005
САРАЕВО, Босна и Херцеговина (БиХ) -- Главната обвинителка на Трибуналот на ОН за воени злосторства Карла дел Понте изјави дека очекува обвинетите од редот на босанските Срби, Радован Караџиќ и Ратко Младиќ, да бидат уапсени до јули. 
Во интервјуто од изминатиот викенд за швајцарската публикација L'Hedbo Дел Понте рече дека се надева оти ќе ја одбележи десетгодишнината од масакрот во Сребреница „во друштво на Караџиќ и Младиќ во Хашкиот трибунал“. 
Таа, исто така, изрази задоволство што Србија и Црна Гора неодамна сфати дека соработката со Трибуналот претставува предуслов за интеграцијата во ЕУ. 
(Б92 - 25/04/05; Фена - 24/04/05; Taнјуг - 23/04/05)
