21/04/2009
AНКАРА, Турција -- Полицијата уапси десетина осомничени членови на Ал каеда во истовремените рации во четири провинции рано во вторникот (21-ви април), објавија медиумите.
Тие ги започнаа рациите во југоисточните провинции Газиантеп и Санлиурфа, централната провинција Коња и јужниот град Адана.
Полицијата спроведе рации во истата област Газиантеп, Карсијака, каде што четворица членови на Ал каеда загинаа во престрелка со полицијата минатата година.
Претходно овој месец полицијата уапси седум лица за наводни врски со терористичката мрежа во истовремените операции во западната провинција Ескишехир.
Во март локалните медиуми објавија дека Анкара добила американски разузнавачки информации дека милитантите на Ал каеда е можно да планираат напади врз странски цели во Турција.
Во другите вести, медиумите во понеделникот објавија дека судот во Истанбул наредил ослободување на десет лица уапсени под сомневање за врски со терористичката Курдистанска работничка партија (ПКК).
Минатата недела полицијата уапси 51 лице во серијата рации против осомничената инфлитрација на ПКК во прокудската Партија за демократско општество и курдските невладини организации.
(СННТурк, НТВ, новинска агенција Анадолу, Хуријет, новинска агенција Доган, АФП, ДПА, Ројтерс - 21/04/09;
Хуријет, СННТурк, ТРT - 20/04/09)
