21/01/2008
AТИНА, Грција -- Три канцеларии на дилери на автомобили и пет филијали на банки се оштетени во серијата подметнати пожари во Атина рано во понеделникот (21-ви јануари). 
Полицијата посочи дека нападите биле координирани и се случиле во многу кус временски рок на неколку локации. 
Помеѓу целите беа филијалата на американската банка Ситигруп и дилерот на „порше“. 
Нема извештаи за евентуални повредени.
Рано во неделата, бомба експлодираше во грчкото северно предградие Халандри, оштетувајќи автомобил во сопственост на чилеански дипломати. 
Набргу потоа анонимно лице се јавило во канцеларијата на весникот „Елефтеротипија“ преземајќи ја одговорноста за нападот во име на движењето кое се нарекува себеси „Борбена солидарност“. 
Неколку часа подоцна, молотов коктел ја оштети надворешноста на канцеларијата на Еуробанк во центарот на Атина. 
Нема извештаи за повредени во ниту еден од овие инциденти. 
(Вечер, АП, Нафтемпорики - 21/01/08; AФП, Њус ин, РИА Новости, Макфакс - 20/01/08)
