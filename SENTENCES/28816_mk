10/08/2010
САРАЕВО, Босна и Херцеговина (БиХ) -- Уставниот суд во понеделникот (9-ти август) објави дека не може да носи одлука за судска парница покрената од претставниците на националните малцинства кои сакаат одложување на општите избори од 3-ти октомври додека парламентот не ја измени изборната легислатива во согласност со препораките на Европскиот суд во Стразбур.
Судиите велат дека случајот излегува од нивна надлежност.
Малцинствата ветија дека ќе покренат нова судска постапка за случајот.
Во декември Европскиот суд за човекови права одлучи дека уставот на БиХ, создаден како анекс на Дејтонскиот мировен договор, ги дискриминира малцинствата.
Судот побара од БиХ да го реформира уставот и да загарантира еднаква застапеност за сите.
Но, критичарите велат дека парламентот систематски го одложува усвојувањето на неопходните амандмани и покрај притисокот од ЕУ и остатокот на меѓународната заедница.
(БХРТ, Онаса, Дневни аваз - 09/08/10)
