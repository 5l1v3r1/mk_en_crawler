18/06/2006
БЕЛГРАД, Србија -- Расим Љајиќ, српскиот министер задолжен за соработката со Трибуналот на ОН за воени злосторства, во саботата (17-ти јуни) обелодени дека бегалецот Ратко Младиќ се криел во Србија во периодот помеѓу 1997 и 2005 година.
Безбедносните сили, рече тој, сега ги утврдиле точните локации каде што генералот престојувал во текот на овој период, спротивно на тврдењата на владата дека Младиќ, најверојатно, избегал преку граница.
Љајиќ рече дека српските власти сега не знаат каде се наоѓа Младиќ.
Исто така, претседателот Борис Тадиќ рече дека Србија има витален интерес да го уапси Младиќ, со оглед на тоа што неговата континуирана слобода го попречува процесот на интеграција на земјата во ЕУ.
Осомничените за воени злосторства не смеат да шетаат слободно, додаде тој.
(AП, Независне новине - 18/06/06;
РТС, Бета - 17/06/06)
