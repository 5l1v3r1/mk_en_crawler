29/04/2009
ЛУКСЕМБУРГ, Луксембург -- Европскиот суд на правдата (ЕСП) во вторникот (28-ми април) го потврди правото на кипарски Грци за враќање на имотот во северен Кипар, кој го напуштиле за време на турската воена интервенција во 1974 година. 
Странците подоцна го купија напуштениот имот. 
Судот пресуди во корист на кипарскиот Грк кој го тужеше британскиот пар за градење семејна куќа на неговото поранешно земјиште. 
Одлуката ја потврди претходната пресуда на судот во Никозија, кој му нареди на парот да ја сруши вилата и да му плати надоместок на поранешниот сопственик на земјиштето. 
Околу 170.000 кипарски Грци ги напуштија своите имоти по турската воена интервенција на северот.
Владата на кипарските Грци ја поздрави пресудата на ЕСП. 
Претседателот Деметрис Христофиас рече дека истата ги оправдува граѓаните на ЕУ, како позиците на кипарските Грци во врска со имотот во тековните разговори за повторно обединување со кипарските Турци. 
(Хуријет - 29/04/09; КНА, Фамагуста газете, Филелефтерос, Фајненшал мирор, Ројтерс, АФП, АП, Еуроњус - 28/04/09)
