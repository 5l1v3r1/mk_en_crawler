12/10/2010
БЕЛГРАД, Србија -- Властите во понеделникот (11-ти октомври) објавија дека нападите на хулиганите во Белград од понеделникот (11-ти октомври), за време на неделната Геј парада на гордоста биле организирани и политички инспирирани. 
Полицискиот директор Милорад Вељовиќ рече дека еден од главните организатори, најверојатно, бил Младен Обрадовиќ, водачот на ултранационалистичката група Образ. 
Полицијата го приведе и има листа на осомничени организатори на немирите. 
Министерката за правда, Снежана Маловиќ, потврди дека насилството било оркестрирано. 
Околу 250 луѓе беа притворени за насилно однесување за време на судирите со илјадници поддржувачи на екстремната десница и фудбалски навивачи. 
Хулиганите го нападнаа седиштето на владејачката Демократска партија и Социјалистичката партија на Србија, поради што политичарите се посомневаа во политички мотиви. 
Опозициската Српска напредна партија го осуди насилството и рече дека извршителите треба да бидат изведени пред лицето на правдата. 
Друга опозициска партија – Демократската партија на Србија -- рече дека властите се одговорни за насилството, бидејќи не успеале да воспостават ред и мир. 
Радикалите, исто така, ги обвинија властите, тврдејќи дека не требало да ја дозволат парадата. 
(Танјуг, РТС, Б92, АП - 11/10/10)
