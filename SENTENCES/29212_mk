05/05/2010
ПРИШТИНА, Косово -- Во тек се преговори да му се даде дозвола на српски виртуелен мобилен оператор во Косово, објавија локалните медиуми во средата (5-ти мај), цитирајќи неименувани високи претставници. 
Владата и Регулаторната управа за телекомуникации (ТРА) се вели дека преговараат со Белград преку Брисел. 
Разговорите, велат извори, започнале откако ТРА почна да ги отстранува преносителите на српските оператори во Косово, тврдејќи дека се нелегални бидејќи не й се плаќаат даноци на Приштина. 
„Преговорите се одвиваат на политичко ниво. 
За да не се остави српската заедница без ниту еден оператор, ТРА отпочна разговори за лиценцирање на српски виртуелен оператор, кој ќе функционира во соработка со една од косовските мобилни претпријатија“, вели изворот. 
Косово има два мобилни оператори и две виртуелни претпријатија кои даваат услуги во земјата. 
(Кохавижн, Коха Диторе, Инфо прес - 05/05/10)
