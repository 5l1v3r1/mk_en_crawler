12/08/2009
ТИРАНА, Албанија -- Селани во понеделникот (10-ти август) спречија тим европски инспектори да влезе во куќа која, наводно, ја користеле косовските бунтовници за собирање човечки органи од стотици српски жртви за време на конфликтот во Косово во периодот 1998-1999 година. 
Жителите на селото Рипа го блокираа патот во период од два часа и ги спречија инспекторите на Советот на Европа (СоЕ) да влезат во куќа без налог издаден од албанските обвинители, објавија локалните медиуми во вторникот. 
Инспекторите, предводени од специјалниот известувач на СоЕ Дик Марти, беа принудени да се откажат од напорите за посета на семејната куќа на Катуци. 
Марти беше во Албанија во рамките на својата мисија на утврдување на фактите, која вклучуваше и посети на Србија и Косово. 
Неговиот тим ги проверува српските наводи дека косовските бунтовници убиле 500 српски државјани во Албанија со цел да ги отстранат и продадат нивните органи во странство. 
Жртвите биле киднапирани во Косово. 
(AФП, Њус 24 - 11/08/09)
