09/06/2006
БУКУРЕШТ, Романија -- Ливија Саплакан, портпаролката на Националниот антикорупциски директорат, во четвртокот (8-ми јуни) потврди дека агенцијата започна со истрага на поранешната влада на Социјалдемократската партија (ПСД) за наводно прифаќање на мито од 10 милиони евра за откуп на две фрегати од Велика Британија во 2004 година. 
Скандалот првенствено се однесува на премиерот Адријан Настасе и неговите колеги во владата на ПСД, но, исто така, вмешан е и поранешниот претседател Јон Илиеску, кој ги прими фрегатите со почести на крајот од 2004 година.
Во другите вести од четвртокот, пет лица загинаа, четири други беа сериозно повредени, а едно исчезна при инцидентот во романскиот пристанишен град Констанца. 
Два огромни кранови, наводно, се судриле околу пладне, по сé изгледа поради операторска грешка. 
(Адеварул, Гандул, Девет часот - 09/06/06)
