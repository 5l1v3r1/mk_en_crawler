13/03/2008
САРАЕВО, Босна и Херцеговина (БиХ) -- Парламентарната комисија, заедничка комисија за одбрана и безбедност, во средата (12-ти март) ги отфрли двете клучни стратегии на долготрајните напори за реформа на полициските сили на земјата.
Тие гласаа против нацрт-законот за дирекцијата за координирање на полициските тела и поддршка на агенциите и против нацрт-законот за независните и надзорните тела на полициските структури.
Комисијата, исто така, ги отфрли сите 93 амандмански предлози што партиите ги поднесоа во врска со нацрт-законите.
Претставничкиот дом сега мора да одлучи дали ќе ги врати нацрт-законите до комисијата на второ разгледување или директно ќе ги одобри.
Високиот претставник Мирослав Лајчак во средата изрази разочарување дека членовите на комисијата не успеаја да ги доближат полициските реформи до усвојувањето.
(Дневни аваз, Фена, НТВ Хајат, Независне новине, РТРС, СРНA - 12/03/08)
