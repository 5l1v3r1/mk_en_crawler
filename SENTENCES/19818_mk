21/12/2007
ЗАГРЕБ, Хрватска -- Конечниот договор за составот на новата владејачка коалиција може да се очекува во секој момент, рече во четвртокот (20-ти декември) вицепремиерот Дамир Поланчец.
Тој го предводи преговарачкиот тим на Хрватската демократска заедница во разговорите со нејзините идни партнери, Хрватската селска партија и Хрватската социјал-либерална партија.
Поланчец вели дека од вкупно 30 теми за кои се разговарало, остануваат само три.
Крајниот рок за формирање на новата влада и освојувањето поддршка од парламентот е 14-ти јануари.
Коалициски разговори беа потребни откако минатиот месец парламентарните избори не й дадоа мнозинство на ниту една партија за самата да владее.
(Вјесник, Вечерњи лист - 21/12/07;
ХРT - 20/12/07)
