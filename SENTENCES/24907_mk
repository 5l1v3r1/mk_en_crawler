02/03/2009
НИКОЗИЈА, Кипар -- Министерот за внатрешни работи, Неоклис Силикиотис, вели дека Кипар и Малта ќе бидат двете членки на ЕУ кои ќе добијат приоритетна поддршка од Унијата за прашањата поврзани со азилот.
Во петокот (27-ми февруари) Силикиотис рече дека заменик-претседателот на Европската комисија, Жак Баро, го уверил оти двете држави ќе бидат првите што ќе бидат разгледани од Европската канцеларија за помош во азилот, која ќе се формира наскоро.
„Ова е многу важно за нас, бидејќи ние сме држави кои чувствуваат најголем притисок од апликациите за азил“, рече Силикиотис.
Тој рече дека Кипар е првата дестинација на илегалната имиграција во областа што тој ја опиша како „најнестабилна политички на планетава“.
(КНА, Фамагуста газете, Сајпрус мејл - 28/02/09)
