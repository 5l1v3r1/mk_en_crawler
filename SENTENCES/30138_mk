23/03/2011
БУКУРЕШТ, Романија -- Водачот на Социјалдемократската партија (ПСД) Виктор Понта во вторникот (22-ри март) го повика својот сопартиец Адриан Северин да поднесе оставка откако неговото име беше вмешано во скандал со корупција.
Северин и двајца други членови на Европскиот парламент (ЕП) -- Словенецот Зоран Талер и Австриецот Ернест Штрасер -- беа разоткриени од новинари на британскиот весник Сандеј тајмс, кои се преправале дека се лобисти.
Тројцата, наводно, се согласиле да примат илјадници евра во замена за предлагање на различни амандмани на легислативата на ЕУ.
Талер и Штрасер поднесоа оставка.
Северин вели дека ќе се повлече од групата на социјалистите, но ќе остане во ЕП.
Понта во вторникот рече дека Северин ќе биде отпуштен ако не поднесе оставка и од партијата и од неговото место во ЕП.
(Гандул, Евениментул зилеи, Адерварул, Реалитатеа, Котидианул - 22/03/11)
