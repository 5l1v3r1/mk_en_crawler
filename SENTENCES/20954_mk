05/03/2008
САРАЕВО, Босна и Херцеговина (БиХ) -- Американската амбасада во Сараево во вторникот (4-ти март) рече дека Вашингтон одлучил да ја прекине финансиската поддршка за владејачката партија на Република Српска (РС), Сојузот на независните социјалдемократи (СНСД). 
СНСД користеше различни програми финансирани од УСАИД, Националниот демократски институт и Меѓународниот републикански институт. 
Но, амбасадата вели дека СНСД повеќе не ги исполнува критериумите за финансиска помош. 
УСАИД, вели амбасадата, „не обезбедува финансиска или техничка поддршка за која било етнички заснована, националистичка политичка партија во БиХ, со оглед на тоа што нивните агенди се неконзистентни со евроатланскиот пат на БиХ“. 
Одлуката уследи по резолуцијата на парламентот на РС предводена од СНСД, во која се осудува независноста на Косово и се заканува со отцепување од БиХ.
Како одговор на ова, премиерот на РС Милорад Додик рече дека ако Соединетите Држави имаат за цел да извршат притисок или да побараат послушност од СНСД, тоа нема да им успее. 
(Дневни аваз, Независне новинe - 05/03/08; Фена, РТРС, ДПA - 04/03/08)
