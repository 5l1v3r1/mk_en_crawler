20/03/2008
ПРИШТИНА, Косовo -- Полицијата на УНМИК во средата (19-ти март) почна да се враќа во северна Митровица, откако водачите на косовските Срби ветија дека војниците нема да бидат нападнати. 
Околу 40 полицајци ќе продолжат со своите задачи заедно со 80 припадници на локалните полициски сили. 
Полицијата на УНМИК се повлече од областа во понеделникот, по судирите со Србите кои се претворија во најжестоко насилство откако Косово прогласи независност минатиот месец. 
Во насилството еден украински полицаец загина, а околу 60 други полицајци на ОН и војници на КФОР беа повредени, заедно со 70 српски демонстранти.
Командантот на регионалната полиција за Митровица, Дејвид Меклин, рече дека очекува мисијата да биде обновена „во најскоро можно време“. 
Украина, во меѓувреме, прашува дали полицијата на УНМИК и КФОР имале добра подготовка и комуникација за време на судирите во понеделникот. 
(Коха Диторе, Зери, Експрес - 20/03/08; Taнјуг, Ксинхуа, Б92, Бета, Ројтерс, АП, Гардијан - 19/03/08)
