24/11/2006
ПОДГОРИЦА, Црна Гора -- Началникот на Генералштабот на црногорската армија, генерал Јован Лакчевиќ, во четвртокот (23-ти ноември) се состана со својот хрватски колега, Јосип Лучиќ.
Тие разговараа во врска со соработката помеѓу армиите и се согласија наскоро да потпишат договор за воена соработка.
Истиот ќе вклучи патролирање на Јадранското Море, координирани одговори на итните ситуации во Јадранското Море, заедничка обука на војници, како и други промени потребни за членството во НАТО.
Црна Гора се надева на прием во програмата на НАТО Партнерство за мир на самитот на Алијансата во Рига следната недела.
(Побједа - 24/11/06;
МИНA - 23/11/06)
