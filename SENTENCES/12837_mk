04/05/2005
ХАГ, Холандија -- Поранешниот генерал на српската полиција Сретен Лукиќ во средата (4-ти мај) се изјасни невин во Трибуналот на ОН за воени злосторства во Хаг.
Тој е обвинет по четири точки за воени злосторства против човештвото и една точка за прекршување на законите и обичаите на војувањето, во врска со конфликтот во Косово.
Лукиќ беше пренесен во Хаг на почетокот од април, а сé уште не е познато дали се предал или бил уапсен.
Во вторникот, поранешниот генерал на босанските Срби Винко Пандуревиќ се појави пред Трибуналот на ОН и се изјасни невин по обвиненијата за геноцид и други злосторства поврзани со масакрот во Сребреница во 1995 година.
Пандуревиќ во март му се предаде на судот на ОН по пет години поминати во бегство.
(Ројтерс, Независне новине, Бета - 04/05/05;
РТРС, Ројтерс - 03/05/05)
