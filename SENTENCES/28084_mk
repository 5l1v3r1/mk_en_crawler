21/04/2010
ЗАГРЕБ, Хрватска -- Полицијата уапси словенечки државјанин осомничен за геноцид извршен во Сребреница на крајот од босанскиот конфликт во периодот 1992-1995 година, објавија медиумите во вторникот (20-ти април). 
Франц Кос беше уапсен доцна во понеделникот во близина градот Осиек, врз основа на меѓународната потерница што ја издаде Босна и Херцеговина (БиХ). 
Тој ќе помине 45 дена во притвор, во очекување на екстрадицијата во БиХ. 
Властите велат дека како припадник на армијата на босанските Срби, Кос учествувал во убиствата на Бошњаци во енклавата во јули 1995 година. 
Роден во Словенија, тој поседува и босанско државјанство. 
(РТС, Вечерњи лист, БХРТ, РТРС - 20/04/10)
