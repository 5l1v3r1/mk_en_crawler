05/10/2007
АНКАРА, Турција -- Владејачката Партија на правдата и развојот (АКП) и Партијата на националистичкото движење во четвртокот (4-ти октомври) се согласија за решение со кое би се избегнала евентуална законска криза во врска со референдумот од 21-ви октомври за уставните реформи.
Еден од членовите во реформскиот пакет наводно гласи „народот ќе гласа за 11-тиот претседател“, но тој е веќе избран.
АКП вели дека ќе го измени членот в петок и ќе го поднесе веднаш до парламентот на одобрување.
Во другите вести од четвртокот, турскиот апелационен суд ја потврди скоро 19-годишната затворска казна што му беше одредена на едно 16-годишно момче кое уби католички свештеник во февруари 2006 година.
Убиството се случи во време на раширена лутина во исламскиот свет поради објавувањето на карикатурите на пророкот Мухамед во некои европски весници.
(Заман, Радикал, Хуријет - 05/10/07;
Aгенција Анадолу, АП, Ројтерс, Кристијан пост- 04/10/07)
