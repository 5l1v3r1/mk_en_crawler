05/02/2010
ПРИШТИНА, Косово -- Српските претставници од северно Косово се спротивставија на новата стратегија изготвена од владата и Меѓународната цивилна канцеларија (ИЦО) за тој дел од Косово. 
Претставниците на српските политички партии и Српската православна црква се состанаа во четвртокот (4-ти февруари) во Митровица. 
Еден од учесниците -- Марко Јакшиќ -- ги повика Србите од Митровица да го блокираат секој план за интегрирање на областа со доминантно српско население во големо Косово. 
Србите во земјата се потпираат на паралелните структури на север, поддржани од Белград. 
Учесниците на состанокот, исто така, го критикуваа српскиот претседател Борис Тадиќ и министерот за надворешни работи, Вук Јеремиќ, за нивната политика кон српската заедница. 
Драган Тодоровиќ од Српската радикална партија, исто така, го повика Белград повеќе да не го прима ЕУЛЕКС. 
Косовската влада е на ставот дека повеќето Срби на север се заинтересирани за владеењето на правото, демократијата и економскиот развој. 
(Коха Диторе, Лајм, Зери - 05/02/10)
