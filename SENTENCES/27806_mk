25/08/2010
АНКАРА, Турција -- Обвинителот во вторникот (24-ти август) отпочна прелиминарна истрага во врска со наводите дека припадници на полицијата кои се следбеници на големо исламско движење ги фалсификувале и изменувале докази во истрагите за наводните државни удари. 
Тврдењата за ова дојдоа од полицискиот началник Ханефи Авчи, во книгата што ја напиша и која беше објавена минатата недела. 
Авчи обвинува дека следбениците на муслиманскиот проповедник Фетулах Гулен -- кој врши клучни полициски и судски функции -- ги местеле истрагите во серијата наводни државни удари за соборување на владата. 
Премиерот Реџеп Тајип Ердоган ја критикуваше книгата како „бедна“ во телевизиското интервју доцна во понеделникот, но не коментираше за нејзината содржина.
Во другите вести од вторникот, Федералната обвинителска канцеларија во Берлин објави обвиненија против Турчин за негово членување во забранетата левичарска група која бара вооружена борба против турската влада. 
Алатин (36) е осомничен како водечки член на Марксистичката терористичка организација Револуционерен народноослободителен партиски фронт меѓу октомври 2002 и април 2009 година. 
Тој беше уапсен во февруари. 
(AП, Хуријет, новинска агенција Анадолу, АФП - 24/08/10)
