25/08/2005
БЕЛГРАД, Србија и Црна Гора -- Приватизацијата на државниот нафтен гигант НИС предизвика расправии во владината коалиција. 
Претходно оваа недела во парламентот претставниците на помалиот партнер Социјалдемократската партија (СДП) одбија да го поддржат владиниот план за продажба на НИС. 
Планот -- клучен за континуираната поддршка на ММФ за Србија -- сепак беше одобрен.
Во средата (24-ти август) премиерот Воислав Коштуница ги повика сите официјални претставници на СДП да ги напуштат своите функции во државните институции, велејќи дека е невозможно за една партија едновремено да ја поддржува и владата и опозицијата. 
Подоцна истиот ден членот на Извршниот комитет на СДП, Слободан Орлиќ, рече дека функционерите од неговата партија нема да поднесат оставка, но дека Коштуница може слободно да ги отпушти. 
Без СДП српската малцинска влада може да смета само на 129 гласови во парламентот од вкупно 250 пратеници, вклучувајќи ја и поддршката од социјалистите на Слободан Милошевиќ.
Во другите вести, Србија в четврток ќе ја одбележи петтата годишнина од атентатот на поранешниот претседател Иван Стамболиќ. 
Неговите посмртни останки беа пронајдени во март 2003 година, за време на истрагата што уследи по убиството на премиерот Зоран Ѓинѓиќ. 
(РTС - 25/08/05; Бета, Танјуг - 24/08/05)
