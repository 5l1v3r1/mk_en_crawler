01/06/2010
БАНКОК, Тајланд -- Властите побара од Црна Гора да го уапси поранешниот тајландски премиер Таксин Шинаватра, кој има црногорски пасош, објавија во понеделникот (31-ви мај) балканските медиуми.
Министерот за надворешни работи, Касит Пиромја, рече дека Банкок е подготвен да обезбеди докази за Подгорица против Шинаватра.
Пиромја додаде дека ако Црна Гора сака да стане дел од ЕУ, треба да ги следи строгите правила на блокот во врска со владеењето на правото и транспарентноста.
Црногорскиот премиер Мило Ѓукановиќ неодамна рече дека земјата не добила потерница од Интерпол за Шинаватра и истакна дека црногорскиот устав забранува екстрадиција на нејзините граѓани.
Шинаватра е осомничен за вмешаност во неодамнешните антивладини улични протести во Банкок, во кои загинаа повеќе од 80 луѓе.
(РТС, Радио Слободна Европа - 31/05/10)
