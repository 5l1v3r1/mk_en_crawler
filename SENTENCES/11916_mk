14/07/2005
БЕЛГРАД, Србија и Црна Гора -- Каи Еиде, специјалниот дипломатски претставник на ОН за преглед на спроведувањето на демократските стандарди на Косово, во средата (13-ти јули) во Белград се состана со Небојша Човиќ, шефот на Координативниот центар за Јужна Србија. 
По состанокот Еиде рече дека нема да дозволи никој да му врши притисок додека ја пишува својата проценка. 
Тој, исто така, вети дека ќе даде реална слика на своите набљудувања.
Во другите вести, портпаролот на УНМИК, Реми Дурло, во средата одржа прес-конференција, на која рече дека УНМИК ќе го започне процесот на децентрализација откако ќе биде сигурно дека косовската влада е подготвена да преземе конкретни чекори во таа насока. 
Дурло додаде дека спроведувањето на пилот-проектите може да започне откако шефот на УНМИК, Сорен Јесен-Петерсен, ќе ги добие потребните гаранции од владата. 
(Блиц, РТС - 14/07/05; Б92, Tанјуг, РТРС, Бета - 13/07/05)
