30/12/2007
ВАШИНГТОН, САД -- Турскиот претседател Абдула Ѓул ќе допатува во прва официјална посета на САД, објави во петокот (28-ми декември) Белата куќа. 
Наводно, Ѓул и американскиот претседател Џорџ В. 
Буш ќе се состанат на 8-ми јануари на разговори околу соработката помеѓу нивните две земји во борбата против Курдистанската работничка партија (ПКК). 
Тие, исто така, ќе разговараат за ситуацијата во Либан и напорите за стабилизација на Авганистан и Ирак. 
Белата куќа објави дека ќе ја потврди својата силна поддршка за кандидатурата на Турција за пристап во ЕУ.
Во меѓувреме, турскиот Национален совет за безбедност одлучи прекуграничните операции против камповите на ПКК во северен Ирак да продолжат. 
Советот ја донесе одлуката на состанокот во петокот, со кој претседаваше Ѓул. 
(Заман, Радикал, Ројтерс, МИA - 29/12/07; Ројтерс, АФП - 28/12/07)
