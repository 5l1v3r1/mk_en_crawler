08/10/2004
(Разни извори – 01/10/04 - 08/10/04)
Романската влада го продолжи рокот за поднесување на понудите за тендерот за приватизација на двата дистрибутери на електрична енергија - Електрика Молдова и Електрика Олтенија - од 6-ти октомври на 18-ти октовмри. 
Продолжувањето е направено на барање на кандидатите за купувачи од потесната листа: ЦЕЗ (Чешка), ЕОН (Германија), ППЦ (Грција), Унион феноса интернационал (Шпанија) и АЕС (САД).
***
Странските директни инвестиции во Хрватска во првата половина од 2004 година се намалија за 46 отсто во споредба со истиот период во 2003 година. 
Најголемиот дел од странскиот капитал е наменет за трговскиот сектор, по што следат индустриите за ископување на нафта и гас, за пластика, пиво и градежната индустрија.
***
Бугарскиот кабинет ги одобри амандманите на даночните закони, намалувајќи ја корпоративната даночна стапка за 4,5 процентни поени на 15 проценти и елиминирајќи го данокот за патишта, кој ќе биде заменет со патарини. 
Стапките на персоналниот данок ќе се намалат за 2 процентни поени, освен за групата највисики приходи, каде што стапките ќе се намалат од 29 отсто на 24 отсто.
***
Српската Влада започна со процедурата за реструктурирање на производителот на бакар, високостепени електролитни катоди и жичени шипки од Бор, пред идната продажба на задолженото претпријатие. 
Според агенцијата за приватизација ќе бидат продадени 35 отсто од топилницата на бакар на претпријатието, заедно со 35 отсто од фабриката за жици и 35 отсто од рудниците за бакар.
***
Италија планира да одобри заем во висина од 10 милиони евра за поддршка на секторот на македонските мали и средни претпријатија (СМЕ), беше објавено за време на регионалната конференција на СМЕ во Скопје. 
Средствата ќе бидат искористени преку Европската бизнис асоцијација.
***
Европската комисија одлучи во текот на следните две години да обезбеди вкупно 245 милиони евра од структуралните фондови за Хрватска  - 105 милиони евра во 2005 година и 140 милиони евра во 2006 година. 
Средствата ќе бидат повлечени од три предпристапни инструменти: ФАРЕ, САПАРД и ИСПА.
***
Албанското препријатие за електростопанство КЕШ и Европската инвестициска банка потпишаа договор за заем од дополнителни 14 милиони евра за изградба и рехабилитација на трансмисисионата мрежа на земјата. 
Двете страни веќе се согласија со заемот во висина од 30 милиони евра за изградба на термоцентралата во Валона.
***
Владата на Федерацијата на БиХ објави дека ќе ја започне програмата за охрабрување на вработувањето во земјоделскиот сектор. 
Според проектот од 1,8 милиони евра, во следните две години ќе биде обезбедено вработување за 460 семејства.
***
Меѓународната агенција за рангирање Стандард и Пур му одреди оценка ББ за долгорочните обврзници во странска валута на бугарското национално претријатие за електростопанство. 
Агецијата вели дека рангирањето е резултат на неповолнното економско окружување, како и високите финансиски потреби на претпријатието и кусата искуство на работење.
