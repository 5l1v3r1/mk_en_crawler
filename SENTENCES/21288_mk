29/05/2008
САРАЕВО, Босна и Херцеговина (БиХ) -- Премиерот на Република Српска (РС) Милорад Додик вели дека во рок од еден месец БиХ ќе ги исполни трите главни услови потребни за затворање на Канцеларијата на високиот претставник (ОХР). 
Тој во средата (28-ми мај) разговараше за ова прашање со надзорникот на Брчко и заменик високиот претставник, Рафи Грегоријан. 
Додик го увери дека до крајот на јуни БиХ ќе потпише предпристапен договор со ЕУ, ќе подготви реформска стратегија и најверојатно ќе воспостави државен Фискален совет. 
ОХР требаше да се затвори минатото лето, но Советот за спроведување на мирот одлучи да го одложи нејзиниот мандат на неодредено време, велејќи дека локалните политичари сé уште не се подготвени за управување. 
(Независне новине, Дневни аваз - 29/05/08; РТРС, Фена - 28/05/08)
