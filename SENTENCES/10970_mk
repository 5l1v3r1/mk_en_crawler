31/05/2005
ЗАГРЕБ, Хрватска -- Белгискиот министер за надворешни работи, Карел де Гихт, во понеделникот (30-ти мај) ги посети Хрватска и Србија и Црна Гора, при што одржа серија разговори околу реформите и процесите на интеграција во ЕУ во регионот.
Во Загреб Де Гихт ја изрази поддршката на својата земја во напорите за отпочнување на разговорите за пристап со ЕУ, уверувајќи ја својата хрватска колешка, Колинда Грабар-Китаровиќ, дека Белгија гледа значителен напредок.
Во Белград Де Гихт се состана со својот колега од Србија и Црна Гора Вук Драшковиќ, со српскиот претседател Борис Тадиќ и со црногорскиот премиер Мило Ѓукановиќ.
По состаноците Де Гихт рече дека се надева оти разговорите за Договорот за стабилизација и асоцијација со Белград ќе може да започнат на почетокот на октомври.
Во другите вести, хрватскиот претседател Стипе Месиќ во понеделникот го посети Чисинау, каде што оствари разговори со својот молдавски колега, Владимир Воронин.
Тие разговараа за кандидатурите на нивните земји за членство во ЕУ, како и за билатералните односи.
(ХИНА, ХРТ, Бета, Танјуг - 30/05/05)
