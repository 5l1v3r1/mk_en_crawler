29/07/2009
БЕЛГРАД, Србија -- Во септември владата планира да поднесе до ЕУ и меѓународната заедница нов план за децентрализација на Косово.
Оливер Ивановиќ, висок претставник во Министерството за Косово и Метохија, во вторникот (28-ми јули) рече дека Србија сé уште го отфрла планот на поранешниот претставник Марти Ахтисари како неодржлив, и рече дека Косово треба да се децентрализира, при што на српските енклави ќе им се дадат повеќе права.
Тој повика на „формирање нови општини, можеби измени во надлежноста, но сето тоа мора да биде во рамките на пакетот за неутрален статус, бидејќи српската влада и Србите нема да прифатат ништо што го има префиксот ,независен’ или некаков вид Република Косово“.
Исто така во вторникот, членовите на Здружените на српските општини во Косово ја критикуваа српската влада, велејќи дека нејзината политика кон Србите во Косово е еднаква на „предавство“.
За време на дебатата во северна Митровица, членовите на здружението се пожалија дека „Косовските Срби се жртвуваат за процесот на визната либерализација и за подобри [животни] услови во Србија“ (Експрес, Зери, Лајм - 29/07/09;
Tанјуг, Б92 - 28/07/09)
