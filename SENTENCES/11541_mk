24/01/2005
МИТРОВИЦА, Косово, Србија и Црна Гора -- Персоналот на КФОР минатата недела ги отстрани барикадите на главниот мост на реката Ибар во етнички поделениот град Косовска Митровица, како што се вели во извештаите на локалните медиуми во неделата (23-ти јануари), во кои се цитира официјалното соопштение на КФОР.
Барикадите беа поставени минатиот март по етничките немири во Косовска Митровица.
КФОР вели дека безбедноста на мостот е сега во рацете на локалната и меѓународната полиција во оваа област.
Во другите вести, косовскиот премиер Рамуш Харадинај изјави дека очекува прашањата поврзани со одбележувањето на косовско-македонската граница да бидат решени наскоро.
Во интервјуто за скопската телевизија Телма во петокот (21-ви јануари) Харадинај рече дека косовската привремена Влада е отворена за пријателски разговор со Македонија за сите прашања од взаемен интерес.
(Данас, Дневник, Утрински весник - 24/01/05;
Танјуг, Бета, Б92 - 23/01/05;
Maкфакс - 21/01/05)
