16/09/2005
АНКАРА, Турција -- Претседателот Ахмет Неџдет Сезер го покани папата Бенедикт Шеснаесетти да ја посети Турција во 2006 година, објави Министерството за надворешни работи во четвртокот (15-ти септември).
Во изјавата на министерството се вели дека предложената посета ќе „го зајакне дијалогот помеѓу цивилизациите“.
Но, со овој потег на Сезер, всушност, се отфрла можноста за планираната посета на папата оваа есен.
Бенедикт Шеснаесетти имаше намера да го посети Истанбул во октомври 2005 година, на покана на севселенскиот православен патријарх Бартоломеј Први.
Аналитичарите велат дека владата, најверојатно, смета оти посетата би можела да ја искомпликува кандидатурата на Анкара за пристапување во ЕУ.
Поранешниот кардинал Јозеф Рајцингер се има изјаснето како противник на приемот на Турција во блокот.
(Њујорк тајмс, ЕУобсервер - 16/09/05;
ББС, НТВ, TurkishPress.com - 15/09/05)
