23/11/2003
СОФИЈА, Бугарија -- Главниот секретар на Министерството за внатрешни работи, генерал Бојко Борисов, во петокот (21-ви ноември) рече дека странски експерти за борба против тероризмот престојуваат во Софија, каде што остваруваат разговори за безбедноста.
Локалните медиуми јавија дека експертите од САД, Британија, Израел и Турција, пристигнаа во бугарскиот главен град по терористичките напади во соседна Турција.
Бугарија започна да ги спроведува сите препораки, рече Борисов.
Во другите вести, турскиот амбасадор во Софија, Хајдар Берк, изјави за локалната радио-станица Дарик дека бугарските и турските безбедносни служби имаат "мошне сериозна и блиска соработка".
Тој додаде дека нема информации во врска со евентуални закани за Бугарија, во контекст на напади во неговата земја.
(Сега, Дневник, БТА - 22/11/03)
