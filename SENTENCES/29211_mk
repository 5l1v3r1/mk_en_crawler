05/05/2010
AТИНА, Грција -- Дводневните протести станаа смртоносни во средата (5-ти мај), кога молотов коктел експлодираше и ја изгоре внатрешноста на една атинска банка, убивајќи најмалку три лица.
Судири, исто така, избија меѓу полицијата и демонстрантите додека група од околу 50 луѓе се обидуваше да упадне во зградата на парламентот втор ден по ред.
Уште еднаш полицијата употреби солзавец да ги растера.
Протестите во средата во главниот град привлекоа околу 20.000 луѓе, лути на владините мерки за штедење.
На демонстрациите во Солун учествуваа околу 14.000 луѓе.
Во меѓувреме, националниот штрајк против мерките на штедење, влезе во својот втор ден во среда.
Учествуваат неколку синдикати, поради што беа затворени министерствата, транспортот -- вклучително и воздушниот сообраќај -- училиштата, болниците и многу претпријатија од приватниот сектор.
Во понеделникот околу 200 поддржувачи на Комунистичката партија поставија блокада на Акропол, обвиткувајќи го античкиот споменик со огромен знак:
„Народи на Европа кренете се“.
(AФП, Ројтерс, ББС, АП - 05/05/10;
AП, АФП - 04/05/10)
