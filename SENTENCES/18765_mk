09/01/2007
БАЊА ЛУКА, Босна и Херцеговина (БиХ) -- Во понеделникот (8-ми јануари) шефот на полицијата на Република Српска (РС) Урош Пена соопшти дека властите на ентитетот немаат никакви информации за евентуално движење на Стојан Жупљанин, обвинетиот за воени злостроства кој е во бегство, на територијата на РС.
Тој додаде дека министерството за внатрешни работи соработува со меѓународниот трибунал за воени злосторства, како и дека инспекторите од трибуналот во РС се задоволни од работата на полицијата во ентитетот.
Исто така во понеделникот, Судот во БиХ го потврди обвинението против Јадранко Палија, поранешен српски војник, за извршени злочини врз човештвото и врз цивили.
Обвиненијата произлегуваат од нападите на Српските сили врз бошњачкото и хрватското население во Краина во раните 1990-ти години.
(РТРС, Срна, ПБС БиХ, Pincom.info - 08/01/07)
