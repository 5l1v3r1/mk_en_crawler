07/12/2010
БАЊА ЛУКА, Босна и Херцеговина (БиХ) -- Хрватскиот претседател Иво Јосиповиќ во понеделникот (6-ти декември) потврди дека иднината на БиХ и регионот е во рацете на локалните водачи.
Тој истакна дека регионот мора да тргне по патот на мирот и соработката, додавајќи дека официјалните претставници во сите земји на регионот имаат посебна одговорност да го водат до помирување и членство во ЕУ.
Јосиповиќ беше во Бања Лука да ја прими наградата Личност на годината од влијателниот весник на босанските Срби, Независне новине.
Исто така, на церемонијата присуствуваше и високиот претставник Валентин Инцко, членовите на претседателството на БиХ и претседателите на Србија и Црна Гора, Борис Тадиќ и Филип Вујановиќ.
(РТРС, Независне новине, Радио Слободна Европа, Гласот на Америка - 06/12/10)
