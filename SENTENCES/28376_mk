16/08/2010
AНКАРА, Турција -- Израелски официјален претставник, говорејќи под услов на анонимност, во неделата (15-ти август) објави дека Турција го навредила израелскиот амбасадор Габи Леви неодамна, со тоа што не го поканила на дипломатска вечера. 
Пратеникот Омер Челик од турскава владејачка Партија на правдата и развојот објасни дека одлуката не била лична; туку имала за цел изразување „критика“ поради политиката на израелската влада. 
Министерството за надворешни работи во Ерусалим реагираше велејќи дека „уште еднаш се покажува дека [турскиот премиер Реџеп Тајип] Ердоган иницира ескалација и ја бара истата“. 
Билатералните врски се заладени од израелскиот напад на 31-ви мај на турската хуманитарна флотила за Газа, при кој загинаа девет лица. 
(AП, Радио Слободна Европа, Хаарец - 15/08/10)
