20/11/2005
АТИНА, Грција -- Официјалните претставници од 14 земји од Црното Море, како и од балкански земјите, во петокот (18-ти ноември) се состанаа во туристичкото место Вулиагмени во близина на Атина на разговори во врска со воспоставувањето на заеднички систем за предупредување и набљудување, со цел да се спречи евентуалното ширење на птичјиот грип.
Албанија, Ерменија, Бугарија, Босна и Херцеговина, Хрватска, Грузија, Македонија, Молдавија, Романија, Русија, Србија и Црна Гора и Турција учествуваа на форумот, заедно со претставници од земјите-членки на ЕУ, Грција и Кипар.
Комесарот за здравство на ЕУ, Маркос Кипријану, исто така, присуствуваше на состанокот зад затворени врати, како и претставници на Светската здравствена организација и Европскиот центар за инфективни заболувања.
(Макфакс, Фокус - 20/11/05;
AНA - 19/11/05;
AФП - 18/11/05)
