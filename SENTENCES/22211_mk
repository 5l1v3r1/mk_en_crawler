15/09/2008
БРИСЕЛ, Белгија -- Министрите за надворешни работи на ЕУ се состанаа во понеделникот (15-ти септември) во Брисел, на разговори, меѓу другото, и за предлогот за деблокирање на Договорот за стабилизација и асоцијација (ДСА) на Србија со ЕУ, во областа на трговијата.
ДСА беше одложен веднаш по потпишувањето во април, во очекување на целосната соработка на Србија со Хашкиот трибунал за воени злосторства.
За време на состанокот главниот обвинител на Трибуналот, Серж Брамерц, ќе ги информира дипломатите за последните настани во врска со соработката со Србија.
Минатата недела во Белград Брамерц изрази „умерен оптимизам“ во врска со шансите за апсење на двајвата преостанати бегалци обвинети за воени злосторства, Ратко Младиќ и Горан Хаџиќ.
(Maкфакс, Б92, Танјуг - 15/09/08;
Блиц, Танјуг, Фонет - 14/09/08)
