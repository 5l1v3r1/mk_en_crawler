04/03/2008
ЗАГРЕБ, Хрватска -- Вицепремиерката Весна Пусиќ во понеделникот (3-ти март) рече дека Хрватска ќе го признае Косово како независна држава овој месец, со едногласна одлука на парламентот.
Пусиќ, претседателка на Хрватската народна партија, додаде дека независноста на Косово е политички факт и дека Загреб мора да го признае.
„Колку што ми е мене познато, тоа ќе се случи до средината на март“, рече Пусиќ.
Исто така во понеделникот, косовскиот претседател Фатмир Сејдиу рече дека 80 земји планираат да ја признаат неговата независност.
Тој го изјави ова за време на состанокот со Лукас Беглингер, шеф на новата Швајцарска канцеларија за врски во Приштина.
Тој му предаде на Сејдиу официјално писмо во кое Швајцарија го признава Косово.
(Коха Диторе, Експрес, Косова Сот - 04/03/08;
Балкан инсајт, КТВ, Јавно, Вијести, Дневник, Телеграфи, РТК, Косовалајв, Балканвеб - 03/03/08)
