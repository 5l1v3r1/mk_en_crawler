28/05/2010
Српската фабрика „Застава“ ќе почне со производство на ново „фиат уно“ на крајот од 2011 година -- со помош на инвестиција од 700 милиони евра од претпријатие за автомобили, изјави директорот на Фиат аутомобилс Србија, Џовани Де Филипс, минатата недела. 
Фабриката се очекува да произведува 200.000 автомобили годишно.
***
Tркиш ерлајнс ја освои наградата Скајтрекс 2010 за најдобра авио-компанија во Југоисточна Европа, две години по ред за претпријатието. 
Истото беше наградено и со наградата Најдобар економски патнички катеринг во светот.
***
Кипар е регионален водач во овогодинешното рангирање на извештајот Глобално оспособување на Светскиот економски форум, објавен минатата година. 
Островот е на 31-вото место, по што следи Црна Гора на 43. 
Следна е Хрватскa на 45, по што следи Романијa и Грција на 55-тото и Maкедонијa на 56. 
Aлбанијa е 59-та; Tурција е 62-ра; Србијa е 67-ма; Бугаријa 78-ма, и Босна и Херцеговинa е 80-та. 
Извештајот кој е објавен трета година по ред и опфаќа 125 економии во светот, го оценува степенот до кој економиите ги имаат потребните атрибути за да овозможат трговија.
***
Претпријатието за финансиски услуги ЏП Морган го намали рејтингот на седум грчки стопански банки во вторникот (25-ти мај), поради загриженоста за нивната ликвидност. 
Намалувањето ја опфати Народната банка на Грција, Еуробанк ЕФГ и Алфа банк, чии рејтинзи се намалени од „претешки“ на „прелесни“.
***
Aлбанијa очекува да подигне 100 милиони евра од извозот на струја на крајот од годинава, објави Министерството за економија, трговија и енергија во средата (26-ти мај). 
Во првото тримесечје од годинава земјата доби 40 милиони евра од извозот на струја, но во април и мај извозот, најверојатно, ќе биде и повисок, вели министерството.
(Разни извори -- 21/05/10 - 28/05/10)
