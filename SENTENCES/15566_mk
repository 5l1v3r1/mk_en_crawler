25/07/2006
БУКУРЕШТ, Романија -- Претседателот Трајан Башеску во понеделникот (24-ти јули) рече дека нема да именува нови шефови на разузнавачките служби додека владата и парламентот не го усвојат новиот закон за безбедноста на земјата.
Башеску говореше на состанокот на Врховниот одбранбен совет, кој се одржа во Букурешт.
Седницата беше свикана откако шефовите на Романската разузнавачка служба, Агенцијата за надворешно разузнавање и Генералниот оддел за внатрешни информации и заштита поднесоа оставки минатата недела, по исчезнувањето на сирискиот бизнисмен Омар Хајсам, обвинет за организирање на киднапирањето на тројцата романски новинари во Ирак минатата година.
Тој беше ослободен од притвор во април за лекување од рак.
(Адеварул, Зиуа - 25/07/06;
Mедиафакс - 24/07/06)
