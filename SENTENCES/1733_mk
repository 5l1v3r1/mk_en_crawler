16/05/2012
Во вторникот (15. 
мај), Скопје ја отвори шестата конференција за органско производство на Медитеранската мрежа за органско земјоделство. 
Мрежата ги соединува министерствата на 24 европски и медитерански земји, вклучувајќи ги Албанија, Босна и Херцеговина, Хрватска, Кипар, Грција, Македонија, Црна Гора, Србија и Турција. 
Целта на тридневниот настан е да се промовира размена на информации и на добри практики во секторот и да се промовираат заеднички стратегии за иден развој.
***
За време на викендот во Турција започна изградбата на тоа што треба да биде најдолгиот тунел во светот. 
Тунелот, кој ќе ја сече планината Овит, ќе биде над 17 километри, и ќе ги спојува областите Ризе и Ерзурум. 
Властите веруваат дека тоа ќе ја зајакне економијата во регионот на Балканското Море и ќе придонесе за поголемо искористување на пристаништата.
***
Во петокот (11. 
мај), на инвестициска конференција во Софија, бугарскиот министер за економија, Делјан Добрев изјави дека Србија е главниот соперник на Бугарија во привлекување на директни странски инвестиции (СДИ). 
Тој забележа дека неговата земја изгубила неколку поголеми инвестиции во последните неколку години од конкуренти од Србија, Унгарија, Македонија и од Турција.
***
Во петок (16. 
мај), Сараево ќе биде домаќин на третиот годишен бизнис-форум. 
Настанот што треба да им ги претстави Босна и Херцеговина  и регионот на меѓународните инвеститори, ќе застапува повеќе од 130 проекти од областа на инфраструктурата, енергетиката, земјоделието, туризмот, градежништвото и на финансиите.
***
Во петокот (11. 
мај), Кипар изјави дека примил 15 понуди за истражувачко дупчење во втората рунда на давање дозволи за искористување на резервите на нафта и гас крај брегот. 
Властите велат дека покажаниот интерес е над нивните очекувања. 
Меѓу кандидатите се и Франција, Израел, Обединетото Кралство, Русија и Канада.
***
Во петокот (11. 
мај), премиерот Таип Ердоган рече дека странските директни инвестиции во Турција скокнале за 76 отсто минатата година и достигнале 16 милијарди американски долари. 
Според него, меѓу 2002 и 2011 година, земјата привлекла СДИ во вредност од 110,5 милијарди американски долари.
***
Минатата недела, гувернерот на Централната банка, Жељко Рохатински, предупреди дека економијата на Хрватска ќе се намали за 1 отсто оваа година. 
Забележа дека се потребни структурни реформи за да се зголеми растот на БДП, кој изостана минатата година.
***
Во својот пролетен економски извештај за 2012 година кој го објави во петокот (11. 
мај), Европската комисија рече дека моментално, економијата на ЕУ е во блага рецесија, но се очекува постепено закрепнување. 
Од земјите членки, Грција е на дното - се очекува нејзиниот БДП да се намали за 4,7 отсто оваа година. 
Комисијата предвиде дека Кипар ќе забележи негативен пораст од -0.8%, додека Бугарија и Романија ќе бидат на позитивно ниво со 0,5% и 1,4%.
(Разни извори - 09.05.2012 - 16.05.2012)
