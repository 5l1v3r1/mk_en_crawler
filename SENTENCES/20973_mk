05/12/2007
ИСТАНБУЛ, Турција -- Обвинителите во Истанбул во вторникот (4-ти декември) покренаа обвинение против двајцата адвокати на водачот на Курдистанската работничка партија (ПКК), Абдула Оџалан, во кое ги товарат за поддршка на терористичката група. 
Ирфан Дундар и Махмут Сакар се обвинети како припадници на нелегална организација, забранетата ПКК. 
Обвинителството сака тие да добијат по 15 години затвор. 
Во март двајцата адвокати ги објавија резултатите од анализата на косата на Оџалан, кои велат дека докажуваат оти нивниот клиент се труе. 
Нивното соопштение од Рим доведе до судири во претежно курдскиот, југоисточен дел на Турција.
Во другите вести, турските војници убија шестмина борци на ПКК во близина на границата со Ирак, според извештајот од вторникот. 
Турски офицер, исто така, загина во престрелка која започна откако терористите одбија да се предадат на армиската единица во понеделникот. 
(Заман, АП - 05/12/07; новинска агенција Анадолу, АП, АФП - 04/12/07)
