24/08/2008
ПЕКИНГ, Кина -- Актуелната светска шампионка Бланка Власиќ од Хрватска мораше да се помири со второто место во скок во височина за жени во саботата (23-ти август). 
Златото отиде во рацете на Белгијанката Тиа Хелебаут. 
Власиќ, која имаше 38 последователни победи на натпреварите пред Игрите во Пекинг, го пропушти својот прв обид за 2,05 метри и не можеше да го повтори својот личен најдобар резултат од 2,07 метри.
Романија го задржа водството помеѓу балканските земји на Олимпијадата, иако нејзините атлетичари не однесоа дома нови медали за време на втората недела од Игрите. 
Романија беше 17-та во целокупниот рејтинг. 
Во текот на првата недела романските женски атлетичари освоија злато -- Сандра Избаса во индивидуална гимнастика на под, Константина Томеску-Дита во маратон, Алина Александра Думитру во џудо (48 килограми) и Георгета Андруначе и Виорика Сусану во веслање за двојки.
Турција се рангираше на второто место помеѓу балканските земји и 37-ма во генералниот пласман со една златна, четири сребрени и три бронзени медали. 
Првиот и единствен златен медал за Турција досега отиде во рацете на Рамазан Сахин, кој победи во борење слободен стил до 66 килограми. 
Бугарија беше на 42-рото место. 
Веслачката Румјана Нејкова го освои единствениот лзатен медал за својата земја. 
Хрватска беше 57-ма со два сребрени и три бронзени медали, по што следеше Грција, на 59-тото место, со два сребрени и два бронзени медали и Србија на 62-рото место, со еден сребрен и два бронзени медали. 
(Бета, Б92 - 24/08/08; Заман - 22/08/08)
