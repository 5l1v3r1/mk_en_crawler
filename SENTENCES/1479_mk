06/10/2009
Словачкиот министер за надворешни работи, Мирослав Лајчак, изминатиот викенд беше во Србијa, на разговори со својот колега Вук Јеремиќ.
Во петокот (2-ри октомври) Лајчак рече дека неговата земја никогаш нема да ја признае независноста на Косово.
Тој ја изрази поддршката на Словачка за спроведувањето на белградскиот привремен договор со ЕУ и за ставањето крај на визните услови за српските граѓани што патуваат во членките на блокот.
Лајчак, исто така, се состана со претседателот Борис Тадиќ, премиерот Мирко Цветковиќ, претседателката на парламентот, Славица Ѓукиќ-Дејановиќ и министерот за труд, Расим Љајиќ.
Српскиот министер за надворешни работи, Вук Јеремиќ, во понеделникот (5-ти октомври) ја започна посетата на Русија, каде што ќе разговара со својот колега Сергеј Лавров и други.
Тие ќе разговараат -- делумно -- и во врска со подготовките за посетата на рускиот претседател Дмитри Медведев на Србија на 20-ти октомври.
Maкедонскиот премиер Никола Груевски во понеделникот (5-ти октомври) беше во Словачка, на покана од својот колега Роберт Фицо.
Тие потпишаа договори за избегнување на двојното оданочување и соработка против криминалот.
Груевски, исто така, говореше на македонско-словачкиот бизнис форум.
Кинескиот претседател Ху Хинтао размени честитки во неделата (4-ти октомври) со својот бугарски колега Георги Паравнов и својот романски колега Трајан Башеску по повод одбележувањето на 60-тата годишнина од дипломатските односи меѓу двете земји.
Ху рече дека во тоа време, земјите формираа најдлабоко пријателство.
(Разни извори – 29/09/09-06/10/09)
