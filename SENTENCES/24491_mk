09/03/2009
AТИНА, Грција -- Бомба екслодираше рано во понеделникот (9-ти март) зад филијала на Ситибенк во атинското предградие Психико. 
Експлозијата предизвика значителна штета на паркираните автомобили, но повредени немаше. 
Немаше предупредувачко јавување, ниту, пак, некој ја презеде одговорноста за нападот. 
На 18-ти февруари полицијата деактивираше моќна темпирана бомба поставена пред централната на Ситибенк во областа Кифисиа. 
Полицијата соопшти дека истата содржела доволно експлозив за да уништи една четирикатна зграда.
Во другите вести, подметнувачи на пожар фрлија запаливи бомби на две канцеларии на грчката Организација за вработување и на магацин за спортска стока во Атина, во неделата изутрина. 
Бомбите предизвикаа значителна материјална штета, но повредени немаше. 
(AНА-МПА, In.news, СКАИ, АФП, АП, ББС, РИА Новости - 09/03/09; AФП, АНА-МПА - 08/03/09)
