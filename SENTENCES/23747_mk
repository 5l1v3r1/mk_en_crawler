21/05/2009
TИРАНА, Албанијa -- Општите избори следниот месец се главен предизвик за Албанија, бидејќи претставуваат примарен услов за напредокот на кандидатурата на земјата за влез во ЕУ, рече директорот на мисијата на УСАИД во Албанија, Роберта Махони, во средата (20-ти мај). 
„Изборите се важен тест. 
Албанија мора да покаже дека може да одржи слободни и фер избори“, истакна таа.
Исто така во средата, амбасадорот на ОБСЕ во Тирана, Роберт Бош, исто така, ја истакна важноста на изборите, велејќи дека очекува истите да бидат фер и транспарентни. 
ОБСЕ испрати 400 набљудувачи да го следат процесот, покрај 100-те распоредени од страна на ЕУ.
Во другите вести од средата, водачот на главната опозициска Социјалистичка партија (СП) Еди Рама ја претстави листата со 140 кандидати на СП, кои ќе се натпреваруваат за парламентарните места. 
Објаснувајќи го своето отсуство од листата, Рама рече дека не сака „празно место во парламентот“, бидејќи ова може да се коси со неговата актуелна позиција на градоначалник на Тирана или со неговата „идна како премиер“. 
(ВоА, Балкан веб, Ора њус, Топ ченал, Шекули, Клан, Вижн + - 20/05/09)
