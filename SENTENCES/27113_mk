05/03/2010
ВИЕНА, Австрија -- Државниот обвинител Хелмут Јамниг во четвртокот (4-ти март) изјави дека австриските власти го испитуваат поранешниот хрватски генерал Владимир Загорец, за неговата наводна помош во проневерата на проблематичната австриска банка Хипо груп алпе Адрија. 
Минатата година Хрватска го осуди Загорец на седум години затвор за проневера на скоро 4 милиони евра во вид на дијаманти. 
Тој беше, исто така, осуден за злоупотреба на функцијата. 
Австрија го екстрадираше Загорец во Хрватска во октомври 2007 година. 
Сега Загорец е под истрага во Виена за потпомагање во кршењето на довербата во случајот Хипо. 
Според извештаите на медиумите, тој наводно обезбедил нелегални заеми од банката со помош на еден од своите шефови, кој е исто така под истрага. 
Хипо, шестата по големина банка во Австрија, скоро пропадна пред да биде национализирана минатата година. 
(Ројтерс, Национал - 04/03/10)
