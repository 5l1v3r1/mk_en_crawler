11/08/2008
Бугарската машка одбојка одлучно започна во неделата (10-ти август), победувајќи го домаќинот Кина со 3-1.
Но, победата беше замаглена од интригите во врска со капитенот Пламен Константинов, кој беше повлечен од почетниот состав поради необјавени медицински причини.
Во меѓувреме, тимот во веслање составен од двајцата браќа Иво и Мартин Јанакиеви се квалификуваше во полуфиналето во машки двојки, а истото се случи и со Румјана Неикова во женски единечни натпреварувања.
Снежана Пејчиќ го освои првиот медал за Хрватска на Олимпијадата во Пекинг, бронза во рафално стрелаштво.
Во меѓувреме, кошаркарскиот тим без проблем ја победи Австралија во неделата (10-ти август) со 72-52.
Во ракомет, каде што Хрватска ја брани шампионската титула, репрезентацијата ја победи Шпанија со 31-29.
Грција се соочи со закана од уште еден скандал со допинг откако еден атлетичар, во медиумите идентификуван како Тасос Гусис, се покажа позитивен на тестовите за еден стероид.
Овие вести следеа по одлуката на Меѓународниот Олимписки Комитет од петокот да го забрани учеството на уште една грчка атлетичарка, Катерина Тану, поради инцидент поврзан со допинг тест.
Тану, која освои сребрен медал на Олимпијадата во Сиднеј, се закани со тужба.
Романката Алина Думитру го освои златниот медал во џудо за жени до 48 килограми во саботата (9-ти август).
Во бокс лесна категорија Романецот Георгеан Попеску лесно го победи Али Садам во категорија до 60 килограми.
Србинката Ана Ивановиќ се повлече од натпреварување во понеделникот (11-ти август).
Таа рече дека воспалението на десниот палец и понатаму и пречи.
Сепак, Србија доби добри вести во женска одбојка:
националниот тим го победи Алжир со 25-14, 25-13, 25-13, и е на второ место по Бразил.
Турските спортисти се соочија со низа разочарувања за време на отворањето во Пекинг.
Нуркан Тајлан, олимпискиот шампион во женско борење до 48 килограми во 2004 година, не успеа да го повтори успехот.
Златото отиде кај Кинеската Чен Шиешиа, додека среброто отиде кај друг турски натпреварувач, Сибел Озкан.
Во кревање тегови за мажи, Седат Артук беше елиминиран во категоријата до 56 килограми, додека во бокс лесна категорија Адем Киличи загуби од Британецот Били Џо Сандерс.
