01/07/2010
AНКАРА, Турција -- Седумнаесет лица загинаа доцна во средата (30-ти јуни) во судирите меѓу турските безбедносни сили и членовите на терористичката Курдистанска работничка партија (ПКК) во југоисточната провинција Сиирт. 
Двајца турски војници загинаа, а двајца други беа ранети откако група на ПКК нападна воена стражарница. 
Тројца селски чувари што ја поддржуваа војската загинаа во заседа на друга група курдски бунтовници во близина на местото на судирите. 
Армијата вели дека 12 курдски бунтовници загинале.
Исто така во средата, турскиот министер за одбрана, Веџди Ѓонул, рече дека Анкара побарала од Соединетите Држави да ја забрза испораката на хеликоптерите за напад што Турција ги нарача за борба против ПКК. 
Првично „супер кобрите“ требаше да бидат испорачани во 2011 година, но Ѓонул рече дека на Турција й требаат оваа година. 
(Хуријет, новинска агенција Доган, ББС - 01/07/10; AП, Заман - 30/06/10)
