21/03/2007
СОФИЈА, Бугаријa -- Главниот турски преговарач со ЕУ, Али Бабаџан, во средата (21-ви март) ја заврши својата посета на Бугарија и замина за Романија, барајќи поддршка за кандидатурата на неговата земја за членство во ЕУ од најновите членки на Унијата.
Тој во вторникот се состана со бугарскиот министер за надворешни работи, Ивајло Калфин, кој го увери дека земјата стои зад Турција кога станува збор за сите политички и економски реформи поврзани со ЕУ.
Исто така во вторникот, турското Министерство за надворешни работи издаде изјава формулирана со благ тон, во која се вели дека турските водачи не биле поканети на прославите во Берлин подоцна оваа недела, по повод одбележувањето на 50-годишнината на Спогодбата од Рим.
Германија, пак, објави дека не е поканета ниту една кандидатка за ЕУ.
Во другите вести, делегација предводена од турскиот министер за надворешни работи, Абдула Ѓул, во средата ја започна официјалната посета на Македонија.
Економските врски се очекува да бидат доминантна тема на разговорите.
(Заман, Њу Анатолијан - 21/03/07;
News.bg, Медиафакс, Фокус, Макфакс - 20/03/07)
