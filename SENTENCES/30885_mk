09/01/2011
AНКАРА, Турција -- Грчкиот премиер Јоргос Папандреу во петокот (7-ми јануари) се обрати на годишната конференција на турски амбасадори во источниот град Ерзурум. 
Учесниците ги истакнаа предизвиците и проблемите кои влијаат на грчко-турските билатерални односи. 
Папандреу рече дека довербата тешко се стекнува, но ја истакна важноста на грчко-турското пријателство и го искажа своето верување дека двете земји ќе постигнат радикална промена во своите односи.
Турскиот премиер Реџеп Тајип Ердоган рече дека неговата земја сака мир, стабилност и просперитет во светот. 
„Постигнавме голем напредок во турско-грчките односи во последно време. 
Мораме да најдеме сеопфатно решение за проблемите во Егејот. 
Јас верувам дека ќе постигнеме мир во Егејот. 
Ова ги вклучува и взаемните летови“, рече тој. 
Ердоган, исто така, рече дека е време да се најде правично и сеопфатно решение на кипарското прашање. 
(AНА-МПА, Ворлд булетин, АП, новинска агенција Анадолу, АФП - 07/01/11)
