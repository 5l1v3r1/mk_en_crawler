10/10/2008
АНКАРА, Турција -- Воени авиони и артилериски единици бомбардираа бази на терористичката Курдистанска работничка партија (ПКК) во северен Ирак, убивајќи голема група милитанти на ПКК, објавија вооружените сили во петокот (10-ти октомври). 
Операцијата беше спроведена доцна во четвртокот, објави портпаролот на војската, генерал Метин Гурак, без да ја даде локацијата или бројот на убиени милитанти на ПКК. 
Офанзивата беше последна во серијата казнени мерки во северен Ирак, како одмазда за заседата на ПКК пред една недела, во која загинаа 17 турски војници.
Во четвртокот турското Министерство за надворешни работи објави дека Анкара очекува поголема поддршка од властите во северен Ирак и од ЕУ, во борбата против ПКК. 
Комесарот за проширување на ЕУ, Оли Рен, го осуди минатонеделниот напад на ПКК, како и регионалниот премиер на ирачките Курди Нечирван Барзани.
Во меѓувреме, полицијата притвори уште тројца осомничени во врска со нападот во средата на полицискиот шатл автобус во Дијарбакир, Турција, при кој загинаа пет лица, а беа повредени 20. 
Полицијата трага по уште еден осомничен, наводно одговорен за планирање на нападот. 
Сите осомничените се, наводно, членови на ПКК. 
(Заман, Ватан, Милијет - 10/10/08; СНН Турк, новинска агенција Анадолу, Хуријет, НТВ - 09/10/08)
