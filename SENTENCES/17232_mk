27/12/2006
БЕЛГРАД, Србија -- Специјалниот претставник на ОН за преговорите за статусот на Косово, Марти Ахтисари ќе го презентира својот предлог на преговарачите за Белград и Приштина веднаш по парламентарните избори во Србија на 21-ви јануари, според неговиот портпарол Реми Дурло. 
Во изјавата за белградскиот дневен весник Вечерње новости, Дурло рече дека канцеларијата на Ахтисари ќе ги почека коментарите од двете страни пред да го поднесе својот предлог до Советот за безбедност на ОН, најверојатно во март. 
Меѓувремено, извор близок на Ахтисари вели дека претставувањето на неговиот предлог успешно ќе стави крај на преговорите помеѓу Белград и Приштина за Косово. 
(Вечерни новости, Албански вести - 27/12/06; Фокус, Бета,Танјуг - 26/12/06)
