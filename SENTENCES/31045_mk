03/05/2011
ВИЕНА, Австрија -- Турскиот претседател Абдула Ѓул во понеделникот (2-ри мај) ја повика ЕУ да ги укине визите за турските граѓани кои патуваат во блокот.
Тој го изјави ова на заедничката прес-конференција по состанокот со австрискиот колега, Хајнц Фишер, во Виена.
Ѓул го искажа своето незадоволство од фактот дека ЕУ разговара за укинување на визите за граѓаните на Украина и Русија, но не и за Турција.
„Ова е нешто што ја дискредитира не Турција, туку ЕУ“, истакна тој.
Фишер рече дека неговата земја сака фер разговори за пристапување со Турција.
„Сепак, од друга страна, ова се тешки преговори и никој, вклучувајќи ја и турската страна, не може да го предвиди исходот“, рече Фишер.
(Zaman, Hurriyet, World Bulletin - 02/05/11)
