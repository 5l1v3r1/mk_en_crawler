21/06/2009
AТИНА, Грција -- Кај четири лица е дијагностициран грипот Х1Н1 во Грција во петокот (19-ти јуни), со што вкупниот број на пациенти со свински грип е 35, објавија здравствените власти. 
Новите случаи се: едно 13-годишно девојче од Австралија, 37-годишен маж од Канада и две мали деца од САД. 
Од вкупно 35 пациенти, 16 се веќе излечени и отпуштени од болница.
Во меѓувреме, Кипар во петокот потврди втор случај на свински грип -- еден британски тинејџер кој дошол на одмор претходно оваа недела. 
Тој се наоѓа во добра состојба во болница.
Во другите вести, два земјотреси ги потресоа грчките острови. 
Во петокот, еден со јачина од 5,8 степени според Рихтеровата скала го потресе Родос, но немаше повредени, ниту пак материјална штета. 
Во саботата изутрина земјотрес со јачина од 5,0 степени го потресе Самос, во источниот дел на Егејското Море. 
Повторно, немаше повредени, ниту материјална штета. 
(Сајпрус мејл, икипрос, Фамагуста газете, Зугла, АНА-МПА, Катимерини, Нафтемборики, ДПА, АП, Ројтерс - 20/06/09; Катимерини, Нафтемборики, Експрес, АНА-МПА, In.news, Ројтерс, АП - 19/06/09; AНА-МПА, Ксинхуa - 18/06/09)
