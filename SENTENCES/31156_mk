04/01/2011
ПРИШТИНА, Косово -- Годината започна со високо ниво на корупција во сите институции, рече директорот на Антикорупциската агенција, Хасан Претени, во понеделникот (3-ти јануари). 
Тој истакна дека корупцијата достигна алармантни нивоа и покрај ветувањата за борба против истата во 2010 година. 
„Се надевавме дека институциите ќе сторат повеќе во борбата против овој феномен, но бевме прелажани од нивните ветувања“, рече Претени. 
Политичките партии беа класифицирани како најкорумпирани во 2010 година, во анкетата што ја спроведе УНДП, по што следи судскиот систем. 
Претени го обвини судството дека не ги процесуира случаите што ги обелоденува неговата агенција.
Авни Зогиани, шеф на антикорупциската организација Коху, се согласува, велејќи дека сите извештаи за корупцијата посочуваат оти ситуацијата е влошена. 
Тој ја обвини владата за мешање во судството. 
(Косова Сот, Зери, Телеграфи - 04/01/11)
