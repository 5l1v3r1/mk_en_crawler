12/05/2010
Српската тениска ѕвезда Јелена Јанковиќ го освои второто место на Отвореното првенство во Рим, губејќи на финалниот натпревар од Шпанката Марија Мартинез-Санчез во саботата (8-ми мај).
На патот до финалето, Јанковиќ ги порази и Серена и Венус Вилијам.
Меѓународниот фестивал на поемата во Истанбул беше отворен во вторникот (11-ти мај) со ирска поезија и литература како главни теми.
Петдневниот натпревар -- на тема „Ирска, поеми и литература“ -- донесе 24 турски и 48 странски поети, кои учествуваат на читањата, концертите и другите активности.
Косовската атлетичарка Мајлинда Келменди (18) го освои својот прв златен медал на Светското коло во џудо што се одржа во Тунис во петокот (7-ми мај).
Келменди беше првопласирана во категоријата на 52 килограми за Гран при, што й ги донесе првите поени на патот за Лондонската Олимпијада 2012.
Единствениот фудбалски клуб од Каваја, Беса, победи на државниот куп на Aлбанија во неделата (9-ти мај) по втор пат.
Беса ќе може да учествува на Европската лига следната година.
Клубот, исто така, се очекува да заврши на второто место во локалната лига зад Динамо од Тирана.
Шоу на современата театарска уметност од Хрватскa ќе биде отворено во четвртокот (13-ти мај) во театарскиот центар Мартин Е.Сегал во Њујорк.
Ќе настапат двајца млади хрватски драматурзи -- Ивана Сајко и Тена Штивичиќ.
Публиката ќе има можност да види извадоци од нивните претстави на хрватски и англиски јазик.
Прватас ромска библиотека на Балканот ќе биде отворена в петок (7-ми мај) во Нови Сад.
Библиотеката, која го носи името на починатиот експерт за српските Роми, Трифун Димиќ, содржи околу 4.000 книги, вклучително и 350 на ромски јазик.
Светската изложба на фотографии од печатот 2010 се одржува во Сплит, Хрватска, до 19-ти мај.
Околу 168 фотографии избрани од специјално жири се изложени во галеријата на МКЦ.
Варнa, во Бугаријa ќе биде домаќин на Европскиот шампионат на модерен пентатлон за млади под 18 години од среда (12-ти мај) до недела.
Претставници на 12 земји учествуваат на настанот.
(Разни извори -- 05/05/10-12/05/10)
