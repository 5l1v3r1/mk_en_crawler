04/05/2010
СКОПЈЕ, Македонија -- Министерката за внатрешни работи, Гордана Јанкуловска, во понеделникот (3-ти мај) тврдеше дека полицијата ја контролира безбедносната ситуација и дека нема причина за загриженост по изјавата на Ослободителната национална армија (ОНА).
Изминатиот викенд групата ја презеде одговорноста за пукањето во близина на границата со Косово, откако полицијата откри големо количество скриено оружје во областа.
Јанкуловска ја увери јавноста дека полицијата ја има контролата над безбедосните прашања во регионот.
Во другите вести, Јанкуловска рече дека истрагата за смртта на претседателот Борис Трајковски останува отворена, како и дека нејзиното министерство и понатаму собира докази и нови информации кои би можеле да фрлат светлина на случајот.
Трајковски загина на 26-ти февруари 2004 година во авионска несреќа во Босна и Херцеговина.
(Aлсат, А1, Макфакс, МИА - 03/05/10)
