23/02/2007
ЗАГРЕБ, Хрватска -- Четвртата годишна конференција за погранична безбедност во Југоисточна Европа започна во четвртокот (22-ри февруари) во Дубровник.
Министрите за внатрешни работи на Албанија, Босна и Херцеговина, Црна Гора, Хрватска, Македонија и Србија, учествуваат на тридневниот форум кој се фокусира на важноста на подготвувањето на заедничка безбедносна стратегија во регионот и улогата на пограничната полиција во борбата против организираниот криминал и терористичките закани.
Во другите вести од четвртокот, хрватското Министерство за внатрешни работи објави дека се подигнати обвиненија против 44-годишен хрватски државјанин осомничен за крадење дијаманти во вредност од неколку милиони евра.
Тие биле вложени како гаранција за испораката на оружје во Хрватска за време на борбата за независност во периодот 1991-1995 година.
(Вјесник - 23/02/07;
ХИНА, ХРТ, Фокус, Танјуг, Макфакс, МИНА, Ројтерс - 22/02/07)
