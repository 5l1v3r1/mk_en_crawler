01/06/2009
Tурција се рангираше на првото место според времето поминато на Интернет во Европа, објави Милијет во четвртокот (28-ми мај), цитирајќи податоци од comScore, претпријатие за истражување на пазарот.
Земјата се рангираше на седмото место по бројот на своите интернет корисници.
Според податоците на comScore, milliyet.com.tr е најпосетуваната веб-страница на вести во Турција.
Романското изборно тело АЕП во средата (27-ми мај) објави дека купило софтверски апликации во вредност од 340.000 евра за престојните изборите за Европскиот парламент на 7-ми јуни.
Претпријатието за информатичка технологија Siveco Romania ќе обезбеди 24-часовна помош за секое од 49-те избирачки места низ целата земја.
Tурскиот професор Гокхан Хотамислигил, претседател на Одделението за генетски и комплексни заболувања при Универзитетот Харвард, откри дека молекулот произведен од адипоситот[PEH2] -- клетки на врзивното ткиво кои произведуваат и складираат маснотии -- може да одиграат главна улога во лекувањето на голем број болести, објавија турските медиуми на 25-ти мај.
Тој откри силна поврзаност меѓу прехранбените трендови и болестите како што се ракот, дијабетисот и артериосклерозата.
Педагошкиот факултет при Универзитетот во Приштина на 25-ти мај објави дека ќе отвори програма за студии за босански јазик.
Факултетот е со седиште во Призрен, каде што живеат повеќето Босанци во Косово.
Иницијативата беше објавена при потпишувањето на договорот за соработка меѓу Универзитетот во Приштина и Универзитетот во Сараево.
Нова дигитална библиотека беше отворена во Народната библиотека Св. Климент Охридски во Скопјe на 24-ти мај.
Премиерот Никола Груевски официјално го отвори проектот, кој е финансиран од страна на владата.
(Разни извори – 25/05/09-01/06/09)
