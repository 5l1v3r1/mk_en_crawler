28/06/2005
БРИСЕЛ, Белгија -- Портпаролот на комесарот за проширување на ЕУ Оли Рен, Кристина Наж, во понеделникот (27-ми јуни) повика на брзо составување на новата влада во Бугарија за да нема доцнење во распоредот за пристап на ЕУ. 
Бугарската социјалистичка партија (БСП) беше прва на парламентарните избори во саботата, но не го доби мнозинството потребно за самостојно формирање на влада. 
Заменик-претседателот на БСП, Румен Овчаров, во понеделникот сигнализираше дека е можно партијата да го покани Националното движење за Симеон Втори во евентуалната коалиција. 
Можно е и да му се пристапи на Движењето за правата и слободите во вторник. 
(Труд, бТВ, Новинар, АП, Дневник - 28/06/05; Meдиапул - 27/06/05)
