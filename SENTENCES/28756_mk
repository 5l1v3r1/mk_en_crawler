13/06/2010
ЛОНДОН, Велика Британија -- Одбранбениот тим кој го претставува поранешниот член на претседателството на БиХ Ејуп Ганиќ во петокот (11-ти јуни) ја обвини Србија дека го крши меѓународното право обидувајќи се да ги убеди властите на ОН да го екстрадираат нивниот клиент. 
Ганиќ беше уапсен на 1-ви март на лондонскиот аеродром Хитроу, врз основа на меѓународната потерница што ја издаде Белград. 
Србија го бара во врска со нападот од мај 1992 година во Сараево врз конвој на Југословенската народна армија, при кој загинаа повеќе од 40 војници. 
Ганиќ ги негираше сите обвиненија. 
Неговиот адвокат, Едвард Фиџералд, во петокот изјави за лондонскиот суд дека за да се применат правилата за екстрадиција, Србија мора да покаже дека наводното кривично дело се случило во борбите меѓу двете држави вклучени во меѓународен вооружен конфликт. 
Србија тврдеше во другите меѓународни судски постапки дека босанскиот конфликт не беше војна меѓу две држави, туку граѓанска битка меѓу домашните етнички сили. 
(ББС, Независне новине, СРНА, Вечерње новости - 11/06/10)
