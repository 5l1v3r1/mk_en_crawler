28/05/2007
РИМ, Италија -- Претседателот Џорџо Наполитано вели дека неодамнешната расправија со хрватскиот колега Стипе Месиќ е целосно разрешена, по состанокот на маргините на регионалниот самит во Чешка.
Наполитано за италијанската телевизија РАИ ТВ изминатиот викенд изјави дека тој и Месиќ размениле мислења и се согласиле да ја остават таа работа зад себе.
Во февруари имаше затегнување на билатералните односи, откако Наполитано коментираше за злосторствата извршени од страна на партизаните на Тито против Италијаните за време на Втората светска војна.
Месиќ, за возврат, го обвини Наполитано за расизам.
По кусиот период на тензии, двете страни се смирија и рекоа дека нема да бараат ревидирање на спогодбите од по Втората светска војна, со кои беа решени сите отворени прашања помеѓу двете земји поврзани со воените злосторства и настаните околу нив.
Загреб и Рим, исто така, изразија подготвеност да продолжат со дијалогот и партнерството, како политичко, така и економско.
(Пословни дневник - 28/05/07;
ХИНA - 25/05/07)
