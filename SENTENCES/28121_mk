20/10/2010
ПРИШТИНА, Косовo -- Известувачката на Европскиот парламент за визната либерализација на Западен Балкан, Тања Фајон, во средата (20-ти октомври) допатува во Косово, на состаноци со официјалните претставници задолжени за процесите на интеграција и визна либерализација на ЕУ.
Пред неколку дена, министерот за внатрешни работи, Бајрам Реџепи, ја критикуваше Европската комисија (ЕК) за тоа што не успеа да издаде стратегија за визната либерализација, како што вети, во септември.
Реџепи инсистира на тоа дека Косово ги исполни сите услови потребни за отпочнување на процесот.
Но, Канцеларијата за врски на ЕК во Приштина вели дека Косово не било подготвено во септември.
(Коха, Телеграфи, Експрес, РТК - 19/10/10)
