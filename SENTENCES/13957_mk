16/12/2005
САРАЕВО, Босна и Херцеговина (БиХ) -- Властите од БиХ и Србија и Црна Гора во четвртокот (15-ти декември) потпишаа протокол за билатерална соработка во напорите за интеграција во ЕУ. 
Фокусот ќе биде ставен на зајакнувањето на размената на искуства од тој процес.
Исто така во четвртокот, Министерскиот совет на БиХ го одобри нацрт-законот за привремени мерки -- како што е замрзнувањето на средствата -- кои можат да бидат преземени против оние кои се обвинети од страна на Трибуналот на ОН за воени злосторства, како и против оние кои се осомничени дека им помагаат. 
Предлогот ќе биде испратен до парламентот за брзо усвојување. 
(Независне новине, Дневни аваз - 16/12/05; НТВ Хајат, ПБС БиХ, ФЕНА - 15/12/05)
