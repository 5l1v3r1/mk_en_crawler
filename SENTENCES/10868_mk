02/09/2004
БУКУРЕШТ, Романија -- Претседателот Јон Илиеску официјално ја прифати поканата од владејачката Социјалдемократска партија (ПСД) да се врати на чело на партијата, откако ќе истече неговиот мандат. 
Илиеску во средата (1-ви септември) испрати писмо до актуелниот претседател на ПСД, премиерот Адријан Настасе, во кое се вели дека е почестен од довербата на партијата. 
Мандаторските ограничувања го спречуваат повторно да се кандидира за претседател на државата.
Исто така во средата, романските воздухопловни сили го започнаа учеството во воената вежба на НАТО во Турција. 
Романија е една од 18-те земји-членки на Алијансата која учествува на вежбата, што ќе трае до 17-ти септември. 
(Nine o'clock, Ромпрес, Романско министерство за одбрана - 01/09/04)
