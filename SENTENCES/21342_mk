27/06/2008
САРАЕВО, Босна и Херцеговина (БиХ) -- Некои хуманитарни организации за кои ОН велат дека ја поддржуваат Ал каеда и понатаму оперираат во БиХ под нови имиња, изјави заменик-министерот за безбедност, Вјекослав Вуковиќ, за бањалучкиот весник Независне новине во четвртокот (26-ти јуни).
„Ние испитуваме одредени извештаи и индикации дека некои од овие организации се активни во БиХ, но под различни имиња.
Луѓето кои работеле во забранетите организации моментно водат други организации, показател дека тие се сé уште активни во БиХ“, рече Вуковиќ.
Листата на ОН на организации осомничени за врски со Ал каеда ги вклучува хуманитарните фондации Ал-Фуркан, Ал-Харман и Ал-Масјед Ал-Акса, Босанска идеална иднина, Светската фондација за помош и Таибах интернешнал, од кои сите имаат канцеларии во БиХ.
Во другите вести од четвртокот, две лица загинаа во пад на моторна едрилица во Олово, околу 50 километри североисточно од Сараево.
Пилотот Кенан Јусуфбашиќ и новинарот Нихад Фетиќ загинале кога двоседот се урнал околу пладне.
Властите велат дека Фетиќ снимал филм.
(Mакфакс, Независне новине, Бета, РТРС, СРНА, АФП, ДПА, 24 Сата - 26/06/08)
