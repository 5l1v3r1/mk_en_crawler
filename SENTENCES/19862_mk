24/10/2007
САРАЕВО, Босна и Херцеговина (БиХ) -- Високиот претставник Мирослав Лајчак во вторникот (23-ти октомври) ја посети Сребреница и вети дека нема да дозволи градот да биде користен за никакви лични или политички интереси. 
Во 1995 година околу 8.000 муслимански мажи и момчиња беа убиени од страна на силите на босанските Срби. 
Претходно оваа година Меѓународниот суд на правдата донесе пресуда дека масакрот претставувал геноцид, што ги поттикна властите во Сребреница да бараат одвојување на градот од Република Српска. 
Пресудата за геноцид, исто така, стана основа за некои политичари во Федерацијата на БиХ да побараат укинување на српскиот ентитет. 
(Независне новине - 24/10/07; РТРС, Фенa - 23/10/07; веб-страница на ОХР - 22/10/07)
