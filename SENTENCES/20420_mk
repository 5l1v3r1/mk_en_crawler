13/11/2007
ТИРАНА, Албанија -- Агенцијата за заштита на конкурентноста во земјата, во понеделникот (12-ти ноември) објави дека парично ги казнила двата мобилни оператори во Албанија со вкупно 3,8 милиони евра за одредувањето на цените. 
Албански мобилни комуникации (АМЦ) и Водафон Албанија се обвинети за злоупотреба на својата монополска позиција за да им наплаќаат високи цени на корисниците. 
Агенцијата заклучи дека двата оператори одредиле многу повисоки цени од оние на ЕУ и регионалниот просек во 2004 и 2005 година. 
АМЦ е во сопственост на грчко-норвешкото претпријатие КосмотеТеленор и, заедно со Водафон, има вкупно повеќе од два милиони претплатници. 
Турското претпријатие што го купи албанскиот телеком претходно оваа година ќе го отвори третиот ГСМ оператор во 2008 година. 
(AП - 12/11/07)
