21/05/2009
AНКАРА, Турција -- Претседателот Абдула Ѓул во средата (20-ти мај) изрази загриженост дека евентуалното судење за проневера против него, може да й наштети на имиџот на неговата канцеларија, објавија медиумите. 
„Претседателската функција е највисока функција во Турција и го претставува единството на турската нација. 
Овие прашања се поврзани со престижот на Турција“, рече Ѓул на прес-конференција. 
Тој ги отфрли наводите за измама против него. 
Во понеделникот судот во Анкара донесе пресуда дека Ѓул треба да биде суден за случајот на измама, во врска со исчезнатите пари на партијата, и покрај неговиот имунитет како шеф на државата. 
Наводниот случај на измама датира од крајот на 1990-тите, и е поврзан со Партијата на благосостојбата, претходник на владејачката Партија на правдата и развојот. 
(Хуријет, Милијет, Радикал, Јени Сафак - 21/05/09; НТВ, ТРТ2, новинска агенција Анадолу, Ројтерс, АФП - 20/05/09)
