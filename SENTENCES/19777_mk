20/02/2008
ВИЕНА, Австрија -- Српскиот министер за надворешни работи, Вук Јеремиќ, во вторникот (19-ти февруари) во говорот пред ОБСЕ побара членките на Организацијата да ја осудат декларацијата за независност на Косово.
Тој потврди дека Србија никогаш нема да го признае Косово и секогаш ќе го смета за дел од својата територија.
Јеремиќ инсистираше на тоа дека декларацијата за независност на косовските Албанци во неделата претставува грубо кршење на сите меѓународни договори, вклучително и на Повелбата на ОН.
„Историјата ќе суди за оние што избраа да ги прегазат темелите на меѓународниот систем и принципите на кои се темели безбедноста и соработката во Европа“, рече тој.
Србија планира да се обиде да го спречи Косово да се приклучи на меѓународните организации, вклучително и ОБСЕ.
(Блиц, Политика - 20/02/08;
РТС, Бета, Б92, АП- 19/02/08)
