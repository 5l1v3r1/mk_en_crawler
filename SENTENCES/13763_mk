19/09/2005
САРАЕВО, Босна и Херцеговина (БиХ) -- Новиот командант на штабот на НАТО во БиХ, бригадниот генерал Луис Вебер, во петокот (16-ти септември) се состана со министерот за одбрана на БиХ, Никола Радовановиќ, за време на посетата на министерството во петокот (16-ти септември).
Тие разговараа околу прашањата кои се однесуваат на реструктуирањето на секторот на одбраната во БиХ, како и за билатералната соработка во врска со предизвиците на процесот на реформите.
Исто така во петокот, Претставничкиот дом на БиХ усвои платформа во врска со безбедноста и разузнавачката политика.
Документот ги содржи насоките и директивите за да можат релевантните институции -- Претседателството на БиХ, Министерскиот совет и државниот парламент -- да раководат со работата на државната Агенција за информации и безбедност (СИПА).
Во истиот како приоритетни задачи на СИПА се наведуваат собирањето, анализата и обработката на информациите во врска со локациите на обвинетите кои ги бара Трибуналот на ОН за воени злосторства.
Во другите вести, ЕБОР (Европската банка за обнова и развој) во петокот објави дека нејзиниот одбор го одобрил концептот за преглед на проектот за електродистрибуција на БиХ, вреден 60 милиони евра.
Тој ќе биде финансиран со заемот од Банката во висина од 50 милиони евра.
Проектот има за цел обнова и модернизација на системот за дистибуција на електрична енергија на БиХ, подобрување на сигурноста во снабдувањето, како и зголемување на енергетската ефикасноста.
(Фенa - 18/09/05;
ПБС БиХ, веб-страница на ЕБОР - 16/09/05)
