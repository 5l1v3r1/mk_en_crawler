11/04/2008
ТИРАНА, Албанија -- Предлогот на владејачката Демократска партија (ДП) за значителни промени во уставот, ги заладија односите како во самата владејачка коалиција, така и со најголемата опозициска партија, Социјалистичката парттија (СП). 
ДП предложи промени во процедурата за избор на претседатели и на претседателските ингеренции, како и амандмани на мандатот на државните обвинители и правилата за иницијативите за недоверба. 
Членот на СП, Фатмир Џафа, во четвртокот (10-ти април) остро ја нападна ДП поради предлогот парламентот да гласа за овие измени во пакет со изборните реформи. 
Шефот на пратеничката група на ДП, Астрит Патози, го бранеше пакетот, велејќи дека истиот ќе й помогне на Албанија да избегне криза и ќе ја загарантира политичката стабилност.
Нард Ндока, водачот на Демохристијанската партија, во четвртокот, исто така, го искажа својот став. 
Тој изрази загриженост дека изборните реформи подготвени од ДП и СП ќе ја загрозат застапеноста на помалите партии. 
(Шкип, Шекули, Коха Јоне - 11/04/08; Балканвеб, Топ-ченал, ВОА, Вижн плус - 10/04/08)
