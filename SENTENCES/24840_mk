03/03/2009
ЗАГРЕБ, Хрватска -- Генерал Владимир Загорец во понеделникот (2-ри март) доби седумгодишна затворска казна за проневера на 3.96 милиони евра во сомнителен договор за оружје. 
Судот го осуди за злоупотреба на службената должност помеѓу 1993 и 2000 година, додека беше заменик-министер за одбрана задолжен за набавка на оружје. 
Истиот му нареди да ги врати парите што ги проневерил од државата. 
Хрватското обвинителство вели дека кога го напуштил Министерството за одбрана во 2000 година Загорец ги украл парите и значителен број дијаманти што ги добил од германски трговец во 1993 година како гаранција во договорот за оружје. 
Личното богатство на Загорец, кој е еден од најбогатите луѓе во Хрватска, се проценува на повеќе од 26 милиони евра. 
(АФП, ХИНА, ХРТ, 24 Сата - 02/03/09)
