07/07/2005
СКОПЈЕ, Македонија -- Претседателот Бранко Црвенковски во средата (6-ти јули) изјави дека на 15-ти јули ќе свика седница на Националниот совет за безбедност, во врска со последните настани во Брест и Кондово. 
Минатата недела полицијата пронајде големо количество нелегално оружје и експлозиви во куќата на еден поранешен припадник на етничката албанска герила во Брест. 
Во одделен случај, во Кондово припадниците на една група етнички Албанци ги нападнаа локалните муслимански верски водачи. 
Инсистирајќи на тоа дека безбедносната ситуација е стабилна, Црвенковски, сепак, рече дека инцидентите не треба да се потценат.
Во другите вести, генерал Мирослав Стојановски во средата положи свечена заклетва на функцијата нов началник на Генералштабот на Армијата на Република Македонија. 
Тој доаѓа на местото на генерал Ѓорѓи Бојаџиев, кој замина во пензија. 
(Вечер - 07/07/05; Телма ТВ, А1 ТВ, Макфакс - 06/07/05)
