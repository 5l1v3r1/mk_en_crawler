22/01/2009
БРИСЕЛ, Белгија -- Шефот за надворешна политика на ЕУ, Хавиер Солана, во средата (21-ви јануари) рече дека ова ќе биде клучна година за Босна и Херцеговина (БиХ), и ја повика земјата да ги зајакне своите реформи за интеграција во ЕУ.
За време на состанокот со претседавачот на претседателството на БиХ, Небојша Радмановиќ, во Брисел, Солана рече дека ЕУ ќе очекува БиХ да постигне компромис за статусот на округот Брчко, како и за прашањето на сопственоста на државен имот.
Радмановиќ рече дека се надева на решение за овие прашања во првата половина од годинава, за да може земјата да се приближи до кандидатски статус во ЕУ.
Сепак, тој призна дека во моментов нема консензус.
Високиот претставник Мирослав Лајчак, исто така, присуствуваше на разговорите и ги опиша како „отрезнувачки“.
(Дневни аваз, Онаса, РТРС, СРНА - 21/01/09)
