13/11/2008
AНКАРА, Турција -- Италијанскиот премиер Силвио Берлускони во средата (12-ти ноември) ја повика ЕУ да ги забрза разговорите за пристап со Турција и да се посвети на поддршката на кандидатурата на Анкара за членство. 
Турција ги започна преговорите за пристап во 2005 година, но успеа да затвори само осум од 35-те поглавја на преговорите досега. 
Одбивањето од страна на Турција да ги отвори своите пристаништа и аеродроми за бродовите и авионите од членката на ЕУ Кипар, ги замрзна осумте други поглавја. 
„Следната година Чешката Република, а потоа и Шведска ќе претседаваат со ЕУ. 
Тие се пријатели на Турција и имаат намера да го забрзаат процесот“, рече Берлускони на заедничката прес-конференција со турскиот колега Реџеп Тајип Ердоган во Измир. 
(AФП, новинска агенција Анадолу, Милијет - 12/11/08)
