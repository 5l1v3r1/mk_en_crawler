19/08/2005
(Разни извори - 12/08/05 – 19/08/05)
Шестиот тендер што го организираше албанското претпријатие за електродистибуција КЕШ пропадна, откако беше добиена само една понуда. 
КЕШ се обидува да купи струја за околу 27 милиони евра со цел да осигури доволно резерви од септември до декември.
***
Агенцијата за рангирање Фич го надгради рејтингот задолгорочниот долг во странската валута на Бугарија за еден поен на БББ. 
Овој потег првенствено му се припишува на успешното формирање на новата коалициска влада. 
Помеѓу другите фактори е намалувањето на јавниот долг, кој е намален за 30 отсто од БДП, како и обемната фискална перформанса.
***
Српскиот министер за финансии, Млаѓан Динкиќ, го објави наименувањето на поранешниот шеф на даночната администрација Александар Радовиќ за нов специјален контролор на финансиите на Министерството за одбрана на Србија и Црна Гора. 
Динкиќ рече дека новоформираната фунција е неопходна бидејќи буџетот на министерството е зголемен на преку 37 милиони. 
Тој повика на построга владина контрола врз трошоците на одбраната.
***
Рускиот „Лукоил“ отвори складиште во Штип, Maкедонијa, со што ова претпријатие и официјално влезе на домашниот пазар во земјата. 
„Лукоил“ планира да инвестира 50 милиони евра за изградбата на синџир од 40 бензиски пумпи во Македонија. 
Се очекува отворање на најмалку 600 нови работни места.
***
Грчкото претпријатие за малопродажба на опрема од мобилната телефонија „Германос“ отвори ново претставништво, „Санлајт трејдинг“, во Србија и Црна Гора. 
„Германос“ ќе контролира 100 отсто од претпријатието, кое продава батерии и фотогалвански системи како и електрични и електоронски апарати.
***
Делегацијата на Европската комисија (ЕК) во Босна и Херцеговина (БиХ) распиша тендер за проектите за обука на менаџери и претприемачи. 
ЕК обезбедува 1,5 милиони евра за обуката. 
Апликантите мора да ги поднесат своите понуди до 18-ти ноември.
***
ЕБРД го одобри изборот на хрватските градежни претпријатија кои ќе учествуваат во изградбата на делот од патот помеѓу Риека и Загреб на потегот Врбовско-Босиљево. 
Локалното претпријатие „Конструктор инженеринг“ ќе го гради делотод патот, додека „Хидроелектра Нискоградња“ и „Виадукт“ ќе гради два тунела. 
Договорите чинат 7,5 милиони евра, односно 10,5 милиони евра и 13 милиони евра.
