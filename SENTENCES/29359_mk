03/06/2010
TИРАНА, Албанија -- Комесарот за проширување на ЕУ, Стефан Филе, во средата (2-ри јуни) рече дека би сакал да види решение на политичката криза во Албанија пред Европскиот парламент (ЕП) да расправа за укинувањето на визниот режим.
„Не би сакал да одговарам во име на другите институции, но ЕП ги почитува одлуките на ЕК“, рече Филе за време на конференцијата ЕУ-Западен Балкан во Сараево.
Шпанскиот министер за надворешни работи, Ангел Моратинос, рече дека очекува позитивна одлука во врска со визите за Албанија, велејќи дека Албанците ќе можат наскоро да имаат полза од решението.
Министерот за надворешни работи, Илир Мета, кој исто така присуствуваше на конференцијата, изрази загриженост во врска со последиците, ако политичката криза се одолговлечи.
„Ќе биде незаслужена казна за Албанците и разочарување за европските структури кои сакаат да й помогнат на Албанија“, рече Мета.
(Toп ченал, Њус 24, Балкан веб, Шекули, Топ њус - 02/06/10)
