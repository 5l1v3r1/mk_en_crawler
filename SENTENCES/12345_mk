12/01/2005
АНКАРА, Турција -- На почетокот од дводневната посета на Турција во вторникот (11-ти јануари) шефот на американската Централна команда, генерал Џон Авизаид, побара од Анкара да го одобри користењето на Инџирлик, клучната база во јужна Турција, од страна на американските сили. 
По разговорите со турскиот министер за надворешни работи, Абдула Ѓул, Абизаид потврди дека Вашингтон сака да ја користи оваа база за обезбедување на логистичка поддршка за американските војници во Ирак.
Во другите вести од вторникот, официјалните претставници на турската, американската и ирачката администрација се состанаа во Анкара, на разговори во врска со присуството на курдските терористи во северен Ирак. 
Тие, наводно, се согласиле за унапредување на соработката во областа на разузнавањето.
Во меѓувреме, турскиот премиер Реџеп Тајип Ердоган се состана со рускиот претседател Владимир Путин во вторникот во Москва. 
Путин ја потврди поддршката на својата земја за планот на ОН за повторно обединување на Кипар, кој беше одобрен од страна на кипарските Турци, но беше одбиен од страна на кипарските Грци на истовремениот референдум минатиот април. 
(НТВ, АФП, РИА Новости - 11/01/05)
