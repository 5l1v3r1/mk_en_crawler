22/02/2008
Maкедонијa и Aлбанијa ќе ја зајакнат економската соработка, особено во проектите поврзани со регионалниот транспорт и енергија, се согласија во понеделникот (18-ти февруари) во Тирана македонскиот премиер Никола Груевски и неговиот албански колега, Сали Бериша. 
Двајцата водачи разговараа околу начините за зајакнување на изградбата на Европскиот коридор 8, како и автопатот што ги поврзува Албанија, Македонија и <b>Бугаријa</b>.
***
Србијa ќе продолжи да го враќа косовскиот надворешен долг, изјави во средата (20-ти февруари) српскиот министер за финансии, Мирко Цветковиќ, за новинската агенција Танјуг. 
Ако Србија прекине со плаќањата, тоа ќе значи дека ја признава независноста на Косово, рече Цветковиќ. 
Надворешниот долг на Косово се однесува на долгот од пред 1999 година и изнесува околу 5 отсто од вкупниот надворешен долг на Србија.
***
Aлбанијa во вторникот (19-ти февруари) објави меѓународен тендер за продажба на 85 отсто од државните акции во нафтеното претпријатие АРМО. 
Претпријатието се проценува на околу 109 милиони евра и ги поседува двете многу задолжени нафтени рафинерии.
***
Бугарската агенција за следење на состојбата по приватизација, й одреди казна од околу 123 милиони евра на најголемата фабрика за преработка на метал во земјата, Кремиковци. 
Според агенцијата, сопственикот на Кремиковци, Финметалс холдинг, кој е дел од групата Глобал стил, треба или да плати парична казна или ќе ја изгуби контролата врз капацитетот.
***
Хрватски Загребачки холдинг во средата (20-ти февруари) ја објави својата намера да инвестира околу 100 милиони евра во обновата и проширувањето на загребската мрежа за природен гас во текот на следните четири години. 
Проектот има за цел зголемување на употребата на природниот гас -- и на крајот проширување на присуството на претпријатието -- во главниот град. 
Една петтина од загребската мрежа на природен гас мора да се смени.
(Разни извори – 16/02/08-23/02/08)
