21/02/2010
БУКУРЕШТ, Романија -- Министерот за економија, Адријан Видеану, во петокот (19-ти февруари) објави дека рускиот гигант за гас Газпром официјално ја покани Романија да пристапи во проектот за гасоводот Јужен тек.
„Ќе ја анализираме оваа иницијатива со интерес“, рече Видеану, додавајќи дека Романија е отворена за секоја иницијатива која би придонесла за енергетската безбедност на Романија и на ЕУ.
Во исто време, тој рече дека Набуко, гасовод долг 3.300 километри кој треба да пренесува касписки гас за Европа преку Турција и Балканот со цел да ја ограничи зависноста на ЕУ од рускиот гас, останува приоритет за Романија.
Тој додаде дека Русите го увериле оти Јужен тек не претставува конкуренција за Набуко.
(Meдиафакс, Дау Џонс - 19/02/10)
