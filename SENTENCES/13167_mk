26/09/2005
ЗАГРЕБ, Хрватска -- Премиерот Иво Санадер очекува ЕУ да одлучи дали ќе ги деблокира разговорите за членство со Хрватска на својот самит на 2-ри октомври.
Во интервјуто објавено во понеделникот (26-ти септември) во белградскиот весник „Данас“ Санадер повторно тврди дека Загреб целосно соработува со Трибуналот на ОН.
Разговорите за членство се одложуваат со месеци поради неапсењето од страна на Хрватска на обвинетиот за воени злосторства во бегство, генерал Анте Готовина.
Загреб тврди дека тој не е во Хрватска.
Во другите вести, хрватскиот министер за надворешни работи, Колинда Грабар-Китаровиќ, во петокот во Вашингтон изјави дека земјата ќе пристапи во НАТО најрано во 2008 година.
Таа предвидува дека самитот на НАТО следната година ќе биде посветен на консолидирањето на Пактот, а не на проширувањето.
Исто така во петокот, локалниот суд во Осиек го обвини поранешниот припадник на хрватската армија за воени злосторства против етничките српски цивили.
Истажниот судија во случајот објави дека Фред Маргус -- заедно со група други војници чиј идентитет не е утврден -- е одговорен за убиството на двајца српски цивили од Осиек на 7-ми декември 1991 година.
(Данас - 26/09/05;
ХИНА, ХРТ, НТВ Хајат - 24/09/05)
