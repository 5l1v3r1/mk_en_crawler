02/01/2007
Од Ерлис Селимај за Southeast European Times во Тирана – 02/01/07
Кон крајот од минатиот месец Албанските власти соопштија дека замрзнале уште средства на наводниот соработник на Осама бин Ладен. 
Според Министерството за финансии, заземени се 4 апартмани, една куќа, 4 барови и продавници, како и два хектари земјиште. 
Портпарол на министерството одби да даде точна бројка во однос на нивната вредност.
Овој имот му припаѓа на Јасин ал-Кади, саудиски бизнисмен кого американското министерство за финансии го прогласи за глобален терорист и кој исто така се наоѓа на листата на осомничени терористи на Советот за безбедност на Обединетите нации. 
Наводно, тој насочувал средства до ал-Каеда преку неговата фондација.
Се смета дека ал-Кади, кој ја напушти Албанија пред неколку години, е поврзан со Абдул Латиф Салех, кој поседува Јорданско и Албанско државјанство и е осомничен за поврзаност со Исламистичката група Џихад во Египет, терористичка група поврзана со ал-Каеда. 
САД тврдат дека наводно Бин Ладен му давал средства на Салех со цел да ја поттикне формацијата на екстремистички групи во Албанија.
Салех основал Албанска џихад организација, финансирана од фондацијата ал-Харамаин, со цел да ја дестабилизира Албанија „потикнувајќи конфликти помеѓу различните верски групи во земјата“, според американското министерство за финансии.
Покрај тоа, Салех и ал-Кади воделе неколку заеднички бизниси -- вклучувајќи бизнис за увоз на шеќер, медицински фирми и градежен бизнис. 
„Салех беше генерален менаџер на сите бизниси на ал-Кади во Албанија и, како што се дознава, поседува 10 отсто од инвестициите на Кади групата во Албанија“, соопшти министерството.
Албанија им ги блокираше банкарските сметки, инвестициите и други средства на други поединци и организации за кои се тврди дека финансираат терористички активности. 
Земјата, исто така, ја потврди листата на терористи на Советот за безбедност на ОН.
Во октомври 2005-та година, Албанските власти зазедоја канцелариски простор во таканаречените кули близначки во централна Тирана. 
Во 2004-та година, владата потврди дека локацијата била користена за перење на финансиски средства за ал-Каеда. 
Ал-Кади поседувал 18 отсто од зградите, кои се наоѓаат спроти кабинетот на премиерот.
