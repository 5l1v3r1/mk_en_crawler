13/12/2005
AНКАРА, Турција -- Амбасадорот на Европската комисија во Анкара, Ханс Јорг Крешмер, во понеделникот (12-ти декември) го критикуваше континуираното непочитување од страна на Турција на европските норми во врска со улогата на војската во јавниот живот.
Според претставникот, земјата генерално постигнува напредок во исполнувањето на политичките критериуми за членство во ЕУ, но тоа не важи и за војската.
Тој повика на брзо решавање на таквите несогласувања.
Во другите вести од понеделникот, локалната телевизија НТВ објави дека Генералштабот на армијата се спротивставува на планот на владата да им се дозволи на армиските регрути да плаќаат паричен надоместок за намалување на задолжителниот воен рок.
Армијата, наводно, ја отфрли оваа идеја, наведувајќи ја како причина континуираната борба проти тероризмот.
(НТВ, Ројтерс - 12/12/05)
