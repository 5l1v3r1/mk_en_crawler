10/05/2006
ПРИШТИНА, Косово, Србија и Црна Гора -- Претставникот на ЕУ за преговорите за статусот на Косово, Стефан Лен, во среда (10-ти мај) ќе ја заврши дводневната посета на Приштина. 
Економските прашања беа главниот фокус на неговите разговори со владините претставници. 
На почетокот од следната недела тој планира да го посети Белград.
Во вторникот, косовскиот премиер Агим Чеку рече дека веднаш штом ќе биде одреден идниот статус, властите во покраината ќе се фокусираат на спроведувањето на мерките поврзани со интеграцијата во ЕУ.
Во другите вести, делегација на српската влада ја посети Кина за да разговара за преговорите за статусот на Косово. 
Заменик-министерот за надворешни работи, Занг Јесуи, наводно, потврдил дека Пекинг ја поддржува сувереноста на Србија и нејзиниот територијален интегритет, но повикал на флексибилност и трпеливост од сите страни во преговорите. 
(Политика - 10/05/06; Танјуг, Косова лајв, РТС, Бета - 09/05/06)
