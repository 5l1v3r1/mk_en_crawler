27/04/2006
САРАЕВО, Босна и Херцеговина (БиХ) -- Распределбата на 115 милиони евра од јавните приходи на Управата за индиректно оданочување на БиХ (ИТА) беше деблокирано откако централната власт и властите на ентитетите постигнаа привремен договор за распределување на парите, објави во средата (26-ти април) шефот на ИТА, Кемал Чаушевиќ.
Говорејќи за новинарите по состанокот на Националниот фискален совет, тој рече дека премиерот на БиХ, Аднан Терзиќ, и неговите колеги од Федерацијата на БиХ, Ахмет Хаџипашиќ, и од Република Српска, Милорад Додик, постигнале договор за соодносот на распределбата, според кој средствата собрани во април и мај ќе бидат поделени помеѓу ентитетите и округот Брчко.
Тие, исто така, се согласиле да го подготват и да го одобрат до 20-ти јуни новиот режим на распределба, кој се очекува да се заснова на остварувањата на ентитетите во наплатата на ДДВ.
(Независне новине, Дневни аваз - 27/04/06;
РТРС - 26/04/06)
