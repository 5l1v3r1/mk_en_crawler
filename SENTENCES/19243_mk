31/03/2008
ИСТАНБУЛ, Турција -- Полицијата информираше дека група од три момчиња фрлиле молотови коктели во неделата (30-ти март) во канцеларијата на весникот познат по своите остри критики на владата. 
По нападот на седиштето на Џумхуријет во европскиот дел од градот избил пожар, но нема извештаи за евентуална штета или човечки жртви. 
Полицијата уапсила едно од децата, на возраст од 13 годишни, кое наводно рекло дека нападот бил нареден од некој друг. 
Џумхуријет е лојален поддржувач на турските секуларни принципи и ја обвинува владејачката Партија на правдата и развојот дека има тајна агенда за воведување на религиозна управа. 
Уредникот на весникот и истакнат колумнист, Илхан Селџук, беше притворен на 21-ви март поради сомневање за врски со забранетата ултранационалистичка организација Ергенекон.
Во меѓувреме, судот во Истранбул поднесе нови обвиненија против членовите на Ергенекон, осомничени за подготвување таен план за рушење на владата. 
Двајца политичари и еден новинар беа уапсени во саботата под сомнение дека краделе тајни документи. 
Вкупно 47 лица беа уапсени. 
(Заман, Хуријет - 31/03/08; новинска агенција Анадолу, АФП, МИА - 30/03/08)
