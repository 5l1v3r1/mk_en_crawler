15/11/2009
ЊУЈОРК, САД -- Македонија е подготвена да води интензивен и конструктивен дијалог за изнаоѓање взаемно прифатливо решение во спорот околу името со Грција, рече македонскиот претставник во разговорите, Зоран Јолевски, на состанокот со претставникот на ОН, Метју Нимиц, во петокот (13-ти ноември). 
Јолевски изразил надеж дека Грција ќе го почитува привремениот договор од 1995 година и нема да му стои на патот на Скопје во кандидатурата за ЕУ. 
Тој рече дека следењето на овој договор ќе создаде добра атмосфера за решавање на спорот. 
Нимиц го информираше Јолевски за позицијата на Грција во врска со ова прашање и вети дека ќе ги продолжи контактите помеѓу двете земји. 
Претставникот на Грција во разговорите, Адамантиос Василакис, се состана со Нимиц во четвртокот, потврдувајќи дека без решавање на спорот околу името, Македонија не може да ги отпочне разговорите за пристапување во ЕУ. 
(MИА, Макфакс, АНА-МПА - 13/11/09)
