23/12/2008
ТИРАНА, Албанија -- Парламентот во понеделникот (22-ри декември) го усвои контроверзниот закон за лустрација, со кој сите кандидати за официјални позиции ќе бидат предмет на истрага со цел да се утврди дали соработувале со тајните служби за време на комунистичкиот режим.
Опозициските патеници го напуштија парламентот, велејќи дека владата се обидува да ја дестабилизира политичката сцена пред парламентарните избори во јуни 2009 година.
Владата тврди дека законот е потребен за да се дефинира овој период од историјата.
Законот ќе овозможи специјална комисија да отпушта судии и обвинители, кои служеле за време на поранешниот комунистички режим, без предвидениот судски процес.
Во другите вести, владејачката Демократска партија во понеделникот постигна договор со опозициската партија Социјално движење за интеграција, за усвојување на нов закон за авијацијата, со кој ќе се воспостави правна рамка за авијациската индустрија во земјата и нејзините служби.
Но, главната опозициска Социјалистичка партија предупреди дека ќе ги бојкотира сите парламентарни седници, инсистирајќи на тоа дека пратениците најпрво треба да усвојат нов изборен законик.
Малите опозициски партии велат дека оној што беше усвоен минатиот месец ги исклучува од изборните комисии.
(Шекули, Топ ченал, Шкип, Газета шкиптаре, ББС - 23/12/08;
Шекули, Топ ченал, Алсат, Балканвеб - 22/12/08)
