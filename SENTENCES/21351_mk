29/09/2008
БЕЛГРАД, Србија -- Претставниците на Министерството за внатрешни работи во неделата (28-ми септември) уапсија четири лица, кои наводно залепиле 30 постери со лажен некролог за шефот за безбедност на ЕУ, Хавиер Солана, на ѕидовите на некои згради низ Белград. 
Двајца од четворицата се вели дека биле малолетници. 
Според извештаите на медиумите, на постерите пишувало „Нашиот драг Хавиер Солана конечно почина на 28-ми септември, во 66-тата година од својот злосторнички живот“. 
Како „ужалени“ биле набројани српската владејачка коалиција, ЕУ, НАТО и поддржувачите на членството на Србија во ЕУ. 
(Глас јавности - 29/09/08; Taнјуг, Ројтерс, Блиц, РТРС, СРНА - 28/09/08)
