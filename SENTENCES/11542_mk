24/01/2005
БРИСЕЛ, Белгија -- Во извештајот објавен во понеделникот (24-ти јануари) бриселската Меѓународна кризна група вели дека во Косово постои опасност од избивање на нови немири и потенцијална војна, ако прашањето на неговиот конечен статус не биде решено наскоро. 
„Или 2005 година ќе биде почеток на решението за конечниот статус кој ќе ги консолидира мирот и развојот или, постои можност, Косово повторно да биде зафатено од конфликт и да биде генератор на регионалната нестабилност“, се вели во извештајот. 
Во него се препорачува заштитата на малцинствата да биде поставена како услов за напредокот на Косово. 
Организацијата предупредува дека решението не треба да се одложува, а од генералниот секретар на ОН, Кофи Анан, бара веднаш да наименува свој посредник во преговорите за евентуалниот нацрт-договор. 
(Веб-страница на МКГ, Танјуг - 23/01/05; Ројтерс, AФП - 23/01/05)
