18/12/2009
КОПЕНХАГЕН, Данска -- Македонскиот претседател Ѓорге Иванов и грчкиот премиер Јоргос Папандреу се состанаа неформално во четвртокот (17-ти декември) во Копенхаген на маргините од тековната Конференција за климатските промени.
Иванов го пофали воспоставувањето дијалог меѓу двете земји во врска со нивниот спор околу името и истакна дека тоа би требало да помогне да се зајакне взаемната доверба.
Тој истакна дека проблемот што Грција го има со името на Македонија произлегува од минатите предрасуди, додавајќи дека се надева оти Атина ќе престане да ја блокира кандидатурата на Македонија за ЕУ.
Во меѓувреме, германската канцеларка Ангела Маркел во четвртокот им рече на пратениците во Бундестагот дека разговорите за пристапување на Македонија и Исланд се очекува да отпочнат во 2010 година.
Таа ги информираше за разговорите на самитот на ЕУ минатата недела во Брисел, како и на Конференцијата за климатските промени во Копенхаген.
(MИА, А1, Сител - 17/12/09)
