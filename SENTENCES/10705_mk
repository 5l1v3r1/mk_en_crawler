10/10/2004
ПРИШТИНА, Косово, Србија и Црна Гора -- Српската Влада во петокот (8-ми октомври) потпиша договори со ОБСЕ и со УНМИК, што ќе им овозможат на српските бегалци од Косово да учествуваат на парламентарните избори на 23-ти октомври. 
Според српскиот државен министер за локална власт, Зоран Лончар, Владата „не ги повикува косовските Срби да земат учество на изборите, но, исто така, нема да ги спречи ниту оние што сакаат да гласаат да го сторат тоа“. 
Сé на сé, 15 избирачки места ќе бидат отворени на територијата надвор од Косово. 
Сличен договор ќе биде потпишан со Црна Гора.
Исто така во петокот, српскиот претседател Борис Тадиќ, еден од неколкуте водачи од Белград кои официјално го поддржуват учеството на Србите на изборите, изјави дека побарал од НАТО дополнителни гаранции за Србите во Косово. 
Тој го повтори повикот за дијалог со сите меѓународни страни вклучени во решавањето на финалниот статус на провинцијата. 
(Бета - 10/10/04; Taнјуг, КосоваЛајв - 08/10/04)
