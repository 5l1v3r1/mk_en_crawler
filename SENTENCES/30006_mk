18/04/2011
ТИРАНА, Албанија -- Инциденти и понатаму ја нарушуваат предизборната кампања пред локалните избори на 8-ми мај. 
Во источниот град Подградец, експлозија го потресе станот на претставник на опозициската Социјалистичка партија во неделата изутрина (17-ти април), предизвикувајќи материјална штета. 
Претставникот, Васфи Сиза, вели дека политичките противници ја поставија експлозивната направа.
Во меѓувреме, во предградие на Тирана, поддржувач на Социјалистичката партија беше каменуван и донесен во болница по судирите со поддржувачите на конкурентската Демократска партија. 
Инцидентот се случи додека во областа се правеа подготовки за дочек на социјалистичкиот водач и градоначалник на Тирана, Еди Рама. 
Инцидентите поврзани со изборите продолжуваат и покрај повиците на институционалните водачи и меѓународните власти во Тирана. 
(Балкан веб, Телеграфи, Топ ченал, Ора њус - 17/04/11)
