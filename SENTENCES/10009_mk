30/07/2004
(Разни извори - 23/07/04 - 30/07/04)
Преглед на бизнис и економски вести од Балканот од 23-ти јули досега:
ММФ го објави својот редовен извештај за Романија. 
Во овој документ од властите се бара тие да ги засилат економските реформи, да ја забрзаат приватизацијата на енергетскиот сектор, да ја зголемат наплатата на даноци и комунални сметки, како и да го подобрат спроведуваoето на законите за стечај.
***
Бугарската Влада објави дека повторно откупила 679,3 милиони американски долари од заостанатиот обврзнички долг на Бренди, искористувајќи ја предноста на опцијата за повторен откуп во оригиналниот договор и повлекувајќи ги сите преостанати обврзници ДИСК. 
Нето сумата за оваа операција изнесува околу 400 милиони американски долари. 
Како резултат на повторниот откуп, бугарскиот сооднос јавен долг - БДП се намали од 43 на 41 отсто.
***
Претставници на хрватскиот производител на мотори и опрема за подигнуваoе "3 Мај" потпишаа договор за обезбедуваoе на осум бродски мотори за бродоградилиштето Донг Јанг во Јужна Кореја. 
Според договорот, вреден 18,2 милиони евра, првите три мотори треба да бидат предадени следната година, а преостанатите пет во 2006 година.
***
Република Српска  (РС) започна со изградбата на првиот дел од автопатот Баoа Лука-Градишка. 
Проектот чини 210 милиони евра и треба да биде завршен во 2008 година. 
Според премиерот на РС, Драган Микеревиќ, автопатот долг 37,5 километри ќе претставува суштинско поврзуваoе помеfу РС и Западна и Источна Европа.
***
Бугарскиот министер за транспорт и комуникации, Николај Василев, изјави дека Владата очекува инвестиција од најмалку 120 милиони евра во двата аеродроми на пристаништата во Варна и Бургас. 
Тој рече дека тендерот за концесија ќе биде објавен набргу и дека, најверојатно, еден ист понудувач ќе го добие договорот за двата аеродроми.
***
Грчките власти објавија дека преостанатите инфраструктурни проекти поврзани со Олимпијадата се отворени за јавноста. 
Тие го вклучуваат делот од националниот пат Атина-Коринт, како и железничната линија што ги поврзува атинските пристаништа со меfународниот аеродром.
***
Македонија објави дека ќе го отвори делот Стоби-Неготино-Демир Капија од автопатот Е-75. 
Проектот од 13 милиони евра е финансиран од програмата ФАРЕ и од заемот од Европската инвестициона банка.
***
Словенечкиот бизнисмен Блажи Тасев го доби тендерот за македонскиот рудник за олово и цинк, Саса. 
Тасев, кој ќе плати 606.000 евра за претпријатието, презеде обврска да вработи 900 работници и да инвестира 8,1 милион евра во рудникот во текот на следните две години.
