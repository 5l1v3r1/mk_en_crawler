04/11/2008
ТИРАНА, Албанија -- Парламентот во понеделникот (3-ти ноември) расправаше за инцијативата што ја поднесе опозицијата во врска со наводните врски на премиерот Сали Бериша со босанскиот бизнисмен Дамир Фазлиќ.
Обвинителите го испитуваат Фазлиќ за нелегални финансиски активности и несоодветни бизнис врски со владини претставници, вклучително и Бериша.
Во својот говор пред пратениците, Бериша рече дека единствена причина за иницијативата на опозицијата е нејзиниот обид да ги поткопа остварувањата на владата во текот на изминатите три години.
Во другите вести од понеделникот, Социјалистичкото движење за интеграција (СМИ), втората најголема албанска опозициска партија, соопшти дека има намера да го блокира договорот за новиот Изборен законик.
Водачот на СМИ, Илир Мета, рече дека нацрт-договорот ја исклучува партијата од Централната изборна комисија.
Тој го критикуваше нацртот како „напад на демократијата“ од страна на двете најголеми партии, владејачката Демократска партија и опозициската Социјалистичка партија.
(Балканвеб, Топ ченал, Вижн +, Алсат, Клан - 03/11/08)
