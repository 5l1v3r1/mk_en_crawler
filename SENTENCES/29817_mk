29/03/2011
БЕЛГРАД, Србијa -- Комесарот за проширување на ЕУ, Штефан Филе, ќе ја започне официјалната посета на Белград во вторник (29-ти март), за време на која ќе дискутира околу напорите на Србија за пристапување во Унијата. 
Тој треба да се состане со премиерот Мирко Цветковиќ, вицепремиерот Божидар Ѓелиќ, претседателката на парламентот, Славица Ѓукиќ-Дејановиќ, и ќе има обраќање пред парламентот.
Во другите вести, претседателот Борис Тадиќ ќе се состане со хрватскиот и словенечкиот премиер Јадранка Косор и Борут Пахор, в петок во Смедерево, објави неговиот кабинет во понеделникот. 
Разговорите се очекува да се фокусираат на економската соработка. 
Претходниот трилатерален состанок се одржа во словенечкиот град Птуј. 
(РТС, Радио Слободна Европа - 28/03/11)
