16/07/2007
ЗАГРЕБ, Хрватска -- Австралија екстрадираше Хрват кого Загреб го бара за воени злосторства.
Антун Гудељ (59), кој има двојно, хрватско и австралиско државјанство, беше пренесен во затворот во Осиек во неделата (15-ти јули), каде што треба да му се суди, најверојатно во септември.
Тој е обвинет за убиството на полициски началник и двајца негови помошници во источна Хрватска, набргу по почетокот на конфликтот во периодот 1992-1995 година.
Полицаецот, Јосип Рајхл-Кир, се обидувал да посредува помеѓу Хрватите и Србите, со цел да ги смири тензиите што на крајот ќе доведат до вооружен конфликт.
Во 1994 година Гудељ беше осуден на 20 години затвор, но беше ослободен како резултат на општата амнестија во 1997 година.
Хрватскиот Уставен суд нареди повторување на судскиот процес во 2001 година.
(Вечерњи лист, ХРT - 16/07/07;
AП, АФП, ХРT - 15/07/07)
