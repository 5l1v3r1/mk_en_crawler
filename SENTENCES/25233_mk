30/03/2010
АНКАРА, Турција -- Германската канцеларка во посета на земјата, Ангела Меркел, во понеделникот (29-ти март) ја повика Анкара да ги отвори своите пристаништа и аеродроми за кипарските бродови и авиони.
Говорејќи на заедничката прес-конференција со турскиот премиер Реџеп Тајип Ердоган, Меркел рече дека одолговлечената расправија во врска со Кипар е главната пречка за кандидатурата на Турција за членство.
Таа се противи на полноправното членство, поддржувајќи го наместо тоа привилегираното партнерство, кое Анкара го отфрла.
Меркел и Ердоган, исто така, разговараа за турското малцинство во Германија.
Ердоган неодамна рече дека треба да им се дозволи да отворат турски училишта.
Меркел во понеделникот рече дека таа идеја не претставува проблем за неа, но инсистираше на тоа дека eмиграцијата мора, исто така, да се интегрира во германското општество, вклучително и да научи да зборува германски.
(ДПА, Хуријет, Ворлд булетин, Ксинхуа, АФП - 29/03/10)
