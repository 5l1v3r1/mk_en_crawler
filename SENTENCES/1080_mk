04/02/2008
Основачот на „Мајкрософт“ Бил Гејтс во понеделникот (28-ми јануари) беше во Атина, на отворањето на новиот „иновативен центар“. 
Објектот се наоѓа во центарот на Атина. 
Истиот ќе ги поддржи академските заедници на Грција и софтверската индустрија, и исто така ќе нуди обука.
***
Членот на претседателството на Босна и Херцеговина Жељко Комшиќ отвори личен блог на www.zeljkokomsic.blogger.ba, беше објавено во петокот (25-ти јануари). 
Неговото прво пишување беше за процедурата на одобрување на државниот буџет за 2008 година.
***
„Ворлд вижн интернешнал“ во вторникот (29-ти јануари) донираше 21 нов компјутер и 25 нови монитори на основните и средните училишта во српските села Ртари и Котраза. 
Донацијата беше дел од програмата Ворлд вижн интернешнал, која има за цел подобрување на животот на селаните во текот на една година.
***
Хрватските геолози, заедно со колегите од САД, Италија и Велика Британија, открија дека Хрватска й се приближува на Италија за 4 милиметри годишно. 
Ако таа тенденција продолжи, Хрватска и Италија ќе бидат обединети за околу 50 до 70 милиони години, предизвикувајќи исчезнување на Јадранското Море.
***
Универзитетот Св. 
Кирил и Методиј во Скопјe ќе отвори четири оддели -- информатика, деловна администрација, дипломатија и земјоделски науки -- во Абу Даби, Обединетите Арапски Емирати. 
Уписите се очекува да започнат во текот на следната академска година.
(Разни извори – 25/01/08-04/02/08)
