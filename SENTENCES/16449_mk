12/04/2006
ТИРАНА, Албанија -- Парламентарците од неколку земји од Југоисточна Европа (ЈИЕ) во вторникот (11-ти април) им се придружија на своите колеги од Австрија и Италија на дводневната конференција за подобрување на соработката во борбата против организираниот криминал.
Настанот го организираше ОБСЕ, албанскиот парламент, Пактот за стабилност за ЈИЕ и Австриската агенција за развој.
Конференцијата е дел од поширока програма чија цел е воспоставување на мрежа помеѓу парламентарните комисии во регионот.
Исто така во вторникот, началникот на Генералштабот на германската армија, Волфганг Шнајдерхан, ја посети Тирана.
За време на состанокот со претседателот Алфред Мојсиу тој ја потврди поддршката на германија за аспирациите на Албанија за членство во НАТО.
(Албански вести - 12/04/06;
УПИ, веб-страница на албанскиот претседател - 11/04/06)
