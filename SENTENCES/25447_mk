27/09/2009
ВАШИНГТОН, САД -- Турскиот премиер Реџеп Тајип Ердоган во петокот (25-ти септември) се состана со американскиот претседател Барак Обама, на маргините од самитот во Питсбург.
Двајцата водачи разговараа за проблемите на Блискиот Исток и Турција, како и за односите меѓу Турција, Азербејџан и Ерменија, при што Обама ја истакна важноста на подобрувањето на врските меѓу Анкара и Јереван за регионот во целина.
Ердоган, од своја страна, рече дека работите би биле полесни ако Минската група на ОБСЕ -- која е задолжена за изнаоѓање решение на спорот меѓу Ерменија и Азербејџан во врска со енклавата на Нагорно-Карабах -- преземе поактивни мерки.
(Новинска агенција Анадолу, Turk.net, Ватан, Чумхуријет - 26/09/09)
