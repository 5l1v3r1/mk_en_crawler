28/07/2009
СОФИЈА, Бугарија -- Бојко Борисов, неформалниот водач на партијата што победи на изборите, Граѓаните за европски развој на Бугарија (ГЕРБ) и актуелен градоначалник на Софија, во понеделникот (27-ми јули) беше избран од парламентот за нов премиер на земјата.
Повеќето помали партии во парламентот -- националистичката Атак, Сината коалиција и конзервативната партија Ред, право и безбедност -- ја поддржаа номинацијата на Борисов.
Новата влада ќе има 15 министри.
Историчарот Божидар Димитров, чија номинација предизвика широки критики поради неговото минато како соработник на тајните безбедносни служби од времето на комунизмот, ќе биде министер без ресор, задолжен за Бугарите во странство.
Говорејќи пред пратениците во понеделникот, Борисов потврди дека приоритети на неговата влада ќе бидат подобрување на животниот стандард, борба против корупцијата и спроведување на судските реформи.
(владина веб-страница, Макфакс, БГНЕС, БНР, Дарик, Фокус - 27/07/09)
