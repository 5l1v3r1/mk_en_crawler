08/03/2011
ПРИШТИНА, Косово -- Претседателот Беџет Пацоли во понеделникот (7-ми март) ја посети северната граница со Србија, во придружба на командантот на КФОР, генерал Ерхард Булер.
Тие отпатуваа со два хеликоптери на КФОР, кои ги однесоа до граничните премини контролирани од косовската полиција и царинските претставници на ЕУЛЕКС.
„Целта на мојата посета таму беше да се охрабрат луѓето кои работат на царинските контролни пунктови да продолжат со работата и да се пренесе пораката дека не се сами таму и дека се под грижата на косовските институции“, рече Пацоли.
Премините не оданочуваат увезена стока;
ЕУЛЕКС само ја регистрира, што претставува економски товар за властите во Приштина.
Претставниците на српските паралелни структури во северот остро ја критикуваа посетата на Пацоли како провокација во предвечерјето на разговорите меѓу Приштина и Белград.
(Клан Косова, ТВ 21, Кохавижн, РТК - 07/03/11)
