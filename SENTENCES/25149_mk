28/10/2009
ЛУСКЕМБУРГ -- Словенечкиот министер за надворешни работи, Самуел Збогар, во вторникот (27-ми октомври) рече дека неговата земја повеќе не ги блокира поглавјата од преговорите на ЕУ со Хрватска, но сепак се противи на некои од нив.
Збогар говореше на маргините од состанокот на министрите за надворешни работи на ЕУ во Луксембург.
Тој го информираше комесарот за проширување на ЕУ, Оли Рен, и шведскиот министер за надворешни работи, Карл Билт, за напредокот во договорот за арбитража помеѓу двете земји, во врска со нивниот долготраен пограничен спор.
Хрватска го продолжи својот процес на пристапување во ЕУ на 2-ри октомври, отворајќи шест поглавја и затворајќи пет.
Сепак, Љубљана не го одобри отворањето на три други поглавја, велејќи дека тоа нема никаква врска со пограничниот спор.
(ХИНА, Пословни, Нова ТВ, СТА - 27/10/09)
