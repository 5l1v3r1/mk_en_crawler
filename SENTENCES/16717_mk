07/07/2006
СРЕБРЕНИЦА, Босна и Херцеговина (БиХ) -- Во тек се подготовките за одбележување на 11-тата годишнина од масакрот во Сребреница, кој се смета за најголемото злосторство по Втората светска војна. 
Во вторник (11-ти јули) ќе се одбележи годишнината со погребување на уште 500 жртви на гробиштата во близина на Сребреница. 
Експертите по судска медиција, исто така, велат дека ги откриле телата на уште 268 жртви во масовна гробница во Јаз, област во близина на селото Каменица и градот Зворник. 
Ова беше осма -- и најверојатно најголема -- масовна гробница во оваа област. 
Мултинационалниот тим експерти по судска медиција смета дека жртвите најпрво биле закопани на некое друго место, а потоа биле донесени во Каменица за да се скријат доказите за злосторството. 
Поголем дел од жртвите се мажи на возраст помеѓу 16 и 60 години. 
(Ројтерс - 06/07/06)
