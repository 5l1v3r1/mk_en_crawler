03/06/2009
Дела на шпанскиот уметник Салвадор Дали се изложени за првпат во Србијa.
Изложбата, наречена „Дали и магијата на илустрацијата“ претставува збирка графики, скулптури и книги.
Изложбата ќе трае до 14-ти јуни во Институтот Сервантес во Белград, пред да биде отворена на 30-ти јуни во Ниш.
Игрите на малите држави од Европа (ГССЕ) XIII започна во Никозијa во понеделникот (1-ви јуни).
Претседателот Деметрис Христофиас беше присутен на отворањето, како и претставници на Олимпиското движење, и светските и европски спортски федерации.
Кипар е домаќин на ГССЕ по вторпат.
Истанбулскиот тим Бешикташ го победи Денизлиспор со 2:1 во саботата (30-ти мај) и ја освои националната титула.
Тимот победи на Турскиот куп претходно оваа година.
Навивачите на Бешикташ го прославија својот прв шампионат од 2003 година, 11-ти во историјата на клубот.
Клуј-Напока, во Романијa, е домаќин на осмиот Трансилваниски меѓународен филмски фестивал, кој ќе трае до недела (7-ми јуни).
Вкупно 12 филмови од Tурција, Германија, Франција, Велика Британија, Бразил, Шпанија, Норвешка, Мексико, Шри Ланка и Авганистан, се натпреваруваат за трансилваниската награда.
Алпинистката Теодора Вид стана првата Романка која се искачи на планински врв од 8.000 метри, објави Агерпрес во средата (27-ми мај).
На 19-ти мај Вид се искачи на шестата најголема планина во светот, Хималаите.
Aлбанскиот народен театар стана официјален член на Сојузот на театри од Европа, објавија локалните медиуми во петокот (29-ти мај).
Сојузот ја промовира европската интеграција преку културната интеракција.
Загреб и Задар, во Хрватскa, се домаќини на осмиот Фестивал на европскиот кус расказ до петок (5-ти јуни).
Фестивалот ги собра некои од најдобрите писатели во Европа.
Разни извори – 27/05/09-03/06/09
