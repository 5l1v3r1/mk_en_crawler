06/07/2006
СРЕБРЕНИЦА, Босна и Херцеговина (БиХ) -- Претставниците на австриската невладина организација „Хилфсверк“ во средата (5-ти јули) потпишаа договор со општина Сребреница за реконструкција на 87 куќи за повратници во областа на Сребреница.
Проектот вреден 1,15 милиони евра треба да биде завршен до крајот на годинава.
Во другите вести, турскиот амбасадор во БиХ, Булент Тулун, во средата објави дека неговата земја ќе ги финансира проектите за реконструкција во Сребреница во следните месеци, особено иницијативите поврзани со земјоделството и реинтеграцијата на повратниците.
Единаесеттата годишнина од масакрот во Сребреница ќе се одбележи следната недела.
(ПБС БиХ, Фена - 05/07/06)
