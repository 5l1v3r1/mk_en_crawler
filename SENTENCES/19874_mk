ТИРАНА, Албанија -- Грчката министерка за надворешни работи, Дора Бакојани, во четвртокот (20-ти март) за време на посетата на Тирана ја изрази целосната поддршка на својата земја за кандидатурата на Албанија за влез во НАТО. 
„Албанија ги има сите причини да заслужи покана за влез во НАТО“, рече Бакојани на заедничката прес-конференција со албанскиот колега Лулзим Баша. 
Таа додаде дека Албанија и Хрватска сигурно ќе добијат покани на преtстојниот самит во Букурешт. 
Сепак, таа потврди дека Грција е подготвена да стави вето на кандидатурата на Македонија, со оглед на тоа што спорот помеѓу двете земји околу името останува нерешен. 
Таа рече дека 17-те години неуспешни преговори за спорот околу името ја поткопаа регионалната стабилност.
Во петок Бакојани се очекува да се состане со својот македонски колега Антонио Милошоски во Брисел, во последен обид за решавање на прашањето. 
(Шкип, Панорама, Кориери, Шекули - 21/03/08; Балканвеб, Топ-ченал, Танјуг, АНА-МПА, Макфакс - 20/03/08)
