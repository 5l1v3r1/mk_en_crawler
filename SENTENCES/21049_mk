03/02/2008
МОСКВА, Русија -- Русија им додели бегалски статус на сопругата и синот на починатиот српски водач Слободан Милошевиќ, објавија во петокот (1-ви февруари) меѓународните агенции, повикувајќи се на извори во имиграционата служба на земјата.
Милошевиќ доби ваков статус во март 2005 година.
Марко Милошевиќ живее во Русија од 2000 година, каде што се пресели откако неговиот татко се повлече од функцијата, додека неговата мајка му се придружи три години подоцна, откако против неа беше покрената истрага за проневера во Србија.
Минатата година српските власти издадоа меѓународна потерница за двајцата, обвинувајќи ги дека организирале меѓународен синџир на шверц со цигари.
Тие не се вратија во Србија за да присуствуваат на погребот на Милошевиќ во март 2006 година.
(Ројтерс, ББС, Б92, РТС - 01/02/08)
