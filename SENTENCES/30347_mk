13/04/2011
ТИРАНА, Албанија -- Делегацијата на Советот на Европа (СоЕ) ѝ понуди помош на Централната изборна комисија (ЦИК) со цел да се загарантира исполнување на потребните стандарди за време на локалните избори на 8-ми мај.
Делегацијата, предводена од Хана Ричтермокова, беше информирана за подготовките од страна на ЦИК, за време на посетата во вторникот (12-ти април).
Ричтермокова рече дека СоЕ внимателно ја следи изборната кампања, која беше нарушена со насилни инциденти, како што беше прободувањето на тинејџер пред предизборен митинг во вторникот.
За време на посетата, делегацијата ќе се состане со претставници на политичките партии, локалната администрација, граѓанското општество и медиумите.
(Балкан веб, НОА, Топ ченал - 12/04/11)
