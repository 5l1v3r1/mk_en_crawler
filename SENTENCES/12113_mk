14/03/2005
ЗАГРЕБ, Хрватска -- Комесарот за проширување на ЕУ, Оли Рен, ја опиша соработката на Хрватска со Хашкиот трибунал како некомплетна, додавајќи дека на земјата ќе й биде дадено повеќе време за исполнување на сите услови за отворање на разговорите за членство во ЕУ.
Во интервјуто за шведскиот весник „Свенска дагблагет“ во неделата (13-ти март) Рен рече дека Загреб ја забрзал потрагата по обвинетиот за воени злосторства Анте Готовина, но се согласи со критиките на главниот обвинител на ОН за воени злосторства, Карла дел Понте, во врска со нивото на соработка на Загреб.
Конечната одлука за започнување на разговорите за пристап ќе биде донесена в среда.
(ХИНА, ХРТ - 13/03/05)
