29/09/2010
БУКУРЕШТ, Романија -- Повеќе од 5.000 луѓе се приклучија на протестот во Букурешт во вторникот (26-ти септември), трета демонстрација за една недела против владините мерки на кратење на трошоците. 
Демонстрантите, веејќи транспаренти, се собраа пред зградата на владата и се упатија до министерствата за труд и економија. 
Тие бараа оставка од премиерот Емил Боц и неговиот тим заради одлуката за кратење на платите во јавниот сектор за 25 отсто, почнувајќи од 1-ви јули. 
Подоцна истиот ден, претставниците на синдикатот се состанаа со Боц на разговори околу ситуацијата. 
Двете страни се согласија да се состанат повторно следната недела. 
(AФП, СНН, Медиафакс - 28/09/10)
