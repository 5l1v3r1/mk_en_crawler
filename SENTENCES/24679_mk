07/07/2009
ЗАГРЕБ, Хрватска -- По долга дебата, парламентот доцна во понеделникот (6-ти јули) ја одобри новата влада која ќе ја предводи Јадранка Косор, висок претставник на владејачката партија Хрватска демократска заедница (ХДЗ).
Составот е многу сличен на оној на Иво Санадер, кој неочекувано поднесе оставка од премиерската функција на 1-ви јули.
Клучна разлика е додавањето ново Министерство за администрација, предводено од Даворин Млакар.
Исто така, ќе има нов министер без ресор, Бјанка Матковиќ.
Радован Фуч ќе биде нов министер за образование, наука и спорт, на местото на Драган Приморац, претставник на ХДЗ кој поднесе оставка со Санадер.
Пратеникот на ХДЗ Томислав Илиќ ќе биде министер за семејство, воени ветерани и меѓугенерациска солидарност.
(ХРТ, ХИНА, АФП, Јутарњи лист - 06/07/09)
