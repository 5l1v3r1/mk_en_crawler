04/11/2009
БУКУРЕШТ, Романија -- Адријан Стреину-Черчел, државен секретар во Министерството за здравство, во вторникот (3-ти ноември) поднесе оставка, откако претседателот Трајан Башеску ги опиша неговите изјави во врска со ширењето на вирусот Х1Н1 во Романија како „апокалиптични“. 
Оставката на Черчел дојде помалку од една недела откако тој беше назначен на функцијата. 
Медиумите го цитираа во вторникот дека пандемијата на свински грип може да трае и до две години и може да вклучува четири различни бранови на вирусот. 
Черчел објасни дека „ако има и едно заболено лице, ќе има десет други што го носат вирусот“, што потенцијално значи илјадници смртни случаи. 
Башеску повика на смиреност во вторникот. 
(Зиуа, Медиафакс, Hotnews.ro - 03/11/09)
