12/06/2006
ТИРАНА, Албанија -- Главната опозициска Социјалистичка партија (СП) во саботата (10-ти јуни) одржа вонреден конгрес, на кој делегатите ги усвоија измените во статутот на СП, предложени од водачот Еди Рама.
Во своето обраќање пред учесниците, тој рече дека измените првенствено имаат за цел да ја демократизираат партијата и официјално ќе овозможат постоење на фракции во СП и ќе обезбедат зголемена улога на локалните партиски ограноци и на жените во процесот на донесување одлуки.
Сите овие измени, додаде тој, имаат за цел да ја зајакнат СП пред локалните избори во декември и во јануари.
Локалните медиуми јавуваат дека конгресот ја покажа континуираната поделеност помеѓу Рама и основачот на СП, Фатос Нано, кој беше отсутен од состанокот.
(Албански вести - 12/06/06;
Газета сот - 11/06/06)
