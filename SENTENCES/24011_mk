17/04/2009
ХАГ, Холандија -- Романија во четвртокот (16-ти април) го понуди своето мислење за законитоста на еднострано прогласената независност на Косово, пред Меѓународниот суд на правдата (МСП). 
Романскиот амбасадор во Србија, Јон Маковеи, рече дека документот се однесува на сите резолуции на ОН во врска со Косово. 
Тој потврди дека Романија не ја признава декларацијата за независност на Косово, бидејќи истата не е во согласност со релевантните резолуции на ОН и меѓународното право.
Србија и Косово треба да ги претстават своите аргументи во врска со законитоста на прогласувањето независност пред МСП во петок. 
Конечната одлука на судот, иако внимателно се следи, ќе биде необврзувачка. 
(Косова Сот, Инфо прес, Лајм - 17/04/09; Aгерпрес, Финансиарул, Танјуг, Радио Србија, РТС, Кохавижн, РТК, Клан - 16/04/09)
