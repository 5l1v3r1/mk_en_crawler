22/10/2007
AНКАРА, Турција -- Гласачите на референдумот во неделата (21-ви октомври) ги поддржаа неколкуте амандмани на уставот предложени од владејачката Партија на правдата и развојот (АКП).
Нешто повеќе од 69 отсто го поддржаа предлогот кој предвидува гласачите да го избираат претседателот, а не парламентот.
Нешто помалку од 31 отсто се спротивставија на истиот.
Одѕивот беше 67,5 отсто, далеку повисок од очекуваниот.
Пакетот реформи вклучува одредби што овозможуваат претседателот да добие два петгодишни мандати, наместо сегашниот единствен мандат од седум години.
Парламентите и владите ќе имаат четири, наместо пет години мандат.
Некои експерти, вклучително и претседателот на турскиот Изборен совет, Муамер Ајдин, рекоа дека амандманите би можеле да го принудат неодамна избраниот претседател Абдула Ѓул да побара реизбор и може да го направат неопходно намалувањето на мандатот на сегашниот парламент за една година.
(Милијет, Заман - 22/10/07;
AФП, Ројтерс, АП, НТВ, ДПА - 21/10/07)
