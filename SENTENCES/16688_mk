10/05/2006
ТИРАНА, Албанија -- Претседателот Алфред Мојсиу го повика Западот да не гледа скептично на напорите за интеграција во ЕУ на Албанија и на земјите од Западен Балкан, како и на Косово, за време на својот говор во вторникот (9-ти мај) по повод одбележувањето на Денот на Европа.
Мојсиу рече дека изгледите за членство во ЕУ претставуваат единствен начин за да се загарантира мирот, стабилноста и напредокот во регионот, како и на целиот континент.
Исто така во вторникот, премиерот Сали Бериша ја повика меѓународната заедница да помогне во реформите за децентрализација на Албанија, за време на донаторската конференција во Тирана.
Бериша предупреди дека земјата заостанува во оваа област и дека евентуалното одложување ќе има сериозни економски последици.
(Албански вести - 10/05/06;
веб-страница на албанскиот претседател - 09/05/06)
