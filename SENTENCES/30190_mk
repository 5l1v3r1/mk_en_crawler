22/03/2011
БРИСЕЛ, Белгија -- Министрите за надворешни работи на ЕУ ги предупредија водачита на Босна и Херцеговина (БиХ) за можни санкции, ако веднаш не го деблокираат реформскиот процес на земјата.
На состанокот во понеделникот (21-ви март) во Брисел, Советот за надворешни работи на ЕУ истакна дека БиХ мора да формира нова влада и веднаш да ги спроведе трите клучни реформи.
Тука спаѓаат преработката на уставот во согласност со Европската конвенција за човекови права, усвојување на закон за државна помош и усвојување на закон за попис на државно ниво.
Само тогаш, заклучи ЕУ, апликацијата за членство на БиХ ќе се смета за уверлива.
(РТРС, Срна, Независне новине - 21/03/11)
