01/02/2010
БУКУРЕШТ, Романија -- Владејачката Либералдемократска партија (ПДЛ) не се откажа од идејата за еднодомен парламент, изјави во саботата (30-ти јануари) водачот и премиер Емил Боц. 
Претседателот Трајан Башеску ја изнесе идејата за еднодомен парламент за време на неговата ноемвриска кампања за реизбор. 
Гласачите ја поддржаа идејата за еднодомен парламент, со кој бројот на пратеници би се намалил од 471 на 300.
Исто така, Национал-либералната партија (ПНЛ), трета по големина партија во државата, во саботата објави дека нејзиниот конгрес ќе се одржи од 5-ти до 7-ми март. 
Водачот Крин Антонеску вели дека ќе бара нов мандат. 
Најверојатно, други кандидати нема да има. 
Поранешниот водач на ПНЛ Калин Попеску Таричеану одбива да каже дали ќе се кандидира за функцијата. 
(Финансиарул, Hotnews.ro - 01/02/10; Реалитатеa - 31/01/10; Котидианул, Евениментул зилеи - 30/01/10)
