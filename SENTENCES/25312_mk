28/02/2010
БРИСЕЛ, Белгија -- Министерот за надворешни работи на Босна и Херцеговина (БиХ), Свен Алкалај, во петокот (26-ти февруари) рече дека неговата држава ќе поднесе апликација за членство во ЕУ до крајот на годинава.
Соопштението за ова уследи по состанокот со комесарот за проширување на ЕУ, Стефан Фуеле, во Брисел.
Алкалај рече дека БиХ не може да се дозволи никакви понатамошни одложувања на патот кон ЕУ.
„Сакаме да ја поднесеме нашата апликација за кандидатски статус до крајот на оваа година, бидејќи тоа ќе ни дозволи да продолжиме со реформите.
Не можеме повеќе да губиме време“, рече Алкалај.
Фуеле истакна дека ЕУ сака БиХ да биде стабилна држава со јасна европска перспектива, но посочи и на некои пречки.
Тој повика на консензус меѓу политичарите во БиХ и особено ги истакна неопходните амандмани на уставот на државата.
(Дневни аваз, Радио Слободна Европа, СРНА - 26/02/10)
