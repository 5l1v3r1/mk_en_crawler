26/03/2009
БУКУРЕШТ, Романија -- Полицијата во средата (25-ти март) уапси четири лица, вклучително и двајца претставници на Министерството за внатрешни работи и богати бизнисмени, за наводно учество во сомнителни договори за недвижен имот во 2000 година, објави антикорупциското обвинителство. 
Двајцата претставници на министерството се обвинети за обид за блокирање на истрага во врска со овие договори, во кои се вклучени бизнизменот Габриел Поповичиу и поранешниот ректор на Букурешкиот универзитет за земјоделство, Јоан Алеку. 
Земјиштето за кое станува збор има површина од 220 хектари и се наоѓа во Банеаса, богата населба на Букурешт. 
Земјиштето е вредно стотици милиони евра, но купувачите платиле само 82,000 евра. 
Еден од најамбициозните проекти на романскиот пазар на недвижности е изграден на ова место. 
Проектот, инициран од Поповициу, вреди 1,5 милијарди евра. 
(Куриерул национал, БизнисСтандард, Гандул - 26/03/09; AФП - 25/03/09)
