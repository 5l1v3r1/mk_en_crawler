17/02/2006
КИШИЊЕВ, Молдавија -- Премиерот Василе Тарлев во четвртокот (16-ти февруари) искажа поддршка за хрватската иницијатива за проширување на Централноевропскиот договор за слободна трговија (ЦЕФТА).
По состанокот со својот хрватски колега во посета на земјата, Иво Санадер, Тарлев изјави дека Молдавија сака да стане членка на ЦЕФТА, како и дека смета оти соработката во нејзините рамки е важна за заедничката европската иднина.
Санадер рече дека тој се согласил со водачите од другите две земји на ЦЕФТА - Романија и Бугарија - оти проширувањето треба да се случи во текот на првата половина од оваа година.
Во другите вести, хрватскиот министер за земјоделство, Петар Чобанковиќ, во четвртокот потврди дека во земјата е откриен првиот случај на болеста „кравјо лудило“.
Загребскиот Ветеринарен институт испрати примерок од мозокот на петгодишната јуница во лабораторијата во Велика Британија.
Резултатите се очекуваат следната недела.
(ХИНА, ХРТ - 16/02/06)
