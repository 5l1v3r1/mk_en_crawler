21/12/2009
ЉУБЉАНА, Словенија -- Министерот за надворешни работи, Семјуел Жбогар, во неделата (20-ти декември) ги негираше медиумските извештаи дека Словенија повторно ги блокира разговорите за членство на Хрватска во ЕУ.
Изјавата за ова уследи откако неделникот Јуропиан војс објави дека Загреб нема да може да отвори три поглавја од преговорите поради резервираноста на Словенија.
Поглавјата беа за животната средина, рибарството и надворешната, безбедносната и одранбената политика.
Жбогар во неделата истакна дека потегот на Словенија не е блокада, туку произлегува од принципиелната резервираност во врска со некои делови од текстот.
На конференцијата за пристапување во понеделник во Брисел, Хрватска ќе затвори уште две други поглавја од преговорите, со што вкупниот број затворени поглавја ќе изнесува 17 од вкупно 33.
За две други поглавја не се потребни разговори бидејќи домашните закони се веќе хармонизирани со оние на ЕУ.
(СТА, ХРТ, ХИНА - 20/12/09)
