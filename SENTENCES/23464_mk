27/03/2009
ПРИШТИНА, Косово -- Комесарот за човекови права на Советот на Европа (СоЕ), Томас Хамерберг, во четвртокот (26-ти март) ги повика косовските водачи брзо да изберат народен правобранител, прашање за кое различните политички партии не успеаја да постигнат договор.
За време на неговата посета на Приштина, Хамерберг се состана со претседателот Фатмир Сејдиу, кој се пожали дека Белград и понатаму врши притисок врз косовските Срби да не се интегрираат.
Во другите вести, првото судење во Окружниот суд на Митровица водено од судиите на ЕУЛЕКС заврши во четвртокот.
Двајца мажи обвинети за грабеж беа ослободени од обвиненијата и пуштени на слобода.
Во соопштението за печатот, ЕУЛЕКС рече дека судиите заклучиле дека се недоволни доказите со кои обвинетите се поврзуваат со кривичното дело.
(Зери - 27/03/09;
Телеграфи, Косовалајв, Кохавижн, РТК, Клан, КТВ, Танјуг - 26/03/09)
