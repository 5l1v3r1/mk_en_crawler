02/09/2008
ТИРАНА, Албанија -- Премиерот Сали Бериша во понеделникот (1-ви септември) вети дека ќе го усвои законскиот пакет со цел придвижување на реформите во врска со судскиот и изборниот систем и тајните служби.
На состанокот со пратениците од неговата владејачка Демократска партија, Бериша рече дека го поддржува предлог-законот за статусот на обвинителите, кој предвидува одземање на нивниот имунитет.
Здружението на обвинители го критикуваше предлог-законот, велејќи дека тој ќе ја загрози нивната независност.
Водачот на Социјалистичката партија, Еди Рама, исто така, разговараше за изборните реформи со другите социјалистички политички водачи во понеделникот.
Рама се состана со водачот на Социјалдемократската партија, Скендер Ѓинуши, и водачот на Партијата на социјалдемократијата, Паскал Мило.
Втората по големина опозициска партија, Социјалистичкото движење за интеграција, не присуствуваше на состанокот.
(Шкип - 02/09/08;
Топ ченал, Вижн +, Клан, ВОА, ББС - 01/09/08)
