24/03/2005
ЊУЈОРК, САД -- Високиот претставник Педи Ешдаун во средата (23-ти март) изјави пред Советот за безбедност на ОН дека ставот на Република Српска (РС) во врска со Трибуналот на ОН за воени злосторства конечно се менува, десет години по Дејтонскиот мировен договор. 
Според Ешдаун, кој присустуваше на состанокот на советот во Њујорк, неодамнешното предавање на петмината обвинети од страна на РС на Хашкиот трибунал покажува дека властите на босанските Срби конечно прифатиле дека „патот до евроатланската интеграција минува низ Хашкиот трибунал“.
Во меѓувреме, премиерот на РС, Перо Букејловиќ, во Бања Лука се состана со мониторинг-тимот на Советот на Европа, при што разговараше за прашањата поврзани со целосното исполнување на условите на пред-пристапот.
Исто така во средата, мисијата на ОБСЕ во БиХ го објави првиот извештај во врска со судските процеси за воените злосторства во домашните судови. 
ОБСЕ ги разгледуваше судењата од 1996 година и заклучи дека домашните судови во голема мера докажаа дека се во состојба да ги водат истите. 
(веб-страница на ОН, РТРС, веб-страница на ОБСЕ, Фена - 23/03/05)
