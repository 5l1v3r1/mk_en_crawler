07/10/2010
ХАГ, Холандија -- Комесарот за проширување на ЕУ, Штефан Фуиле, и главниот обвинител на Трибуналот на ОН за воени злосторства, Серж Брамерц, во средата (6-ти октомври) потврдија дека апсењата на бегалците обвинети за воени злосторства, Ратко Младиќ и Горан Хаџиќ, мора да останат приоритет.
Двајцата претставници ги информираа членовите на Комитетот за европски работи на Холандскиот парламент, во врска со соработката на Белград со Трибуналот, во рамките на неговата кандидатура за интеграција во ЕУ.
Брамерц рече дека ЕУ треба да продолжи со својот притисок врз Србија за уапсење на Младиќ.
Филе ги повика холандските пратеници да ја поддржат апликацијата за членство на Србија во ЕУ и нејзиното испраќање до Европската комисија за оценка.
Во исто време, тој инсистираше на тоа дека целосната соработка со Трибуналот ќе остане предуслов за интеграцијата во блокот.
Холандија е единствената земја од ЕУ која се закани дека ќе го блокира пристапувањето на Србија ако земјата не ги фати Младиќ и Хаџиќ и не ги предаде на Трибуналот на ОН.
(РТС, Бета, Б92 - 06/10/10)
