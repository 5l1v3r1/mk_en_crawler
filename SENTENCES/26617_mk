09/09/2009
AНКАРА, Турција -- Седум војници загинаа во вторникот (8-ми септември) во вооружените судири со бунтовниците од терористичката Курдистанска работничка партија (ПКК) во источна Турција. 
Пет војници загинаа, а тројца беа повредени во престрелката во градот Ерух во провинцијата Сиирт, откако армијата спроведе операција за да ги принуди курдските бунтовници таму да се предадат. 
Потоа беа испратени командоси во регионот, каде што беа пресечени водата и телефонските линии. 
Двајца други војници загинаа во судирите со ПКК во областа Чукурка на провинцијата Хакари.
Во другите вести, најмалку 23 лица загинаа во вторникот, во поплавите предизвикани од поројните врнежи во и околу Истанбул. 
Беа испратени хеликоптери да им помогнат на луѓето таму, вклучително и возачи заглавени во своите автомобили и жители заробени на крововите. 
Ситуацијата во селото Селимпаша е особено тешка; поплавите однесоа возила и оштетија куќи. 
Врнежите се опишуваат како најтешки во областа на Истанбул во последниве 80 години. 
ББС вели дека една област добила 24 сантиметри за само два часа. 
(Tурција, Заман, Ватан, Чумхуријет, Милијет, Сабах, ББС - 09/09/09; СНН Турк, новинска агенција Анадолу - 08/09/09)
