25/08/2005
АНКАРА, Турција -- Националниот совет за безбедност (НСБ) планира да ја зајакне борбата против тероризмот, објави во средата (24-ти август) началникот на Генералштабот на турската армија, генерал Хилми Озкок, по состанокот во вторникот.
Тој рече дека НСБ заклучил дека најсериозен проблем претставува забранетата Курдистанска работничка партија (ПКК), која „го користи тероризмот како средство за остварување на својата цел“.
Сите елементи на општеството мора да ги здружат силите за да го решат овој проблем, рече Озкок.
Во другите вести од средата, властите во југоисточниот град Ван објавија дека полицијата уапсила осомничен припадник на ПКК.
Властите велат дека 24-годишниот Ондер Гозку е уапсен во луксузен хотел врз основа на разузнавачки информации.
Тој, наводно, негирал каква било вмешаност во терористички активности.
(TurkishPress.com, People's Daily - 24/08/05)
