02/03/2004
ЗАГРЕБ, Хрватска - ОБСЕ во понеделникот (1-ви март) објави извештај во кој се вели дека обвинетите етнички Срби во судските процеси за воени злосторства биле предмет на дискриминација во сите фази од судеoето. 
Меfународната организација спроведе истражуваoе на 75 судски процеси за воени злосторства и заклучи дека 83 отсто од обвинетите Срби биле осудени за виновни, во споредба со 18 отсто обвинети Хрвати. 
"Мора да се применува еден стандард за кривична одговорност, кој ќе се применува подеднакво за сите оние кои се соочуваат со обвиненија за воени злосторства пред хрватските судови, без оглед на нивната етничка или верска припадност", изјави шефот на мисијата на ОБСЕ, Питер Семнебај.
Исто така во понеделникот, хрватската Влада поднесе извештај до Хашкиот трибунал во врска со потрагата по пензионираниот генерал Анте Готовина, еден од најбараните обвинети за воени злосторства од страна на Трибуналот на ОН. 
Главната обвинителка за воени злосторства на ОН, Карла дел Понте, ќе го искористи овој извештај, заедно со оној поднесен во октомври 2003 година од страна на претходната влада, за да го процени нивото на соработка. 
(Соопштение за медиумите на ОБСЕ, АФП, ХИНА, Хрватска телевизија - 01/03/04)
