10/07/2009
ЗАГРЕБ, Хрватска -- Здружението на независни синдикати (СССХ) се заканува дека ќе го напушти националниот Социјален и економски совет, ако владата не го поддржи предлогот за четиридневна работна недела, изјави во четвртокот (9-ти јули) претседателката на СССХ, Драгица Мишетиќ.
Здружението на работодавци (ХУП) е можно да го направи истото.
Според проценките на синдикатот, покусата недела може да важи за околу 100.000 вработени и ќе зачува околу 20.000 работни места.
Работодавците и синдикатите одржуваат разговори со владата во изминативе неколку недели.
Сепак, владините претставници се чини дека не се подготвени да ја поддржат мерката поради фискалните ограничувања.
(Пословни дневник, ХРТ - 09/07/09)
