03/11/2004
СОФИЈА, Бугарија -- Инвестициите на Балканот се зголемиле за 60 отсто, на вкупно 7 милијарди американски долари во текот на 2003 година, објави висок функционер на ОЕЦД во интервјуто од вторникот (2-ри ноември). 
Деклан Марфи, програмски директор за инвестиции на ОЕЦД, додаде дека странските инвестиции ќе ја надминат цифрата од 7 милијарди американски долари во текот на 2004 година. 
Тој, сепак, предупреди дека земјите во регионот мора да ја зголемат таа бројка двојно или тројно, ако сакаат да ги стигнат државите во Централна Европа. 
Хрватска, Бугарија и Романија се пред другите земји од Југоисточна Европа, но сепак мораат да им ги олеснат регистрациите и добивањето на различни дозволи на странските претпријатија, рече Марфи. 
Тој побара од овие три нации да го споделат своето искуство со Србија и Црна Гора, како и со Албанија, каде што економските реформи се побавни. 
(AФП, ХИНА, БТA - 02/11/04)
