28/05/2006
БУКУРЕШТ, Романија -- Според еден извештај на независните експерти фармите во Кодлеа во централниот округ Брасов се изворот на последниот бран птичји грип. 
За овој документ беше разговарано на седницата на владата за птичјиот грип во петокот (26-ти мај). 
Според извештајот, истражителите го идентификувале првичниот вирус кај дивите птици, но тој брзо се проширил на локалните живинарски фарми бидејќи не биле почитувани био-безбедносните норми. 
Работата уште повеќе ја искомлицирала нелегалната трговија со живинарските производи на домашниот пазар.
Во соседна Бугарија, властите во петокот објавија дека околу 900 птици без ветеринарен сертификат се уништени во регионот на Русе, во близина на границата со Романија. 
Сопственикот, локален селанец, не можел да го објасни потеклото на живината. 
(веб-страница на романската влада, Ромпрес - 26/05/06)
