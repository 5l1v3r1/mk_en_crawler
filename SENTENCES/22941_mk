05/11/2008
AНКАРА, Турција -- Полицијата во вторникот (4-ти ноември) уапси двајца претставници на прокурдската партија Демократско општество (ДТП), за наводно организирање нелегални антивладини демонстрации. 
Претседателот на истанбулската канцеларија на партијата, Халил Аксој, и друг претставник, се уапсени откако биле сослушани во врска со планираните протести во неделата во Истанбул. 
Полицијата ги спречи употребувајќи солзавец на групата од околу 60 лица, кои се собраа во централниот плоштад Таксим, во знак на поддршка на Абдула Оџалан, затворениот водач на терористичката Курдистанска работничка партија.
Во другите вести од вторникот, водачот на ДТП, Ахмет Турк, го критикуваше премиерот Реџеп Тајип Ердоган за разгорување на тензиите во југоисточните региони на земјата, каде што неодамна избија насилни прокурдски протести. 
Во понеделникот Ердоган ја обвини ДТП дека ги подига тензиите.
Исто така во вторникот, пиратите од Сомалија кои го киднапираа турскиот товарен брод и неговиот екипаж пред една недела, сега бараат откуп. 
Властите не ја откриваат сумата. 
Бродот превезувал железо од Канада за Кина. 
(Јени Сафак - 05/11/08; Хуријет, новинска агенција Доган, НТВ, Заман, АП, ВОА - 04/11/08)
