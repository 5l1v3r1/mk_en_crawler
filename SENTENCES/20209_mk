16/12/2007
ATИНА, Грција - Министерот за вработување и социјална заштита, Василиос Магинас -- еден од клучните автори на спорната програма за реформа на пензискиот систем во земјата -- поднесе оставка во саботата (15-ти декември) поради серијата скандали обелоденети во локалниот печат.
Претходно оваа недела локалните медиуми објави дека Магинас вработил нелегални имигранти да работат во неговата куќа и дека тој изградил втора куќа во предградие на Атина, која се коси со урбанистичкиот план.
Премиерот Костас Караманлис ја прифати оставката и ја назначи Фани Пали-Петралија, поранешна министерка за туристички развој, да ја преземе функцијата.
Во Грција минатата недела се одржа 24-часовен штрајк против плановите на владата за реформа на пензискиот систем во земјата, со цел намалување на јавните трошоци и јакнење на финансиите на земјата.
(AФП, АНА-МПА, Њус Ин, ЕРТ, Ксинхуа, АП, ДПA - 15/12/07)
