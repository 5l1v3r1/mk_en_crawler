24/06/2005
БЕЛГРАД, Србија и Црна Гора -- Српската влада во четвртокот (23-ти јуни) одлучи формално да побара заштита на своите ресурси и имот во Косово, почнувајќи со оние поврзани со енергијата.
Белград вели дека првиот чекор ќе биде поднесувањето на барање до шефот на УНМИК, Сорен Јесен-Петерсен.
Во другите одлуки поврзани со Косово, владата се согласи да формира работна група за транспорт и телекомуникации за проширување на дијалогот помеѓу Белград и Приштина.
Покрај тоа, таа се согласи да го поддржи процесот на враќање на бегалците со средства од буџетските резерви.
Исто така во четвртокот, српскиот претседател Борис Тадиќ се состана со својот романски колега, Трајан Башеску, во Букурешт.
Тие се фокусираа на неодамнешните настани во процесот на пристап во ЕУ, економската соработка и заедничките напори против поплавите.
В петок Тадиќ ќе ја отвори Српската стопанска комора во Романија и Српско-романскиот бизнис форум.
(РТС - 24/06/05;
Српска влада, Бета, Танјуг, Ромпрес - 23/06/05)
