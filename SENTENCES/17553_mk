25/06/2007
БУКУРЕШТ, Романија -- Поранешниот министер за одбрана, Мирчеа Паску, во неделата (24-ти јуни) ги отфрли заклучоците на известувачот на Парламентарното собрание на Советот на Европа (ПАЦЕ), Дик Марти, според кои во Романија имало тајни затвори на ЦИА од 2003 до 2005 година.
Во извештајот, претставен од страна на Марти на 8-ми јуни, се вели дека ЦИА формирала тајни затвори во Романија и Полска, каде што испитувала наводни терористи.
Затворите биле формирани со таен договор помеѓу сојузниците на НАТО, постигнат во октомври 2001 година, набргу по нападите на 11-ти септември.
Документот, исто така, посочува дека центрите биле отворени со одобрение на претседателите и институциите на двете источноевропски земји, вклучувајќи го и Паску.
Романските власти ги негираат обвинувањата, инсистирајќи на тоа дека Марти нема докази како поткрепа на тврдењата.
„Амнести интернешнал“ побара истрага од Романија и од Полска.
(Meдиафакс - 24/06/07, AП - 23/06/07)
