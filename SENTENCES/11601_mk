22/12/2004
САРАЕВО, Босна и Херцеговина (БиХ) -- Штабот на НАТО во Сараево ги поддржа мерките што високиот претставник Педи Ешдаун им ги наметна на властите во Република Српска, соопшти во вторникот (21-ви декември) во Сараево портпаролот на НАТО, Двајт Муд.
Муд потврди дека БиХ не може да пристапи во програмата Партнерство за мир сé додека локалните институции не покажат напредок во соработката со Трибуналот на ОН за воени злосторства, вклучувајќи го и апсењето и екстрадицијата на обвинетите од страна на Хашкиот трибунал.
Исто така во вторникот, американскиот амбасадор во БиХ, Даглас Мекелхани, побара од земјите-членки на ЕУ да ја разгледаат можноста за санкции против две партии на босанските Срби -- националната Српска демократска партија и Партијата за демократски напредок.
Минатата недела Вашингтон воведе забрана за патување за водачите на овие две партии.
Во другите вести од вторникот, ЕУФОР објави дека неговите војници минатата недела откриле две скривалишта на нелегално оружје во северноисточна БиХ -- во Живинце и во Хан Поглед.
Оружјето ќе биде уништено.
(Независне новине, Дневни аваз - 22/12/04;
Фена, ПБС БиХ, НТВ Хајат - 21/12/04)
