06/03/2009
БУКУРЕШТ, Романија -- Обвинителството за борба против корупцијата во четвртокот (5-ти март) подигна обвинение против поранешниот министер за транспорт Мирон Митреа, за корупција.
Митреа, наводно, примил мито во висина од околу 213.000 евра помеѓу 2000 и 2004 година, за назначување на Ирина Јиану за заменик-директор на државниот инспекторат за градежни работи.
Обвинителството вели дека градежни претпријатија поврзани со Јиану потоа изградиле бесплатно куќа за мајката на Митреа.
Митреа вели дека обвиненијата се политички мотивирани.
Во средата парламентот го одобри предлогот за укинување на имунитетот на поранешниот премиер Адријан Настасе.
Тој се соочува со обвиненија за примање мито и фалсификување официјални документи.
Во другите вести, владата во средата одлучи да одржи избори за Европскиот парламент на 7-ми јуни.
Романија ќе избере 23 членови.
(Зиаре, АП, Ројтерс - 05/03/09;
Aгерпрес, Медиафакс, Хотњус - 04/03/09)
