01/12/2010
Од Наташа Радиќ за Southeast European Times во Загреб - 01/12/10
На гала церемонијата во Монте Карло на крајот од минатиот месец, хрватската скокачка во височина Бланка Васиќ беше прогласена за атлетичарка на годината од атлетската организација Меѓународна асоцијација на атлетската федерација.
Кенискиот тркач на 800 метри, Давид Рудиша, беше прогласен за најдобар атлетичар.
Наслови како „Бланка на врвот од светот“ ги преплавија насловните страници на хрватските медиуми, фалејќи го талентот и резултатите на сплитската атлетичарка.
Најдобра во својот спорт, единствена работа што й бега е светскиот рекорд.
Васиќ (27) мора да скокне 210 сантиметри за да го постигне тоа.
Најблизу досега стигна до 208 сантиметри, пред еуфоричната толпа народ во Загреб, во август 2009 година.
Таа одлучи да го обиколи прашањето скоро целосно во Монте Карло, освен што кажа „Светскиот рекорд за мене е како пар совршени чевли во продавница, кога сте дете, и ги посакувате толку многу“.
Нејзините резултати оваа година се извонредни, при што таа победи на 18 од 20 натпревари.
Нејзиниот дом е полн со медали, вклучително и сребрен од Олимпијадата во Пекинг во 2008 година.
Таа ја следи другата хрватска суперѕвезда, скијачката Јаница Костелиќ, која е сега пензионирана од натпревари.
„Ја сакаме;
таа е извонредна девојка.
Видовте ли како ја мотивира толпата пред да скокне играјќи и викајќи?“, вели Жељка Матиќ, продавачка од Сплит.
Она што го вели се чини вистинито.
Атлетичарката не потиснува ништо, јасно покажувајќи ги своите емоции, кога победува, но и кога губи.
Кога не е на теренот, таа ја покажува својата елегантна страна, која сака забави, млада жена која ужива во животот.
А има и момче шампион -- Никола Карабатиќ -- еден од најдобрите ракометари во светот, кој е по потекло Србин.
Оваа последна почит й значи многу на Васиќ.
„Ова е еден од моите соништа, да бидам најдобра атлетичарка на сезоната, не само во скок во височина.
Оваа победа многу ми значи“, напиша таа на нејзината веб страница.
Васиќ е најстарото дете во спортски ориентираното семејство.
Нејзината мајка, Венера, беше маратонка, а кошаркарка и гимнастичарка, а татко й Јошко беше атлетичар во десеттобој.
Таа е крстена по мароканскиот град Казабланка, каде што нејзиниот татко освоил златен медал во Медитеранските игри 1983.
Тој беше оној кој го препозна нејзиниот талент и работеше со неа од мала.
Така што, не е изненадување дека таа му се јави по освојувањето на наградата.
„Мојот татко прв ќе дознае“, рече Васиќ.
