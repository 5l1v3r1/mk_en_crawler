04/02/2005
СОФИЈА, Бугарија -- Како редок настан досега во четвртокот (3-ти февруари) бугарските левичарски и десничарски опозициски партии започнаа заедничка иницијатива за соборување на Владата на премиерот Симеон Саксобурготски, по неуспешниот обид за продажба на трите фабрики за цигари на „Бритиш американ тобако (БАТ)“.
Социјалистите и четири десничарски партии поднесоа барање до Парламентот за изгласување недоверба на Владата, при што дебатата се очекува да започне следната недела.
Неуспешната продажба на фабриките, со кои сега управува државното холдинг претпријатие „Булгартабак“, ги затегна односите во владејачката коалиција и се сметаше за обесхрабрувачки сигнал за потенцијалните инвеститори.
Министерот за економија, Лидија Шулева, која се смета за најголемиот виновник што БАТ ја повлече својата понуда, можеби ќе поднесе оставка, додека неколку други членови на Владата би можеле да бидат отпуштени, како што се вели во извештаите на медиумите во петокот.
(Труд, 24 Часа, Сега - 04/02/05;
AФП, Медиапул, бТВ - 03/02/05)
