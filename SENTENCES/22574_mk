13/10/2008
БЕЛГРАД, Србија -- Европската комисија (ЕК) следниот месец ќе ја даде својата прва проценка за тоа дали ќе ги укине визите за српските државјани, рече комесарот за проширување на ЕУ, Оли Рен, во неделата (12-ти октомври).
Тој за весникот Блиц изјави дека го поздравува напредокот постигнат досега во разговорите за укинување на визниот режим помеѓу Белград и Брисел, истакнувајќи дека понатамошниот напредок ќе зависи претежно од темпото на реформите во Србија.
Тој, исто така, го охрабри Белград да започне со спроведувањето на своите обврски од Привремениот трговски договор, кој е дел од Договорот за стабилизација и асоцијација (ДСА) со ЕУ.
Иако беше потпишан во април, договорот останува замрзнат додека Брисел не одлучи дека Србија целосно соработува со Хашкиот трибунал за воени злосторства.
(Бета, Блиц, Б92, РТС, Танјуг - 12/10/08)
