17/03/2006
ХАГ, Холандија -- На прес-конференцијата во петокот (17-ти март) претседателот на Трибуналот на ОН за воени злосторства, судијата Фаусто Почар, рече дека прелиминарните резултати од токсиколошките тестирања „не покажале индикации“ дека поранешниот југословенски претседател Слободан Милошевиќ бил отруен.
Тој објасни дека се најдени траги на препишан лек, но не во количина што би била токсична.
Судската комисија на Трибуналот повлече некои доверливи одредби во случајот против Милошевиќ, со цел да помогне во истрагата за неговата смрт во саботата во Хаг.
Во меѓувреме, мала група поддржувачи, од кои поголем број постари лица, дојдоа да му оддадат последна почит на Милошевиќ во Белград.
Дводневното јавно бдеење на неговите посмртни останки во еден музеј завршува в петок, додека погребот ќе биде во сабота во неговиот роден град Пожаревац.
(Данас, Политика, ББС - 17/03/06;
веб-страница на МКТЈ, Б92, РТС, Бета, Ројтерс, УПИ, АП, АФП, ББС, Блумберг - 16/03/06)
