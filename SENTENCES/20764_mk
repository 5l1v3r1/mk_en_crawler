07/11/2007
ПРИШТИНА, Косово, Србија -- Шефот на американската мисија во Косово, Тина Кеданау, во вторникот (6-ти ноември) го отфрли последниот предлог на Србија за решавање на финалниот статус на покраината, според т.н. 
модел на Хонг Конг. 
Таа инсистираше на тоа дека Косово не е слично со ниту една друга област. 
Кеданау, исто така, рече дека не очекува преговорите за статусот да продолжат по 10-ти декември, датумот кога тројката посредници САД-ЕУ-Русија ќе поднесе извештај до генералниот секретар на ОН, Бан Ки-Мун.
Косовскиот преговарачки тим во вторникот потврди дека компромис помеѓу Белград и Приштина е невозможен. 
„Можеме да разговараме и 100 години со Србите и пак нема да постигнеме договор. 
Нашиот став не е променет. 
Наше право е да добиеме независност“, рече Хашим Тачи, член на тимот. 
(Телеграфи, РТК, Косовапрес, Балканвеб - 06/11/07)
