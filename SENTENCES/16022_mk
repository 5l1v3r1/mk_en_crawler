18/10/2006
СОФИЈА, Бугарија -- Министерот за одбрана, Веселин Близнаков, во вторникот (17-ти октомври) објави дека Бугарија ќе учествува во проектите на Агенцијата на НАТО за консултации, команда и контрола (НК3А).
Шефот на агенцијата, Даг Вилелмсен, го помина последните четири дена во земјата, испитувајќи ги можностите за бугарски претпријатија во програмите на НК3А.
Една од нив, Системот за теренски интегрирани комуникации и информации, би можела да биде искористена од страна на бугарските војници кои учествуваат во воените мисии во странство.
Во другите вести од вторникот, министерот за внатрешни работи, Румен Петков, објави дека на крајот од овој месец Еуропол ќе отвори биро во Софија.
Петков во Берлин се состана со својот германски колега, Волфганг Шебле.
(Дарик, веб-страница на бугарската влада, БНР - 17/10/06)
