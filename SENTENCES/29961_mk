26/12/2010
СКОПЈЕ, Македонијa -- Полицијата го уапси Велија Рамковски, сопственикот на приватниот телевизиски канал А1 телевизија, и неколку други управители, под сомневање за даночно затајување, злоупотреба на службената должност и перење пари, објавија медиумите во петокот (24-ти декември).
Истражниот судија им одреди 30-дневен притвор на 14-мина осомничени, вклучително и на Рамковски и директорката на А1, Анета Кочишки.
Полицијата трага по синот на Рамковски и четири други лица.
На крајот од минатиот месец агентите што ги испитуваат случаите на финансиски криминал, заедно со полицајците, спроведоа инспекција на финансиската документација на шест претпријатија регистрирани на истата адреса како и А1 ТВ.
Ревизијата беше извршена како дел од истрагата за проневера.
Некои медиуми објавија дека Рамковски е осомничен за затајување данок во висина од 4 милиони евра, од 2005 година.
(МИА, Алсат М, Макфакс, Сител, Канал 5, А1 - 25/12/10;
Ројтерс, АП - 24/12/10)
