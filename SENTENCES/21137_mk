02/10/2007
ИСТАНБУЛ, Турција -- Второто рочиште од судскиот процес за убиството на истакнатиот турско-ерменски новинар Хрант Динк се одржа во понеделникот (1-ви октомври) во Истанбул. 
Главниот обвинет, 17-годишниот Огун Самаст, рече дека бил под влијание на дрога кога пукал во Динк во јануари. 
На рочиштето, кое се одржа зад затворени врати бидејќи Самаст е малолетник, обвинетиот рече дека другиот осомничен му дал таблети „екстрази“ за да го охрабри. 
Другиот обвинет, Јашин Хајал, е обвинет дека го поттикнал кривичното дело.
Убиството на Динк ја шокираше Турција, при што илјадници луѓе му оддадоа последна почит на погребот. 
Во понеделникот толпа од стотици луѓе се собра пред зградата на судот, извикувајќи „сите сме сведоци, бараме правда“. 
(Заман - 02/10/07; РИА Новости, Тркиш дејли њус, НТВ, ББС - 01/10/07)
