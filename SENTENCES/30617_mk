10/05/2011
ПРИШТИНА, Косово -- Властите започнаа дипломатска офанзива подвлекувајќи ја важноста на признавањето на независноста на Косово.
Премиерот Хашим Тачи учествува на Конференцијата на ОН за најмалку развиените земји во Истанбул, каде што во понеделникот (9-ти мај) се состана со голем број претставници на земјите што не го признале Косово како држава.
Министерот за надворешни работи, Енвер Хоџај, го посети Обединетото Кралство, во обид за „координирање на чекорите меѓу двете земји [за] зголемување на бројот на признавања“, додека вицепремиерот Беџет Пацоли оваа недела патува за Африка, каде што очекува да разговара за повеќе признавања.
Во меѓувреме, медиумите објавија дека стратегијата за лобирање беше предадена на претседателката Атифете Јахјага, откако беше изготвена од неколку косовски амбасадори, во соработка со Хоџај.
(Коха Диторе, Зери, Косова Сот, Експрес - 10/05/11)
