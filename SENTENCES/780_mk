11/10/2006
Античкото тракиско богатство откриено во Бугаријa ќе тргне на турнеја во странство на 14-ти октомври, со последователни изложби во Франција, Швајцарија и Јапонија.
Според заменик-министерката за култура, Ина Килева, изложбите ќе вклучуват околу 100 златни и сребрени антички предмети од богатствата на Рогозен, Борово, Летница и Панаѓуриште, како и откритија од последниве години.
Една од најдобрите светски скијачки, Хрватката Јаница Костелиќ, ќе ја прескокне целата сезона на Светскиот куп 2006-2007 година, поради повреди.
Дваесетичетиригодишната шампионка на Светскиот куп и четирикратната олимписка шампионка вели дека й треба одмор поради проблеми со грбот и коленото.
Српскиот тенисер Новак Ѓоковиќ го освои својот втор трофеј на АТП оваа година, поразувајќи го Австриецот Јерген Мелзер со 4:6, 6:3 и 6:2 во финалето на Опен де Мосеј во Мец, Франција.
Друг српски тенисер, Јанко Типсаревиќ, победи на турнирот во белгискиот град Монс.
Типсаревиќ го порази Британецот Алекс Богдановиќ со 6:4, 1:6 и 6:2.
114-тиот роденден на еден од најголемите балкански писатели, нобеловецот Иво Андриќ, беше одбележан во понеделникот (9-ти октомври) во неговиот роден град Травник, во Боснa и Херцеговина со литературни дискусии и јавно читање на неговите дела.
Настанот го организираше Музејот на Травник.
Холивудскиот актер Џон Кјузак се очекува оваа недела да пристигне во Бугаријa за снимањето на новиот филм „Вор инк.“.
Кјузак ќе игра емотивен платен убиец во филмот, во кој исто така игра и тинејџерската ѕвезда Хилари Даф.
Изложба посветена на културните врски помеѓу Хрватска и Словенија беше отворена во Националната библиотека „Јосип Стипанов“ во Загреб.
Настанот, насловен како „Креаторите на двете култури“ претставува документи:
ракописи, списанија, книги и мапи, што датираат од средниот век, а кои ја покажуваат долготрајната соработка помеѓу двата соседи.
Истата ќе трае до 4-ти ноември во Загреб, а потоа ќе биде префрлена во Љубљана.
Изложба на дела на младата мaкедонска сликарка Борјана Божиновска беше отворена во галеријата „Чедомир Крстиќ“ во Пирот, Србија.
Делата на Божиновска, инспирирани од религиозната верба, се изработени во техника блиска на иконографијата.
(Разни извори – 04/10/06 - 11/10/06)
