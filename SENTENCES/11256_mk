25/02/2005
ТИРАНА, Албанија -- ЕУ не е задоволна од напредокот постигнат во реформирањето на законите за избори во Албанија, изјави на прес-конференцијата во четвртокот (24-ти февруари) Рајнхард Фрибе, шефот на Консултативната група со оперативни задачи на ЕУ. 
„Ние сме свесни дека промените не се случуваат преку ноќ. 
Не очекуваме драстични промени од минатите избори, но вие морате барем да ги гарантирате стандардите“, рече Фрибе по завршувањето на разговорите на групата со албанските власти во врска со политичката ситуација во земјата. 
Унијата потврди дека напредок постои, но рече дека тој е исклучително бавен. 
Албанскиот министер за интеграции, Ермелинда Мекши, рече дека стандардите ќе бидат исполнети. 
Спроведувањето на слободни и фер избори претставува клучен услов за интеграцијата на Албанија во ЕУ. 
(Aлбански дневни вести - 25/02/05)
