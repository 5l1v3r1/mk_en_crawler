19/07/2005
БРИСЕЛ, Белгија -- За време на нивниот состанок во Брисел во понеделникот (18-ти јули) министрите за надворешни работи на ЕУ одлучија да ја одложат до септември дебатата за тоа дали да започнат разговорите за членство со Хрватска. 
Британскиот министер за надворешни работи, Џек Строу, потврди дека преговорите ќе започнат кога ќе има доказ дека Загреб целосно соработува со Хашкиот трибунал. 
Апсењето на обвинетиот во бегство Анте Готовина е клучно за соработката.
Во меѓувреме, во Вашингтон, хрватскиот премиер Иво Санадер во вторникот се состана со американскиот претседател Џорџ В.Буш. 
Фокусот, најверојатно, ќе биде на кандидатурите на Загреб за пристапување во ЕУ и во НАТО. 
Според последната анкета на Евробарометар, објавена во понеделникот од страна на Европската комисија, од земјите во регионот Хрватска е најпожелна како потенцијална членка на ЕУ. 
(ЕУ Обсервер - 19/07/05; веб-страница на ЕУ, ХРТ, бТВ, Блумберг, Ромпрес - 18/07/05)
