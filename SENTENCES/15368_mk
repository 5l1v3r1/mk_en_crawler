30/10/2006
САРАЕВО, Босна и Херцеговина (БиХ) -- Американскиот амбасадор во БиХ, Даглас Мекелхани, вели дека Вашингтон нема да се меша во процесот на формирање државна власт во БиХ, но ќе ги поддржи коалициите кои се залагаат за консензус и дијалог.
Во интервјуто од понеделникот (30-ти октомври) во Независне новинe, тој рече дека сега е време да се разговара за суштинските прашања, како што се уставните реформи.
Во другите вести, американската амбасада во Сараево донираше повеќе од 90.000 американски долари во петокот за обновувањето на џамијата Ферхадија во Бања Лука, која беше уништена за време на босанскиот конфликт, како и на православната српска црква Св.Никола во Требиње.
Парите беа обезбедени од Фондот за заштита на културата на американскиот амбасадор.
(Независне новинe - 30/10/06;
Независне новине, Дневни аваз - 28/10/06;
ПБС БиХ - 27/10/06)
