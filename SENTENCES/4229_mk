23/10/2008
Од Беса Беќири за Southeast European Times во Приштина – 23/10/08
По скоро десет години, бомбардираната поранешна зграда на српското Министерство за внатрешни работи (МУП) во центарот на Приштина сé уште ги потсетува минувачите на конфликтот во 1990-тите и акцијата на НАТО во поранешната српска покраина.
Бомбардерите на НАТО ја нападаа Приштина во март 1999 година.
Нехат Ислами, новинар и косовски министер за информации во поранешна Југославија, останаа во Приштина со своето семејство за време на конфликтот.
Тој се потсети на минатото гледајќи во рушевините на старата зграда на МУП.
„Ноќта кога слушнавме дека НАТО го бомбардирал МУП беше една од насреќните во мојот живот.
Оваа зграда беше симбол на терор, тортура и страдање“, рече Ислами.
„Не се осмелувавме да запалиме светло во становите, за да не видат [паравојниците] светлина и да дојдат.“
Најновата одлука на владата значи дека еден ден рушевините на зградата на МУП повеќе нема да бидат непријатна глетка за болни асоцијации.
На крајот од август, високи косовски претставници ја посетија локацијата и одлучија да ја реконструираат зградата за да послужи како седиште за нивното ново Министерство за внатрешни работи.
Претставниците на Еврпската комисија и Косово, заеднички, го поставија камел-темелникот на зградата.
Проектот е заеднички потфат на ЕК и косовската влада.
Премиерот Хашим Тачи рече дека планот го рефлектира враќањето на достоинството на косовските институции.
Според него, истиот ќе ја означи „разделбата од местата и менталитетот на минатото“.
Шефот на канцеларијата за врски на ЕК, Рензо Давиди, рече дека ЕК ќе учествува со 1,5 милиони евра во проектот.
Новото седиште треба да биде отворено во септември 2009 година.
Косовскиот информативен центар вели дека тоа ќе биде петкатница на површина од 4.700 метри квадратни.
