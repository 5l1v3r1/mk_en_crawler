05/03/2003
СКОПЈЕ, Македонија -- Во вторникот (4-ти март), двајца НАТО војници загинаа при експлозија на нагазна мина близу границата со Косово. 
Портпаролот на НАТО Крег Ретклиф за новинарите изјави дека тоа се случило додека се обидувале да ја демонтираат направата. 
Тој не сакаше да ги идентификува жртвите, но локална ТВ станица извести дека тие биле Полјаци. 
Македонската полиција тврди дека и тројца цивили биле сериозно повредени. 
Инцидентот се случил близу селото Сопот, североисточно од Скопје. 
Областа била место на немири во периодот на конфликтот во 2001 година во Македонија.
Во другите вести од вторникот, хрватската полиција го притвори поранешниот македонски министер за економија Бесник Фетаи додека се обидувал да ја премине границата со Босна и Херцеговина, при што користел неважечки дипломатски пасош. 
Тој се бара во Македонија поради обвиненија дека ја користел својата позиција за проневера на пари. 
(Дневник, Вест, Утрински весник - 05/03/03; АП, АФП, МИА, A1 ТВ - 04/03/03)
