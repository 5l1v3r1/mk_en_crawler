15/12/2006
БРИСЕЛ, Белгија -- Непосредно пред почетокот на состанокот на Советот на ЕУ во Брисел во петокот (15-ти декември) имаше церемонија во чест на приемот на Бугарија и Романија во Унијата. 
Претседателот на Европската комисија, Жозе Мануел Баросо, и комесарот за проширување на ЕУ, Оли Рен, им посакаа добредојде на двете земји во „нивниот заеднички дом“. 
Сепак, Рен ги потсети дека мора да продолжат со реформските напори по приемот, со цел да ги исполнат сите услови за членството.
За време на седницата на советот, водачите на ЕУ официјално дадоа зелено светло за пристапот на Бугарија и Романија во ЕУ на 1-ви јануари, со што блокот ќе се прошири на вкупно 27 земји. 
Советот на ЕУ, исто така, ја одобри одлуката на министрите за надворешни работи на ЕУ, претходно оваа недела, за прекин на разговорите за осум од 35 области, за казнување на Турција поради затворањето на нејзините пристаништа и аеродроми за сообраќајот од Кипар. 
Членовите на Унијата продолжија со дебатата околу прашањата поврзани со проширувањето на ЕУ. 
Генералното расположение се чини дека сигнализира забавување на процесот. 
(24 Часа, Сега, Хуријет, Ројтерс - 15/12/06; Ромпрес, Медиафакс, Медиапул, бТВ, Блумберг - 14/12/06)
