13/12/2009
БЕЛГРАД, Србија -- Парламентот во петокот (11-ти декември) го одобри законот кој го одредува максималниот број вработени во локалната администрација, во рамките на плановите на владата за намалување на јавниот сектор. 
Законот предвидува отпуштање на 5.648 од 37.789 вработени во локалната администрација. 
Според предлог-законот, локалната администрација не може брои повеќе од 10 отсто од граѓаните во една општина. 
Отпуштањата ќе опфатат 110 општини, додека 35 општини ќе бидат безбедни. 
Парламентот веќе одобри закон за максимален број вработени во државната администрација, кој ќе води до отпуштање на 2.784 вработени, или помалку од 10 отсто од работните места таму.
Двата закони, заедно со замрзнувањето на пензиите и платите се главните инструменти што владата ќе ги искористи за да го ограничи буџетскиот дефицит во 2010 година на 4 отсто од БДП, намалување во споредба со 4,5 отсто во 2009 година, како што беше договорено со ММФ. 
(Курир - 12/12/09; Б92, Вечерње новости - 11/12/09)
