14/11/2008
БЕЛГРАД, Србија -- Властите испитуваат одреден број претпријатија чии вработени е можно да ги финансираат бегалците обвинети за воени злосторства Ратко Младиќ и Горан Хаџиќ, објави во четвртокот (13-ти ноември) официјален претставник на Министерството за внатрешни работи, цитиран од Ројтерс.
Во тек се инспекции на приватни претпријатија заради пресекување на финансирањата на двајцата бегалци.
Досега се проверени околу десетина претпријатија, додава неидентификуван официјален претставник.
Вооружени жандарми извршија рација на фабрика во градот Ваљево во понеделникот, трагајќи по Младиќ.
Обвинителот за воени злосторства, Владимир Вукчевиќ, за весникот „Вечерње новости“ во четвртокот рече „Ова е само почеток“.
Шефот на српскиот национален совет за врски со Хашкиот трибунал за воени злосторства, Расим Љајиќ, за „Политика“ во четвртокот изјави дека ваквите операции ќе продолжат и во следните денови и недели, макар што властите не се сигурни дека бегалците се во Србија.
(Ројтерс, Вечерње новости, Нетпрес, Бета, Политика, Б92 - 13/11/08)
