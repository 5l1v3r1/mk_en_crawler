09/12/2007
КОСОВО, Приштина Белград -- Шефот за безбедност на ЕУ, Хавиер Солана, во неделата (9-ти декември) изјави дека не очекува насилство во Косово по крајниот рок в понеделник за разговорите во врска со идниот статус на покраината.
Во меѓувреме, српскиот претседател Борис Тадиќ во саботата рече дека ако биде прогласена независност од страна на Косово, Србија подготвила серија дипломатски и законски мерки кои ќе бидат применети како силни аргументи против оние што ќе ја прифатат таквата декларација.
Водачот на Демократската партија на Косово, Хашим Тачи, чија партија победи на изборите во покраината на 17-ти ноември, за францускиот весник „Журнал ду диманш“ во неделата изјави дека Косово е подготвено да прогласи независност од 1989 година.
Тачи потврди дека ако Советот за безбедност на ОН не донесе одлука за идниот статус на покраината, тој ќе продолжи да работи заедно со меѓународните сојузници на постигнувањето на независност за покраината.
Во меѓувреме, вооружени судири избија во петокот помеѓу мировниците на КФОР и Србите во малиот град Гораждевац.
Инцидентот започнал со судир помеѓу локалните Срби и франциски припадник на КФОР и подоцна се проширил во поширок судир во кој одреден број лица беа повредени.
Според сведоците, Србите фрлале камења кон возилата на КФОР и викале „овде е Србија“.
(Ројтерс, Велт ам сонтаг, Журнал ду диманш - 09/12/07;
Блиц, Бета, Танјуг, Б92 - 08/12/07;
AФП, Танјуг, Б92, ДПА - 07/12/07)
