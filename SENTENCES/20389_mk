13/08/2007
АТИНА, Грција -- Поранешниот обвинител на Врховниот суд, Јоргос Зорбас, кој ја предводи комисијата формирана за борба против перењето пари, фрли ново светло врз скандалот со обврзниците кој ја потресе земјата пред неколку месеци, објави во понеделникот (13-ти август) „Та неа“.
Се работи за продажбата на владина обврзница од 280 милиони евра на четири пензиски фондови.
Според овие откритија, обврзниците биле издадени нелегално од две министерства -- за економија и финансии, како и за одбрана.
Со оглед на тоа што подигнатите пари требаше да бидат искористени за финансирање на владините програми за оружје, трансакциите беа всушност „скриени“, и не беа предмет на договори на вторичниот пазар на обврзници -- со што бил отворен патот за милиони евра провизија.
Во петокот Зорбас ги поднесе своите откритија до атинскиот обвинител Панајотис Пулиос.
Владини претставници го минимизираа извештајот во неделата, велејќи дека истиот се однесува на „обични прашања“ со припишана „нелогична големина“.
(Ta Неа, Фокус - 13/08/07)
