15/08/2008
САРАЕВО, Босна и Херцеговина (БиХ) -- Американскиот амбасадор во Сараево, Чарлс Инглиш, во четвртокот (14-ти август) рече дека не гледа волја за уставни реформи во земјата. 
За време на едно телевизиско интервју Инглиш рече дека помеѓу политичките партии кружат три плана: создавање унитарна држава, зачувување на структурата од Дејтонскиот договор и воспоставување трет ентитет, но ниту еден од нив не е остварлив. 
Тој повторно ги отфрли неодамнешните медиумски шпекулации дека Вашингтон започнал консултации со партиите за новиот устав на БиХ, бидејќи сега засега тоа би водело никаде. 
Партиите треба да започнат разговори за уставните реформи по локалните избори на 5-ти октомври. 
(РТРС, СРНА, Дневни аваз, Фена, ОХР - 14/08/08)
