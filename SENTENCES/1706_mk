10/08/2011
Во понеделникот (8. 
август), стотици фармери ги блокираа четирите главни крстосници во Босна и Херцеговина, барајќи да добијат финансиска поддршка за да можат да ги задоволат ЕУ стандардите. 
Протестите предизвикаа метежи во сообраќајот во екот на летната туристичка сезона.
***
Во понеделникот (8. 
август) беше пуштен во употреба нов далновод од 400kW што ги спојува Албанија и Црна Гора со церемонија на која присуствуваа албанскиот премиер, Сали Бериша, и црногорскиот заменик премиер, Вујица Лазовиќ. 
Проектот од 43 милиони евра што се протега меѓу двата главни града, беше реализиран со германска финансиска поддршка.
***
Во првиот ребаланс на буџетот за 2011, финансирањето на здравството, одобрено од страна на романската Влада на 4. 
август, доведе до оставка на министерот за здравство, Атила Цеке. 
Иако финансирањето на секторот беше зголемено за да се задоволат тековните потреби, Цеке рече дека се одлучил на таков чекор бидејќи никој не го консултирал за планираниот буџет.
***
Во понеделникот (8. 
август), истражување на бугарското Министерство за финансии откри дека индустриите во областа на електрониката, ИТ и на услужните дејности што нудат и користат услуги како надворешни ресурси, имаат најголем потенцијал за пораст во земјата. 
Заклучокот беше направен врз основа на согледување во реалниот сектор помеѓу 2008 и 2010 година.
***
Хрватска продава два острова во понуда за генерирање приходи за поддршка на својата економија. 
Оруда и Палацол, близу Лошињ, се нудат по заедничка цена од 5,8 милиони евра. 
Оруда има површина од 36 хектари и на него има мала куќа, црква, маслинов насад и извор на свежа вода. 
Палацол, со површина од 4 хектари, има стара византиска тврдина што треба да се реконструира.
***
Во понеделникот (8. 
август) конзорциумот на транс-јадранскиот гасовод најави дека ја удвојува инвестицијата во Грција на износ преку 1 милијарда евра, и покрај финансиските проблеми на земјата. 
Парите се наменети за гасовод што ќе ги спојува каспискиот басен и европските пазари. 
Се очекува да се отворат 2.000 работни места.
***
Во четвртокот (4. 
август), Турската централна банка го изненади пазарот, најавувајќи намалување на основната каматна стапка за 0.5 отсто, од 6.25 отсто на 5.75 отсто. 
По итниот состанок, гувернерот Ердем Басчи, објасни дека чекорот бил направен со оглед на растечката загриженост дека превирањата во европските финансии и успорувањето на растот на економијата на САД можат да ја турнат Турција во рецесија, и затоа можеби ѝ требаат пониски стапки за да може да ја заштити локалната економија.
***
По понеделникот (8. 
август) беше поставен последниот челичен сегмент на новиот мост преку реката Сава во Белград на церемонија на кој присуствуваа виши функционери, вклучувајќи го и српскиот претседател, Борис Тадиќ. 
Мостот, кој треба да се отвори за сообраќај во средината на декември, е долг 964 метри и широк 45 метри, и се очекува значително да го олесни одвивањето на сообраќајот во раздвижениот главен град.
(Разни извори -- 03.08.11-10.08.11)
