03/01/2005
АНКАРА, Турција -- Турција во саботата (1-ви јануари) воведе нова валута со што беше ставен крај на ерата во која најголемиот дел од основните производи чинеше милион лири или повеќе.
Една нова лира сега е еднаква на 1 милион од старите банкноти.
Преминот од една во друга валута помина непречено, со само петминутен прекин на работата на банкоматите.
Старата валута ќе остане законско платежно средство сé до крајот на 2005 година.
Градоначалникот на Истанбул, во меѓувреме, ги откажа сите новогодишни прослави во градот во знак на почит за илјадниците жртви кои загинаа при земјотресот во Азија и катастрофата предизвикана од брановите цунами.
На плоштадот Таксим во Истанбул требаше да настапат бројни популарни пејачи.
Во другите вести, турските медиуми во понеделникот објавија дека двајца турски државјани за кои постои сомневање дека се поврзани со терористичката мрежа на Ал каеда, се екстрадирани од Пакистан.
Двајцата осомничени, идентификувани како Мехмет Јилмаз и Махмут Каплан, се уапсени таму минатото лето.
(НТВ - 03/01/05;
АП, НТВ, АФП - 02/01/05;
AП, АФП - 01/01/05;
AФП - 31/12/04)
