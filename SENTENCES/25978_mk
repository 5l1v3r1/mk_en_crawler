18/01/2010
АТИНА, Грција -- Владата нема да се двоуми да преземе понатамошни чекори ако биде потребно за да стави стави ред во својата економија, рече министерот за финансии, Јоргос Папаконстантину, во интервју за атинскиот весник То Вима во неделата (17-ти јануари).
„Ако има пропусти, ќе преземеме дополнителни мерки“, рече тој, два дена откако Атина поднесе план до Европската комисија кој треба да ѝ помогне на земјата да излезе од сериозната економска криза.
Програмите, кои пазарните експерти ги опишуваат како амбициозни, се разгледуваат во Брисел во понеделник, од страна на министрите за финансии на 16-те членки на еврозоната.
„Пазарите се внимателни и климата не е позитивна“, рече Папаконстантину, истакнувајќи дека иако многу земји се соочуваат со слични проблеми во нивните јавни финансии, никој нема толку сериозна криза во довербата.
(AФП, То Вима - 17/01/10)
