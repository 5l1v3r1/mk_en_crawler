10/04/2008
БРИСЕЛ, Белгија -- Европскиот парламент (ЕП) во средата (9-ти април) го одложи усвојувањето на извештајот за напредокот на Македонија во ЕУ.
Социјалистите побараа одложување, велејќи дека им е потребно повеќе време за да ги убедат грчките членови на ЕП да го поддржат документот.
За време на расправата, комесарот за проширување на ЕУ, Оли Рен, ги повика политичките партии во Македонија да се концентрираат на реформите и да ги искористат можностите што се нудат оваа година.
„Прашањето на името во последно време одзема многу политичка енергија“, рече Рен, повторувајќи дека водачите треба да се фокусираат на реформите.
Националниот Совет за евроинтеграција на Македонија во средата инсистираше на тоа дека земјата треба да стане членка на ЕУ и НАТО.
(Утрински весник - 10/04/08;
Maкфакс, A1 - 09/04/08)
