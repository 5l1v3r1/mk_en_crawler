23/07/2007
AТИНА, Грција -- Турција не е подготвена за пристап во ЕУ „ниту утре ниту задутре“, но нејзините преговори за членство треба да продолжат, изјави претседателот на Европската комисија Жозе Мануел Баросо за грчкиот весник Катимерини во неделата (22-ри јули).
Баросо ја повика Франција и другите земји-членки да ја почитуваат одлуката за продолжување на разговорите за пристап, велејќи дека се работи за кредибилитетот на Унијата.
Преговорите за пристап на Турција започнаа во 2005 година, но се блокирани поради одбивањето од страна на Анкара да ги отвори своите пристаништа за членката на ЕУ Кипар.
(Заман, Javno.hr - 23/07/07;
ДПА, Ројтерс - 22/07/07)
