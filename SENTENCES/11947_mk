16/03/2005
АНКАРА, Турција -- Премиерот Реџеп Тајип Ердоган во вторникот (15-ти март) се состана со својот македонски колега, Владо Бучковски, на разговори за зајакнување на билатералната соработка.
Тие ги потврдија плановите за подобрување на соработката во областа на одбраната и во врска со прашањата поврзани со интеграцијата во ЕУ и во НАТО.
Исто така, беше потпишан билатерален договор за економска соработка.
Во другите вести од вторникот, турскиот Парламент повторно го усвои контроверзниот закон со кој им се дава амнестија на студентите избркани од универзитетите, вклучувајќи ги и студентките кои носеле шамии на наставата.
Парламентот повторно го одобри законот, на кој претседателот Ахмет Неџдет Сезер претходно овој месец стави вето.
Исто така во вторникот, Турција и ММФ се согласија за продолжување на својот актуелен договор за заем до 2007 година.
Сегашниот договор вреден 18 милијарди американски долари истекува во февруари.
Анкара ќе добие дополнителни 10 милијари американски долари во вид на заем во периодот помеѓу 2005 и 2007 година и се согласи да ја контролира инфлацијата и да воведе дополнителни пазарни реформи.
(НТВ - 16/03/05;
ББС, Веб-страница на македонската Влада, Макфакс, А1 ТВ, АФП - 15/03/05)
