01/03/2006
САРАЕВО, Босна и Херцеговина (БиХ) -- Босанскиот член на претседателството на БиХ, Сулејман Тихиќ, во вторникот (28-ми февруари) официјално ја презеде претседавачката функција на оваа институција од хрватскиот колега, Иво Миро Јовиќ.
Тихиќ ќе претседава со претседателството во следните осум месеци.
Тој рече дека негов приоритет е преговарачкиот процес за Договорот за стабилизација и асоцијација со ЕУ, како и заложбите на БиХ за пристап во програмата на НАТО Партнерство за мир.
Во другите вести, водачите на осумте најголеми партии се очекува повторно да се состанат в среда и да постигнат договор за клучните уставни реформи.
На состанокот се очекува да присуствува и американскиот заменик-помошникот во Стејт Департментот, Розмари ди Карло, чија земја посредува во преговорите.
Во меѓувреме, Парламентот на Федерацијата на БиХ во вторникот избра тројцата нови владини министри, со што стави крај на неколку неделната владината криза што траеше со недели.
Поради испразнетите места владата не се состануваше повеќе од еден месец, со што се одложи усвојувањето на буџетот за 2006 година.
(Независне новине, Дневни аваз - 01/03/06;
Фена, ПБС БиХ - 28/02/06)
