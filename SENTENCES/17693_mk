24/07/2007
БРИСЕЛ, Белгија -- Изборот на новиот претседател во Албанија на крајот од минатата недела покажа дека е можен консензус, рече Кристина Галах, портпаролката на шефот за безбедност на ОН Хавиер Солана, во понеделникот (23-ти јули).
Галах ја повика опозицијата и владејачката коалиција во Албанија да соработуваат во спроведувањето на најважните реформи.
Што се однесува до новоизбраниот претседател Бамир Топи, Галах рече дека тој ќе ужива целосна поддршка од ЕУ.
Топи треба да положи свечена заклетва во вторник попладне, на церемонијата која водачите на опозицијата предводена од социјалистите рекоа дека ќе ја бојкотираат.
Но, имаше одредено напуштање на редовите:
шефот на Социјалистичкото движење за интеграција, Илир Мета, и водачот на Партијата на социјалдемократијата, Паскал Миљо, рекоа дека ќе присуствуваат.
(Шекули, Кохајоне, Шкип - 24/07/07;
Балканвеб, Топ-ченал, Стандард - 23/07/07;
Газета шкиптаре - 22/07/07)
