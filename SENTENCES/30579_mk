13/01/2011
ПРИШТИНА, Косовo -- Нерегуларностите во текот на предвремените парламентарни избори минатиот месец значително влијаеја на довербата на јавноста во демократскиот процес во Косово, според Европската мрежа на изборни набљудувачки организации (ЕНЕМО).
„Овие сериозни кршења на процедурата очигледно беа прифатени и немаше обиди од страна на персоналот во гласачките места за запирање на нерегуларните гласачки однесувања.
Слични инциденти и сомнители чинови на манипулација, пријавени за изборите на 12-ти декември, даваат црна слика за изборниот процес во Косово“, се вели во извештајот за медијумите на ЕНЕМО, објавен во средата (12-ти јануари).
Надвор од Приштина, во Чаглавица, две невладини организации на српското цивилно општество тврдеа дека се случиле нерегуларности и манипулации и меѓу српскиот електорат, вклучително и купување гласови по цена од 50 до 200 евра за глас.
На гласачите, исто така, им беа понудени стимулации како што се храна и огрев, тврдеа невладините организации.
(Коха Диторе, Зери, Лајм, Експрес - 13/01/11;
Кохавижн, Клан Косова - 12/01/11)
