18/12/2009
БУКУРЕШТ, Романија -- Водачот на Социјалдемократската партија (ПСД) Мирчеа Џоана во четвртокот (17-ти декември) рече дека неговата партија нема да учествува во коалициската влада со Демократската либерална партија (ПДЛ). 
„Работите ни се сосема јасни. 
Ако [претседателот Трајан] Башеску и [премиерот Емил] Боц сакаат да владеат, тогаш треба да си ја преземат самите одговорноста. 
Нашиот предлог беше да се формира влада на национално единство со премиер кој ќе биде одобрен од сите страни“, рече Џоана. 
Претходно Џоана ја опиша номинацијата на Боц за мандатор како „несоодветна“, додавајќи дека Башеску ја испуштил историската шанса да постигне национално помирување. 
Башеску само што доби втор мандат како претседател по тесниот втор круг со Џоана. 
(Зиаре, Агерпрес, Ксинхуа - 17/12/09)
