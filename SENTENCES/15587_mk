26/05/2006
АТИНА, Грција -- Десеттиот состанок за билатерална соработка помеѓу Грција и Турција се одржа во четвртокот (25-ти мај) во Атина, при што двете членки на НАТО разменија критики во врска со судирот во воздух на еден грчки и еден турски борбен авион претходно оваа недела. 
И покрај инцидентот фокусот на состанокот беше ставен на подобрувањето на врските, особено на „економската, културната и социјалната сцена“, рече грчкото Министерство за надворешни работи.
Исто така во четвртокот, турскиот министер за надворешни работи, Абдула Ѓул, објави дека двете земји наскоро ќе воспостават директна линија помеѓу нивните воздухопловни сили, за да го спречат евентуалното повторување на инцидентот со авионите. 
(Turkishpress.com, Агенција Анадолу, АНА, НТВ - 25/05/06)
