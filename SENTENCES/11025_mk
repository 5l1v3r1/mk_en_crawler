29/07/2005
САРАЕВО, Босна и Херцеговина (БиХ) -- Високиот претставник Педи Ешдаун и претседателот на Советот на министри на БиХ, Аднан Терзиќ, во четвртокот (28-ми јули) ги повикаа босанските политичари на уште една рунда разговори за полициските реформи. 
Овој чекор следеше по добивањето на писмата со поддршка за разговорите за реформи од страна на неколку политичари во Република Српска (РС) кои го бојкотираа претходниот состанок. 
Целта е да се дефинираат следните чекори во процесот, а не да се дојде до некакви обврзувачки заклучоци, рече Терзиќ пред состанокот.
Помеѓу учесниците е и премиерот на РС, Перо Букејловиќ, министерот за внатрешни работи на РС, Дарко Матијашевиќ, министерот за финансии, Светлана Цениќ, министерот за внатрешни работи, Мевлудин Халиловиќ, шефот на државната Агенција за истраги и заштита, Средоје Новиќ, и министерот за безбедност на БиХ, Бариша Чолак. 
Полициските реформи претставуваат клучен услов за започнување на разговорите со ЕУ за Договорот за стабилизација и асоцијација. 
(Дневни аваз, Независне новине - 29/07/05; ФЕНА, ПБС БиХ, РТРС - 28/07/05)
