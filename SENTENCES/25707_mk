23/09/2009
САРАЕВО, Босна и Херцеговина (БиХ) -- Високиот претставник Валентин Инцко во вторникот (22-ри септември) предупреди дека политичката ситуација во БиХ е влошена во изминативе неколку месеци и дека повеќето реформи се стопирани. 
На своето обраќање пред Политичкиот и безбедносен комитет на ЕУ во Брисел, тој истакна дека недостатокот на дијалог и зголемените тензии меѓу локалните политички водачи, влијаеше на работата на политичките институции, особено оние на државно ниво. 
Инцко рече дека од јуни, властите во БиХ не постигнаа доволен напредок во исполнувањето на петте цели и двата услови потребни за неговата Канцеларија на високиот претставник да се трансформира во Канцеларија на специјалниот претставник на ЕУ. 
(РТРС, Срна, БХРТ, Фена, ОХР - 22/09/09)
