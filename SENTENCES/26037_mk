18/08/2009
БУКУРЕШТ, Романија -- Полицајците во понеделникот (17-ти август) одлучија да започнат со секојдневен штрајк од по два часа, во знак на протест поради сумата пари одвоена за нивниот сектор, што резултираше со кратење на бенефициите.
Водачот на синдикатот Мариан Груја за националното радио изјави дека тие е можно да ги тужат властите за да им ги вратат правата што им се загарантирани со законот.
Во петицијата до Министерството за внатрешни работи и администрација, полицајците истакнаа дека, на пример, околу 12.000 припадници на полицискиот персонал повеќе нема да ги добиваат клучните субвенции за изнајмување стан.
Се одложуваат вработувањата, а бонусите се намалени за 20 отсто.
Вработените во јавната администрација во понеделникот, исто така, се заканија дека ќе започнат штрајк во октомври ако владата не се согласи да преговара.
Во писмото до премиерот Емил Боц, тие побараа да се сочуваат работните места во јавната администрација, како и да се задржат сегашните примања.
ММФ бара серија мерки за олеснување на рецесијата, вклучително и намалување на трошоците и платите во јавниот сектор.
(Гандул, Кроника Романија, Зиуа - 18/08/09;
Ziare.com - 17/08/09)
