31/08/2010
АТИНА, Грција -- Закон за забрана на пушењето на јавни места стапува на сила во среда (1-ви Септември). 
Единствени исклучоци ќе бидат казината и музичките сали, за кои законот ќе почне да важи од следниот јуни, министерот за здравство Марилиза Ксенојанакопулу објави во понеделникот. 
Пушачите кои ќе ја прекршат забраната ќе се соочат со парични казни од 50 до 500 евра, додека сопствениците на објектите можат да се соочат со парични казни од 500 до 10 000 евра. 
Во случај на повторени прекршоци, тие би можеле да ги загубат своите лиценци. 
Ова го означува вториот обид за наметнување на забраната. 
Првиот беше направен од страна на претходната влада во јули 2009-та година, но нејзиниот ефект исчезна откако беа закажани предвремени избори неколку месеци подоцна. 
Се проценува дека 40 отсто од Грците се пушачи. 
(Ta Nea, AFP, ANA-MPA - 30/08/10)
