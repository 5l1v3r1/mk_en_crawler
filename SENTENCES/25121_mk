31/01/2010
ДАВОС, Швајцарија -- Грчкиот премиер Јоргос Папандреу во петокот (29-ти јануари) рече дека тешката финансиска криза што ја погоди неговата земја може да й случи на која било европска држава. 
Во интервју за италијанскиот весник „Ил соле 24 оре“ од Давос, каде што присуствуваше на Светскиот економски форум, Папандреу потврди дека Атина нема да бара помош од ЕУ за справување со ситуацијата, и нема да се откаже од еврозоната. 
Тој истакна дека Грција веќе започна со спроведувањето остри мерки со цел да се стави крај на кризата..
Во четвртокот претседателот на Европската комисија Жозе Мануел Баросо ја повика Грција да ги исполни обврските кон своите партнери во ЕУ и да го доведе својот двоцифрен буџетски дефицит во рамките на границата на БДП од 3 отсто. 
Комесарот за монетарни прашања на ЕУ, Жоакин Алмуња, рече дека Грција нема да стане несолвентна. 
„Не постои такво нешто како несолвентност во еврозоната“, рече тој на форумот во Давос, потврдувајќи дека Атина нема да излезе од еврозината. 
(Ројтерс, Capital.gr - 29/01/10)
