11/02/2008
БУКУРЕШТ, Романија -- Владејачката Национал-либерална партија (ПНЛ) се очекуваше во понеделник (11-ти февруари) да го објави својот избор на министер за правда, по отфрлањето на нејзиниот прв избор, Норика Николаи.
Уставниот суд во четвртокот пресуди дека претседателот има право да одбие министерска кандидатура, во овој случај на Николаи, која беше предложена од страна на премиерот Калин Попеску Таричеану.
Башеску како причина ги наведе проблемите со јавниот имиџ на Николаи, со оглед на акцентот што ЕУ го става на потребата за судски реформи.
Заменик-претседателот на ПНЛ, Пуиу Хасоти, изјави дека со ова се зголемува можноста за реконструкција на владата.
Унгарскиот демократски сојуз во Романија и Конзервативната партија велат дека тие стојат зад оваа идеја, додека Социјалдемократската партија и партијата Голема Романија се противат на истата.
(Гандул, Фокус, Романија Либера - 11/02/08)
