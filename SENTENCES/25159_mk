26/08/2009
САРАЕВО, Босна и Херцеговина (БиХ) -- Високиот комесар на ОН за бегалци, Антонио Гутериш, во вторникот (25-ти август) рече дека наоѓањето долготрајно решение во врска со прашањето на враќањето на бегалците бара заеднички напори на босанските власти и меѓународната заедница.
Гутериш рече дека е потребен регионален пристап, објаснувајќи дека тоа е причината за неговата посета на Балканот.
Во Сараево тој се состана со членовите на трипартитното претседателство, премиерите на двата ентитети, како и со министерот на БиХ за човекови права и бегалци, Сафет Халиловиќ.
Тој му рече на Гутериш дека во изминатите две години неговото министерство и другите релевантни институции доделиле 50 милиони евра за реконструкција и електрификација на живеалиштата на бегалците.
Тој додаде дека десетпати поголема сума е потребна за комплетирање на проектот на враќање на бегалците до 2014 година, како и дека владата ја разгледува можноста за кредитни аранжмани за обезбедување на средствата.
Босанскиот конфликт во периодот 1992-1995 година присили околу 2,2 милиони луѓе да се иселат од своите домови.
Досега се вратија само нешто повеќе од половина, додека 117.000 остануваат раселени во земјата.
(РТРС, Фена, БХРТ, АФП - 25/08/09)
