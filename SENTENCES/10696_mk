08/09/2004
СКОПЈЕ, Македонија -- Заменик-премиерот Муса Џафери во вторникот (7-ми септември) се врати од Брисел велејќи дека ЕУ ја почитува желбата на народот за одржување на референдум за новите закони за децентрализација на земјата, но го истакна значењето на процесот на децентрализација како дел од Охридскиот мировен договор.
Џафери рече дека му беше кажано дека ова прашање би можело да има последици врз процесот на интеграција во ЕУ.
Францускиот министер за надворешни работи, Мишел Барние, кој во вторникот го посети Скопје, пренесе слична порака.
Во разговорите со својата македонска колешка, Илинка Митрева, Барние рече дека земјата се наоѓа на вистинскиот пат и не треба да ги следи оние кои сакаат да ја оттргнат од правецот кој води кон членство во ЕУ.
Во другите вести, турскиот министер за одбрана, Веџди Ѓонул, во вторникот го посети Скопје.
Тој ја потврди поддршката на Анкара за кандидатурата на Македонија за членство во НАТО.
(A1 TВ, Макфакс, Агенција Анадолу - 07/09/04)
