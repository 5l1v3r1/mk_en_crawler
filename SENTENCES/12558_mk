05/07/2005
СОФИЈА, Бугарија -- Претседателот Георги Парванов во вторникот (5-ти јули) изјави дека потпишал декрет со кој се закажува првата седница на новиот парламент на 11-ти јули. 
Изјавата на Парванов беше дадена откако тој официјално го доби извештајот од Централната изборна комисија со резултатите од изборите на 25-ти јуни. 
Датумот, 11-ти јули, е предлог на Бугарската социјалистичка партија (БСП) и Движењето за правата и слободите на етничките Турци -- првата и третата по големина партија во новиот законодавен дом. 
Тие минатата недела одржаа разговори за формирање на коалициска влада. 
Во понеделникот водачот на БСП, Сергеј Станишев, повторно се состана со водачот на актуелната владејачка партија, НДС-II, премиерот Симеон Саксобурготски, на разговори за формирање на заедничка влада. 
Не се објавени никакви детали од разговорите. 
(Mедиапул, Дневник - 05/07/05; бТВ - 04/07/05)
