16/11/2006
БАЊА ЛУКА, Босна и Херцеговина (БиХ) -- Претседателот на Република Српска (РС) Милан Јелиќ во средата (15-ти ноември) му даде мандат за формирање на нова влада на ентитетот на Милорад Додик, премиер и водач на Сојузот на независните социјалдемократи (СНСД), која победи на неодамнешните парламентарни избори. 
СНСД веќе се согласи да формира коалиција на ниво на ентитетот со Демократскиот народен сојуз и Социјалистичката партија. 
Според Додик, продолжуваат преговорите со Партијата за демократски напредок.
Исто така во средата, високиот претставник Кристијан Шварц-Шилинг се состана со Јелиќ и со голем број други високи функционери на РС, во обид да постигне договор околу чувствителните прашања, вклучувајќи ја и соработката со Трибуналот на ОН за воени злосторства, евентуалните уставни измени и договорот за специјални односи помеѓу РС и Србија. 
Шварц-Шилинг рече дека тој ќе има водечка улога во реформирањето на уставот. 
(Независне новине, Дневни аваз - 16/11/06; Фена, РТРС, Фонет - 15/11/06)
