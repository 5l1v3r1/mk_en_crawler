03/07/2006
БЕЛГРАД, Србија -- Посетата на Пентагон минатата недела се фокусираше на начините за зајакнување на билатералната соработка, како и на размената на експертиза, изјави во петокот (30-ти јуни) генерал Здравко Понос, заменик-началникот на Генералштабот на српската армија. 
Тој беше првиот претставник на оваа институција што го посети Пентагон во изминативе 20 години. 
Понос рече дека американските претставници ја потврдиле својата подготвеност за партнерство, како и за зајакнување на својата поддршка за реформите во српскиот одбранбен систем.
Во другите вести, Мирослав Лајчак, посредникот на ЕУ на неодамнешниот референдум за независност во Црна Гора, вели дека Унијата ги разгледува мерките за помош на Србија по поделбата. 
Тој изјави за интернационалното Радио Србија дека помошта ќе биде наменета за подобрување на ситуацијата во Србија и зајакнување на нејзините можности за европска интеграција. 
Тој ги негираше извештаите на некои медиуми во Белград дека помошта на каков било начин ќе влијае на позицијата на Србија околу идниот статус на Косово. 
(Данас, РТС, Бета - 01/07/06)
