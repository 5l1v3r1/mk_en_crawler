28/02/2007
AНКАРА, Турција -- Водачите во земјата во понеделникот (26-ти февруари) го критикуваа претседателот на Курдистанската регионална влада во Ирак, Масуд Барзани, откако тој повика на директни разговори со Турција, но исто така рече дека земјите во регионот мора да го признаат правото на Курдите на независност.
„Ирационалното раководство и ...
сонувањето на Блискиот Исток отсекогаш го втурнувале народот во проблеми“, изјави турскиот министер за надворешни работи, Абдула Ѓул, за новинарите во вторникот.
Премиерот Реџеп Тајип Ердоган, исто така, ги осуди коментарите на Барзани и изрази загриженост во врска со, како што рече, обидите на Курдите за преземање на контролата врз градот богат со нафта Киркук.
Во другите вести од вторникот, судот во турската југоисточна покраина Дијарбекир го осуди градоначалникот на населбата Кајапинар, претежно населена со Курди, на парична казна наместо шестмесечна затворска казна, за поддршка на терористичката организација Курдистанска работничка партија (ПКК).
Тој дозволи употреба на општинско возило за прославите по повод обележувањето на роденденот на затворениот водач на ПКК, Абдула Оџалан.
(Сабах - 28/02/07;
НТВ, АФП - 27/02/07)
