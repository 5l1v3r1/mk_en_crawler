23/09/2005
САРАЕВО, Босна и Херцеговина (БиХ) -- Високиот претставник Педи Ешдаун во четвртокот (22-ри септември) го искажа своето последно предупредување до владата на Република Српска (РС) предводена од СДС, повикувајќи ја да го усвои предлогот за полициските реформи заснован на трите принципи на ЕУ.
Во спротивно, рече тој, очекувајте негативни последици за раководството на РС, кои, исто така, ќе ги почувствуваат и граѓаните на БиХ.
Ешдаун го придружуваа американскиот амбасадор во БиХ, Даглас Мекелхани, британскиот амбасадор во БиХ, Метју Рајкрофт, и Мајкл Хемфрис, шефот на делегацијата на ЕК во БиХ.
Веднаш потоа владата на РС објави дека наскоро ќе излезе со сосема нова иницијатива за полициските реформи.
Ова прашање е од суштинска важност за започнување на разговорите околу Договорот за стабилизација и асоцијација со ЕУ.
(Дневни аваз, Вечерњи лист, Независне новине - 23/09/05;
веб-страница на ОХР, ПБС БиХ, РТРС, Фена - 22/09/05)
