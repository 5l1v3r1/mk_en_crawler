09/03/2007
ЗАГРЕБ, Хрватска -- Словенечкиот министер за надворешни работи, Димитриј Рупел, во четвртокот (8-ми март) рече дека ако Словенија се согласи со процедура на арбитража за својата граница со Хрватска, случајот треба да ја опфати целата граница, а не само поморските области. 
Двете земји не можат да постигнат согласност во врска со правата за риболов на Јадранското Море уште од распадот на Југославија. 
Неодамна, хрватскиот премиер Иво Санадер укажа дека Хрватска би можела да го изнесе случајот пред меѓународен арбитражен суд, но Словенија категорички се спротивстави на таквиот чекор.
Санадер рече дека би можел да го прифати словенечкиот предлог, велејќи дека ако арбитражата за целата граница претставува „услов да се излезе пред меѓународно судско тело, каде што конечно ќе го затвориме прашањето на Заливот Савудрија, тогаш зошто да не?“ (Вечерњи лист - 09/03/07; Хинa - 08/03/07)
