26/01/2011
СТРАЗБУР, Франција -- Турскиот претседател Абдула Ѓул им рече на учесниците на зимската сесија на Парламентарното собрание на Советот на Европа (ПАЦЕ) во вторникот (25-ти јануари) дека Турција никогаш нема да ги прифати обвинувањата дека извршила геноцид. 
„Ако живееме во минатото, никој во Европа нема да може да ги погледне другите во лице. 
Она што мораме да го сториме е да погледнеме заедно во иднината“, рече Ѓул. 
Тој истакна дека реформите во земјата имаат за цел зајакнување на демократските и правните стандарди, но призна дека е потребно да се стори повеќе. 
Тој рече дека Анкара прави сè што може да ја спречи нелегалната имиграција во Европа, и дискутираше за верската слобода, како и за напорите да му се дадат повеќе права на курдското малцинство. 
(Заман - 26/01/11; AПA - 25/01/11)
