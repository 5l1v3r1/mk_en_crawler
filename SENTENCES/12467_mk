10/05/2005
ХАГ, Холандија -- Меѓународниот кривичен трибунал за поранешна Југославија (МКТЈ) во понеделникот (9-ти мај) одби да му одреди условно ослободување на поранешниот косовски премиер Рамуш Харадинај пред почетокот на неговото судење во Хаг. 
Обвинителите, наводно, како причина ги навеле недоволните гаранции од страна на УНМИК. 
Поранешниот командант на Ослободителната војска на Косово е обвинет за злосторства против Србите и неалбанците за време на косовскиот конфликт. 
Тој му се предаде на МКТЈ во март.
Во другите вести, се чини дека Трибуналот сака да го прошири обвинението против двајцата хрватски генерали, Иван Чермак и Младен Маркац, кои се обвинети за злосторства против етничките Срби во 1995 година. 
Адвокатот на Маркац, Мирослав Сепаровиќ, во понеделникот изјави дека обвинителите предложиле изменето обвинение, во кое се вклучени и членови на хрватската влада, владејачката Хрватска демократска партија, армијата и полицијата. 
(Б92, ПБС БиХ, Телма ТВ, ХИНА, ХРТ, Index.hr - 09/05/05)
