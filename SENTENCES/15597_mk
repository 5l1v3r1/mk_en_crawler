26/05/2006
ТИРАНА, Албанија -- Косовскиот премиер Агим Чеку ја започна дводневната официјална посета на Албанија во петокот (26-ти мај) на покана од својот колега, Сали Бериша. 
Ова е прва посета на Чеку како шеф на косовската привремена влада. 
Билатералните односи ќе бидат на врвот на агендата на разговорите со Бериша, претседателот Алфред Мојсиу, претседателката на парламентот, Жозефина Топали, и водачите на политичките партии.
Во меѓувреме, рускиот заменик-министер за надворешни работи, Владимир Титов, во петок во Белград ќе се состане со министерот за надворешни работи на Србија и Црна Гора, Вук Драшковиќ, и со претставниците на српскиот тим за косовските разговори. 
По состаноците, Титов ќе замине за Косово, каде што ќе има средба со претставниците на УНМИК и други. 
(Косова репорт, Албански вести - 26/05/06; Танјуг, Правда - 25/05/06)
