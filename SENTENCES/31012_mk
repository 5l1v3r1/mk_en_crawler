01/04/2011
БРИСЕЛ, Белгија -- Шефицата за надворешна политика на ЕУ, Кетрин Ештон, ги повтори повиците до албанските политичари за решавање на актуелниот ќор-сокак.
Отсуството на дијалог меѓу владата и опозицијата е загрижувачко, рече Ештон во четвртокот (31-ви март).
„ЕУ го повика владејачкото мнозинство и опозицијата да продолжат и да го интензивираат својот дијалог, во како и надвор од парламентот, со цел обезбедување најдобри можни подготовки на овие општински избори и напредок на Албанија каков што нејзините граѓани заслужуваат“, рече таа.
Ештон ја пофали иницијативата на Демократската партија и Социјалистичката партија за дискусија околу престојните локални избори.
Овој состанок е резултат на работата што претставникот на ЕУ, Мирослав Лајчак, ја имаше во текот на изминатиот месец со политичките водачи, според Ештон.
(Топ ченал, Балкан веб, Њус 24, Топ њус - 31/03/11)
