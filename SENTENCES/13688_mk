20/12/2005
САРАЕВО, Босна и Херцеговина (БиХ) -- Новиот босански владин совет за соработка во политичките прашања ја одржа својата прва седница во понеделникот (19-ти декември) во Сараево. 
Министерот за безбедност, Бариша Чолак, кој е и претседател на советот, рече дека истиот ќе воспостави ефикасен механизам за соработка помеѓу политичките агенции во БиХ и ќе носи одлуки во врска со реформите во полицијата.
Во другите вести од понеделникот, делегацијата на Европската комисија во БиХ и ЕУФОР потпишаа десет договори во вкупна вредност од еден милион евра, како поддршка на одржливите проекти за враќање на бегалците. 
Договорите предвидуваат реконструкција и модернизација на инфраструктурата, здравствените капацитети, училиштата и градинките во седум општини, меѓу кои и во Сребреница и Вишеград. 
(веб-страница на Министерскиот совет на БиХ, Фена, ПБС БиХ - 19/12/05)
