20/04/2005
АТИНА, Грција -- Претседателот на Европската комисија, Хозе Мануел Баросо, за време на посетата на Атина во вторникот (19-ти април) изрази надеж за понатамошен позитивен развој во грчко-турските односи.
Говорејќи со највисоки владини функционери, Баросо ја пофали поддршката на Грција за кандидатурата на Турција за членство во ЕУ.
Тој, исто така, потврди дека потпишувањето на проширениот царински протокол, во кој е вклучен и Кипар, претставува главен предуслов за започнување на разговорите за пристап со Анкара во октомври.
Исто така во вторникот, грчкиот парламент го ратификуваше новиот Устав на ЕУ, со што Грција стана шестата земја-членка на ЕУ што даде зелено светло за овој документ.
Тој беше одобрен со 268 наспрема 17 гласови и 15 воздржани.
(AНА, МПA, TurkishPress.com, AП, АФП, ББС - 19/04/05)
