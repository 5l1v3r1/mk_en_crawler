11/06/2007
Шефот на Заедничкиот истражувачки центар (ЈРЦ) на Европската комисија, Роланд Шенкел, вели дека соработката помеѓу неговата организација и бугарската научна заедница се развива со стабилно темпо.
Говорејќи во Брисел на прес-конференцијата за бугарските медиуми, тој истакна дека ЈРЦ моментно работи со 25 партнери во земјата и има вработено скоро 80 членови на персоналот од двете најнови членки на ЕУ, Бугарија и Романија.
Уникатен универзитетски ендоскопски центар беше отворен на медицинскиот универзитет во Плевен, Бугаријa.
Центарот, прв од ваков вид на Балканот, има експериментални операциони сали, сали со аудиовизуелна конференциска мрежа, виртуелен ендотренер за обука во реално време и библиотека.
Целосно модернизираниот систем овозможува поврзаност во реално време со дијагностичките и тераписките центри низ целата земја и во странство.
Јадењето повеќе грав може да биде многу корисно за здравјето, рекоа грчките eксперти за време на конференцијата што се одржа во Министерството за развој на земјоделството во Атина.
Според грчкиот клинички нутриционист Анастасиос Папалазару, гравот има нивоа на протеини што можат да се споредат со месото и треба да се консумираат редовно.
Дури и надуеноста од гравот е корисна, рече тој, со оглед на тоа што помага во чистењето од опасните канцерогени супстанции од цревата.
Регионалната конференција за употреба на подземните води се одржа од 7-ми до 9-ти јуни во Белград, и на истата присуствуваа околу 350 српски и странски експерти.
Разговорите се фокусираа на управувањето со подземните водни ресурси и водоснабдувањето, и на меѓународната соработка во оваа област.
Maкедонијa и Италија наскоро ќе соработуваат во проекти за преработка на крвна плазма и трансплантација на органи, рече македонскиот министер за здравство, Имер Селмани, во понеделникот (4-ти јуни).
Тој, исто така, рече дека Италија обезбеди заем во висина од 2,6 милиони евра за модернизирање на медицинската технологија во Македонија.
Целта е подобрување на медицинската опрема во помалите здравствени објекти.
Tурција одлучи да стане дел од Растенијата за планетата:
Кампањата милијарди дрвја на Програмата за животна средина на ОН (УНЕП), објави во вторникот (5-ти јуни) турското Министерство за животна средина.
Како дел од кампањата, земјата вети дека ќе сади околу 200 милиони дрвја годишно.
УНЕП, исто така, има за цел да ги охрабри земјите да насадат најмалку една милијарда дрвја низ целиот свет во текот на 2007 година.
(Разни извори – 04/06/07-11/06/07)
