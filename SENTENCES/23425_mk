26/06/2009
AНКАРА, Турција -- Авторот Недим Гурсел, кој беше обвинет за навреда на исламот во својата книга „Ќерките на Алах“, беше ослободен од обвиненијата од страна на локалниот суд, објави информатичкиот канал СНН Турк во четвртокот (25-ти јуни).
Книгата на Гурсел за потеклото на исламот во 6-тиот век беше објавена во Турција минатата година.
Али Емре Букагили, градежен инженер, покрена судска постапка против авторот, тврдејќи дека описите во книгата на пророкот Мухамед, неговите сопруги и Коранот, се навредливи за муслиманите.
Во другите вести од четвртокот, турскиот министер за европски работи, Егемен Багис, на прес-конференцијата во Брисел рече дека демонстрирањето на фактот дека Турција има иднина во ЕУ ќе испрати позитивен сигнал до муслиманскиот свет.
„Каква порака сакаме да им пренесеме на 1,5 милијарди муслимани во светот, кои имаат чувство дека се отфрлени од Запад“, запраша Багис.
Тој потврди дека Анкара не се согласува со ништо помалку од полноправно членство во ЕУ.
Неколку членки на ЕУ, вклучително и Австрија, Франција и Германија, се противат на кандидатурата на Турција.
(СНН Турк, Ројтерс, АФП - 25/06/09)
