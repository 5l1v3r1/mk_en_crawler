28/12/2010
ИСТАНБУЛ, Турција -- Судот во Истанбул во понеделникот (27-ми декември) ги отфрли барањата на адвокатите за замена на судиите во случајот „Чекан“, во кој 196 поранешни воени офицери се обвинети дека подготвувале заговор за соборување на владата.
Адвокатите тврдеа дека судиите се пристрасни, бидејќи го наредија апсењето на скоро половина од осомничените во многу рана фаза од истрагата, врз основа на слаби докази.
Наводниот заговор за државен удар беше откриен во јануари, кога анонимен извор му предаде куфер со документи, цедеа и аудио-снимки на весникот Тараф, во кој наводно имало детали од тајниот план на високи воени офицери за бомбандирање на две џамии и еден турски борбен авион над Егејското Море.
Според обвинението, заговарачите се надевале дека „ќе го отворат патот за воено преземање, втурнувајќи ја земјата во хаос и немири“.
Рочиштето е закажано за вторник.
(AП, Хуријет - 27/12/10)
