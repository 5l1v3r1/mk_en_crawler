26/09/2006
САРАЕВО, Босна и Херцеговина (БиХ) -- Премиерите и претседателите на Република Српска (РС) и Србија во вторникот (26-ти септември) потпишаа договор за специјални паралелни односи помеѓу ентитетот на БиХ и Србија. 
Овој договор претставува продолжување на договорот потпишан во 2001 година. 
Српските водачи беа придружувани од делегација од 300 бизнисмени, во обид за зајакнување на економските врски. 
Премиерот на РС, Милорад Додик, негираше дека овој договор го крши уставот на БиХ, како што тврдеа некои босански функционери. 
(Дневни аваз, Независне новине, Танјуг, РТРС - 26/09/06)
