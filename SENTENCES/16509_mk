11/04/2006
САРАЕВО, Босна и Херцеговина (БиХ) -- Трипартитното претседателство на БиХ и турскиот претседател Ахмет Неџдет Сезер ја потврдија нивната заедничка подготвеност за билатерална соработка и интеграција во ЕУ, за време на состанокот во понеделникот (10-ти април) во Сараево. 
Потврдувајќи ги длабоките историски корени и силната културна поврзаност“ на двете земји, Сезер рече дека Анкара целосно ги поддржува аспирациите на БиХ за влез во НАТО, како и Процесот на стабилизација и асоцијација во ЕУ.
Во другите вести од понеделникот, роднините на исчезнатите сараевски Срби од конфликтот во БиХ се собраа на протести пред владата на Федерацијата на БиХ (ФБиХ), барајќи информации. 
Демонстрантите го осудија неформирањето на комисија на вистината од страна на премиерот на ФБиХ Ахмет Хаџипашиќ, во врска со исчезнатите, како што вети. 
(Дневни аваз, Независне новине - 11/04/06; Фена, ПБС БиХ, НТВ Хајат, РТРС - 10/04/06)
