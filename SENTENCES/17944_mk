16/04/2007
СКОПЈЕ, Македонија -- Поранешниот министер за внатрешни работи Љубе Бошковски и Јохан Тарчуловски, поранешен висок полициски претставник, во понеделникот (16-ти април) се појавија пред Трибуналот на ОН во Хаг, на почетокот од нивното судење за воени злосторстба. 
Тие се обвинети за убиството на седуммина етнички Албанци во селото Љуботен во август 2001 година. 
Македонската полиција изврши рација во селото и претрес од куќа во куќа, при што 14 куќи беа запалени. 
Жителите што бегаа беа запрени на контролните пунктови и претепани, како одмазда за смртта на осуммина македонски војници чиј камион налета на нагазна мина. 
Двајцата се изјаснија за невини, тврдејќи дека во тоа време немало војна и затоа никој не може да биде суден за воени злосторства. 
Обвинетите, исто така, тврдат дека немале директна контрола врз силите што го пребарувале селото.
Обвинителите на ОН велат дека Бошковски и Тарчуловски биле дел од криминалниот заговор за спроведување на одмазнички напад. 
На барање на обвинителството во понеделникот, процесот е одложен до 7-ми мај, за да се овозможи собирање на дополнителни докази. 
(Maкфакс, МИА, МРТ, Ројтерс, ББС, АП - 16/04/07; AП - 15/04/07)
