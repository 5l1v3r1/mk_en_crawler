29/10/2010
TИРАНА, Албанијa -- Опозициската Социјалистичка партија (СП) во четвртокот (28-ми октомври) излезе од уште една парламентарна седница, поставувајќи неколку услови за своето враќање.
Пред да ги поведе пратениците надвор, шефот на парламентарната група на СП, Грамос Руци, рече дека опозицијата сака владата да се откаже од плановите за уништување на Пирамидата, симбол изграден за време на комунизмот.
Тој, исто така, побара истрага за неодамнешните убиства на двајца претставници на СП, истрага за изборите во 2009 година и запирање на процедурите за одземање на имунитетот на пратениците од судско гонење.
Премиерот Сали Бериша го минимизираше значењето на протестот, инсистирајќи на тоа дека владата ќе ја сруши Пирамидата и ќе изгради парламентарна зграда на нејзино место.
Тој рече дека приговорите за изборите во јуни 2009 година треба да се упатат до соодветните институции.
(Tоп ченал, Балкан веб, Ора њус, Телеграфи - 28/10/10)
