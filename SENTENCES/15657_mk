25/10/2006
СКОПЈЕ, Македонијa -- Претседателот Бранко Црвенковски и неговиот хрватски колега во посета на земјата, Стипе Месиќ, во вторникот (24-ти октомври) ветија дека ќе ја зајакнат билатералната соработка.
Двајцата шефови на држави издадоа заедничко соопштение во кое ги дефинираат основните принципи на соработката и се обврзуваат дека ќе придонесат за зајакнување на мирот, стабилноста, просперитетот и евроатланските перспективи на регионот.
Исто така во вторникот, македонскиот министер за одбрана, Лазар Еленовски, се состана со својот германски колега, Јозеф Јунг, во Берлин.
Јунг изрази поддршка за кандидатурите на Македонија за членство во НАТО и во ЕУ.
Министрите, исто така, разговараа околу тековните реформи во одбраната и учеството во Меѓународните сили за помош во безбедноста во Авганистан.
(Вечер - 25/10/06;
МИА, А1 ТВ, Телма ТВ, ХИНA - 24/10/06)
