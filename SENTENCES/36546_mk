06/08/2004
OУЈОРК, САД -- Генералниот секретар на ОН, Кофи Анан, побара од населението на Косово да "покаже вистинска и конкретна посветеност" за мултиетничко општество, во кое правата на сите малцинства ќе бидат почитувани и загарантирани. 
Во изјавата за Советот за безбедност, објавена во четвртокот (5-ти август), шефот на ОН вели дека треба многу да се стори за да се поправи материјалната и психичката штета предизвикана со немирите во март. 
Анан ја поздрави декларацијата на албанските водачи минатиот месец, во која тие потврдуваат дека ќе се посветат на враќаoето на раселените лица за време на немирите. 
Тој побара од Косово да ја забрза реконструкцијата на уништените домови. 
Околу 2.400 лица с&#233; уште чекаат да се вратат во своите села.
Во другите вести, американскиот Стејт департмент ги поздрави плановите на УНМИК за изградба на нова електрична централа на јаглен во Косово, кое често има проблеми со недостаток од електрична енергија. 
"Овој план треба да претставува чекор напред кон економската меfузависност со остатокот од регионот", објави Стејт департментот. 
(AФП, УПИ - 05/08/04)
