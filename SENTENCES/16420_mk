12/10/2006
ЗАГРЕБ, Хрватска -- Загребскиот жупански суд во средата (11-ти октомври) го отфрли третото барање на обвинителството за апсење на поранешниот член на парламентот, Бранимир Главаш, кој е обвинет за воени злосторства извршени врз српските цивили во Осиек во 1991 година.
Обвинителите сакаат Главаш да биде ставен во притвор, обвинувајќи го дека се обидува да изврши притисок врз сведоците.
Но, истражниот судија Зденко Посавец го одби барањето, велејќи дека нема доволно докази.
Истрагата против Главаш, поранешен висок функционер од владејачката Хрватска демократска заедница, а сега независен пратеник, започна во јуни, откако неговите колеги парламентарци се согласија да му се укине имунитетот.
(Вечерњи лист - 12/10/06;
ХРТ, Бета - 11/10/06)
