24/11/2008
АНКАРА, Турција -- Семејствата на жртвите на терористичката Курдистанска работничка партија (ПКК) се лути поради одлуката на турската влада да ја прекине самицата на водачот на ПКК, Абдула Оџалан, според соопштението за медиумите во понеделникот (24-ти ноември). 
Тој одлежува доживотна затворска казна на островот Имрали од 1999 година. 
Здружението за солидарност „Семејства на маченици“ во неделата објави дека ќе го изнесе прашањето пред Европскиот суд за човекови права ако затворот во Имрали го загуби својот специјален статус. 
Во петокот министерот за правда, Мехмет Али Сахин, објави дека властите започнале со изградба на нов затвор на островот, во кој ќе бидат сместени пет до шест други затвореници. 
Суат Киниклиоглу, од владејачката Партија на правдата и развојот, ги потврди во неделата плановите за промена на статусот на Оџалан, на обичен затвореник, поради загриженоста за неговата психичка состојба. 
(Хуријет, Заман, Аксам, НТВ - 24/11/08)
