13/09/2004
СКОПЈЕ, Македонија -- Специјалниот претставник на ЕУ во Македонија, Михаел Сахлин, предупреди дека ако референдумот успее да ги попречи новите закони за децентрализација на земјата, евро-атланската интеграција на Македонија би можела да биде одложена.
Во интервјуто за Радио Слобода Европа минатата недела, Сахлин рече дека и покрај тоа што никој не ја доведува во прашање уставноста на референдумот во ноември, децентрализацијата претставува клучен елемент од Охридскиот рамковен договор, така што гласањето „против“ истата би значело чекор назад.
