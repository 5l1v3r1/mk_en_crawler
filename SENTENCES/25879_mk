17/02/2010
СОФИЈА, Бугарија -- Американскиот амбасадор во Бугарија, Џејмс Ворлик, во вторникот (16-ти февруари) рече дека во оваа фаза нема да бидат распоредени елементи на американскиот противракетен штит во Бугарија. 
Минатата недела премиерот Бојко Борисов рече дека Софија и Вашингтон ќе остварат прелиминарни разговори за ова прашање. 
Ворлик рече дека прашањето е „сé уште во воздух“ и дека било дискутирано само неформално како дел од партнерството со НАТО. 
Ова прашање уследи откако Романија се согласи овој месец да прифати елементи на американскиот систем, кој се очекува да биде пуштен до 2015 година. 
(Финансиарул - 17/02/10; БТА, Стандард, Фокус, Новините, Hotnews.ro - 16/02/10)
