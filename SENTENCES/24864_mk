03/05/2009
AНКАРА, Турција -- Турскиот премиер Реџеп Тајип Ердоган во петокот (1-ви мај) објави дека заменил девет министри во големата реконструкција на владата.
Овој потег уследи по разочарувачките резултати на владејачката Партија на правдата и развојот на локалните избори во март.
Претседателот Абдула Ѓул ги одобри промените.
Министрите за надворешни работи, економија, финансии, правда, енергија, образование, домување, индустрија и трговија, се сменети во реконструкцијата.
Во другите вести, судот во Анкара во саботата нареди апсење на две лица кои, наводно, се обиделе да го убијат поранешниот министер за правда, Хикмет Сами Турк.
Во средата една жена детонираше мала бомба во близина на канцеларијата на Турк на анкарскиот универзитет Билкент, а полицијата го уапси вториот осомничен бомбаш-самоубиец неколку часа по инцидентот.
Турк рече дека добивал смртни закани по бунтот во еден затвор во декември 2000 година, кога бил министер за правда, и кога неколку затвореници и затворски чувари беа убиени.
(Хуријет, Милијет, Сабах, Ватан, Чумхуријет, Радикал, Јени Сафак, новинска агенција Анадолу, НТВ, Заман - 02/05/09, новинска агенција Анадолу, АФП, АП - 01/05/09)
