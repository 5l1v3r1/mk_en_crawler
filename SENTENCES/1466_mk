08/09/2009
Министерот за надворешни работи, Ахмет Давутоглу, ги предупреди земјите што се противат на пристапувањето на Tурција во ЕУ, дека нивниот став ги зголемува сомнежите во главите на Турците и ги забавува реформите во земјата.
Во натписот објавен во шведскиот весник Dagens Nuhetter во саботата (5-ти септември) Давутоглу рече дека неговата земја спроведе реформи што би биле незамисливи пред неколку години.
Тој беше во Стокхолм на неформалниот состанок на министрите за надворешни работи на ЕУ.
Кинескиот министер за одбрана, Лианг Гуангли, во понеделникот (7-ми септември) ја започна посетата на Србијa, каде што оствари разговори за билатералната воена соработка.
Според српскиот министер за одбрана, Драган Шутановац, ваквата соработка може да се прошири на воената медицина, обуката, економијата, воено-научната област и размената искуства во мирнодопските операции.
Двајцата министри се согласија околу потребата за соработка и размена на информации во борбата против тероризмот, организираниот криминал и други криминални активности.
Лианг допатува во Србија од Словачка.
Неговата следна посета е на <b>Софија</b>.
Министерот за надворешни работи на Босна и Херцеговинa Свен Алкалај во понеделникот (7-ми септември) пристигна во еднодневна посета на Унгарија, на покана од колегата Петер Балаз.
Двајцата министри разговараа за прашањата на проширување на ЕУ, укинување на визните барања за граѓаните на ЕУ и билатералните односи.
Алкалај, исто така, се состана со унгарскиот премиер Гордон Бајнаи.
Aлбанскиот премиер Сали Бериша беше одликуван со медалјон Ајзенхауер на организацијата Народот за народот во Лас Вегас, Невада, објавија локалните медиуми во неделата (6-ти септември).
Бериша го доби признанието за својот придонес за мирните односи меѓу Албанија, регионалните земји и меѓународната заедница.
Италијанскиот министер за надворешни работи, Франко Фратини, во четвртокот (3-ти септември) изјави дека Италија силно ја поддржува кандидатурата на Србија за ЕУ.
По состанокот со својот словенечки колега Вук Јеремиќ, тој објави дека белградскиот процес на европска интеграција ќе биде дискутиран на состанокот на Советот на министри на ЕУ во октомври.
Чешкиот министер за надворешни работи, Јан Кохут, во средата (2-ри септември) изрази надеж дека Maкедонијa ќе ги исполни сите преостанати услови за добивање позитивна оценка од Европската комисија во октомври, што ќе води кон зелено светло за почеток на разговорите за пристапување со ЕУ.
По состанокот во Скопје со колегата Антонио Милошоски, Кохут ги повика Македонија и Грција наскоро да го решат долготрајниот спор околу името.
Кохут, исто така, се состана со премиерот Никола Груевски и со претседателот Ѓорге Иванов.
Српскиот министер за надворешни работи, Вук Јеремиќ, во вторникот (8-ми септември) ја започна посетата на Шведска, каде што ќе разговара со колегата, Карл Билт, чија земја моментно претседава со ЕУ.
Тие ќе разговараат за заложбите на Србија за пристапување во ЕУ и либерализацијата на визниот режим.
Грузија во понеделникот (7-ми септември) објави дека постигнала договор со Tурција за судбината на капетанот на турскиот танкер, кој беше осуден на 24 години затвор во Тбилиси минатата недела заради кршење на ембаргото против отцепената Абхазија.
Соопштението за ова уследи по состанокот меѓу турскиот министер за надворешни работи, Ахмет Давутоглу, и неговиот грузиски колега, Григол Вашазе.
Тие разговараа околу начините за унапредување на економската соработка.
(Разни извори – 01/09/09-08/09/09)
