04/06/2007
СОФИЈА, Бугарија -- За време на партискиот конгрес во неделата (3-ти јуни) помалиот владин партнер, Националното движење за Симеон Втори, го промени своето име во Национално движење за стабилност и напредок (НДСВ).
Партискиот политички совет беше променет на конвенцијата, што доведе до расправија помеѓу некои партиски членови.
Соломон Паси, поранешен министер за надворешни работи во претходната влада предводена од НДСВ, имаше импровизирано обраќање, при што ја повика партијата да излезе од владејачката коалиција.
Тој доби поддршка од повеќето присутни делегати.
Сепак, основачот на партијата, поранешниот крал Симеон Саксобурготски, рече дека повлекувањето од владината коалиција не се наоѓа на агендата на НДСВ.
(Сега, Новинар - 04/06/07;
Дарик, Медиапул - 03/06/07)
