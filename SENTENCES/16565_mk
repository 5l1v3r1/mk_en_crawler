10/09/2006
ИСТАНБУЛ, Турција -- Полицијата уапси четворица мажи осомничени за планирање терористички напади за терористичката група на Ал-каеда.
Рацијата во истанбулската област Багчилар резултираше со пронаоѓање документи во кои детално е објаснето конструирањето на бомби, цедеа со, како што беше соопштено, „организациски“ материјал, лажна лична карта, пушка и мал пиштол.
Според полицијата, четворицата биле дел од групата која извикуваше пароли на Ал-каеда и лепеше плакати со поддршка на терористичката група во Истанбул, еден ден откако коалициските сили го убија Абу Мусаб ал-Заркави, главниот терорист на Ал-каеда во Ирак.
Во другите вести, Елиф Шафак, една од најпознатите турски писатели, треба да се појави на судење на 21-ви септември, врз основа на обвинувањата дека го навредила турскиот карактер.
На авторката, кој наскоро треба да се породи, й беше одбиено барањето за одложување на судењето.
Таа би можела да добие затворска казна во траење и до три години поради тоа што еден од карактерите во нејзината книга „Копилето на Истанбул“ го споменува наводниот геноцид на Ерменците за време на Првата светска војна.
(AФП, АП, Заман, Чихан, Агенција Анадолу - 09/09/06)
