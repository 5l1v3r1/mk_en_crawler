18/06/2006
ПРИШТИНА, Косово, Србија -- Шефот на УНМИК во заминување, Сорен Јесен-Петерсен, во петокот (16-ти јуни) објави дека ќе ги одложи локалните избори на Косово за да осигури дека политичарите ќе останат фокусирани на разговорите во врска со конечниот статус на покраината.
Изборите, кои беа закажани за оваа есен, треба да се одржат не порано од три месеци и не подоцна од шест месеци откако Советот за безбедност на ОН ќе издаде резолуција за иднината на Косово.
Ова се очекува да се случи на крајот од оваа година.
Одложувањето е во интерес на сите косовски заедници, рече Јесен-Петерсен.
Исто така во петокот, владата објави дека косовскиот премиер Агим Чеку и претседателот Фатмир Медиу оваа недела ќе го посетат Вашингтон, при што в понеделник ќе се состанат со државниот секретар Кондолиза Рајс.
(AП, Бета, Танјуг, Косова лајв - 16/06/06)
