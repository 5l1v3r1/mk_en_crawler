03/01/2008
ИСТАНБУЛ, Турција -- Tри лица беа повредени кога корпа за отпадоци експлодираше во Истанбул во средата (2-ри јануари). 
Експлозијата се случи во округот Кучукчекмече, во близина на местото на експлозијата минатата недела во која загина една жена. 
Еден ден претходно полицијата во Истанбул уапси еден 25-годишен маж кој се обидувал да влезе во подземна железница со ранец полн со експлозиви. 
Турските медиуми јавија дека тој поминал воена обука во кампот на терористичката Курдистанска работничка партија во северен Ирак. 
Безбедносните мерки во Истанбул беа зајакнати за време на муслиманските и христијанските празници. 
(Ројтерс, СНН Турк, АП, АФП, новинска агенција Анадолу - 02/01/08)
