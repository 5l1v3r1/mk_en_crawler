09/03/2007
БРИСЕЛ, Белгија -- Комесарот за проширување на ЕУ, Оли Рен, во четвртокот (8-ми март) му рече на црногорскиот премиер Жељко Штурановиќ во Брисел дека Црна Гора би можела да ја парафира Спогодба за стабилизација и асоцијација (ССА) со ЕУ подоцна овој месец.
Истакнувајќи дека останува да се финализираат само техничките преговори, тој посочи дека документот би можел да биде парафиран за време на неговата посета на Подгорица следната недела и официјално да биде потпишан на пролет.
Но, Рен рече дека тој сепак мора да се консултира со некои земји-членки на ЕУ во врска со ова прашање.
Комесарот й препорача на Црна Гора да продолжи со темпото на своите реформи, да го зајакне капацитетот на јавната администрација и да ги интензивира напорите за борба против корупцијата и организираниот криминал.
(Вијести - 09/03/07;
Бета, АП - 08/03/07)
