21/11/2004
AНКАРА, Турција -- Министерот за надворешни работи, Абдула Ѓул, в среда (24-ти ноември) ќе отпатува за Хаг, каде што ќе се состане со претставниците на Европската комисија, како и со претставниците на претседателството во заминување и новото претседателство на ЕУ, Холандија и Луксембург, објавија турските медиуми во саботата.
Тоа ќе биде последната седница помеѓу Турција и т.н. „Тројка“, пред самитот на ЕУ на 17-ти декември.
Дипломатски извори во Анкара велат дека Ѓул очекува да добие информации за ставовите на членките на ЕУ во врска со започнувањето на разговорите за пристап со Турција во 2005 година.
Во другите вести, двајца терористи на КОНГРА-ГЕЛ беа убиени за време на операцијата на Армијата во провинцијата Батман во петокот.
Во одделен инцидент во соседната провинција Сарнак, една жена загина, а неколку лица беа повредени при експлозијата на нагазна мина под нивното комбе.
Терористите на КОНГРА-ГЕЛ се обвинуваат за експлозијата.
Жртвите се роднини на војниците кои се распоредени во овој регион.
(Агенција Анадолу, АФП - 19/11/04)
