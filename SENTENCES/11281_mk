24/04/2005
САРАЕВО, Босна и Херцеговина (БиХ) -- Говорејќи во петокот (22-ри април) високиот претставник Педи Ешдаун ја пофали последната оценка на министрите за надворешни работи на НАТО за напредокот на БиХ кон членството во програмата Партнерство за мир (ПзМ). 
На нивниот неформален состанок во Вилниус, министрите рекоа дека БиХ се движи во вистинската насока. 
Ешдаун рече дека оценката е „значајна и охрабрувачка“, но потврди дека главната пречка за членството во ПзМ и понатаму останува соработката со Хашкиот трибунал, особено апсењето и предавањето на Радован Караџиќ и Ратко Младиќ. 
Тој ги повика босанските водачи да осигурат дека БиХ ја поминува последната милја кон членството во ПзМ.
Во другите вести, министерот за одбрана на Република Српска (РС) Милован Станковиќ во петокот изјави дека церемонијата на давање свечена заклетва на регрутите на армијата на РС во двете воени бази ќе биде повторена во следните пет дена. 
За време на претходната церемонија, регрутите во базите дадоа заклетва дека ќе ја бранат РС наместо БиХ, со што го прекршија законот за одбрана на БиХ. 
(извори на ОХР, ПБС БиХ, РТРС, НТВ Хајат, Фена - 22/04/05)
