21/09/2007
БЕЛГРАД, Србија -- Дипломатите од меѓународната заедница кои потврдија дека позициите на Белград и Приштина во врска со статусот на Косово воопшто не се доближуваат, туку разговараат за нови модели за решавање на прашањето, објави во петокот (21-ви септември) српскиот весник „Блиц“.
Според извор близок до Контакт-групата, една опција за која било разговарано во рамките на меѓународните кругови е решавање на косовското прашање со примена на моделот на Хонг Конг.
Овој модел, објасува изворот на „Блиц“, ги зема предвид позициите на двете страни и може да помогне во надминувањето на големите разлики помеѓу Белград и Приштина.
Моделот ќе биде преодно решение на прашањето, временски ограничено.
Во меѓувреме, во четвртокот српскиот министер за Косово, Слободан Самарџиќ, за Ројтерс изјави дека на неговата земја ќе й треба поддршката на ЕУ за спроведување на планот на Косово за самоуправа, ако истиот биде прифатен од албанското мнозинство.
„Се обидуваме да бидеме што е можно пореални“, рече Самарџиќ, додавајќи дека Белград не бара апсолутна победа над косовските Албанци, кои сочинуваат 90 отсто од населението во покраината, туку нуди „помирувачко“ решение.
(Блиц, БТА, Фокус - 21/09/07;
Ројтерс, Б92 - 20/09/07)
