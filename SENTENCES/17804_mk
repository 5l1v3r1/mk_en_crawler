18/04/2007
ПРИШТИНА, Косово, Србија -- Специјалниот обвинител на ОН во вторникот (17-ти април) им рече на новинарите дека романски полицајци ги испукале гумените куршуми од кои загинаа двајца демонстранти од етничките Албанци на демонстрациите во Приштина на 10-ти февруари.
Роберт Дин рече дека нивната смрт била „непотребна и можела да се избегне“.
Жртвите не претставувале закана за никого, објасни тој.
Според извештајот на истражителите, еден или двајца полицајци ги испукале фаталните куршуми, но нивниот идентитет не може да се утврди.
Романија ги повлече своите 75 полицајци од Косово, набргу по инцидентот, и покрај противењето од страна на УНМИК.
(Ројтерс, веб-страница на ОН, Танјуг - 17/04/07)
