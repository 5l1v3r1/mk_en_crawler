11/06/2006
САРАЕВО, Босна и Херцеговина (БиХ) -- Поранешниот полициски офицер од босанските Срби, Драган Зеленовиќ, обвинет за воени злосторства од страна на Трибуналот на ОН, беше екстрадиран од БиХ во Хаг во саботата (10-ти јуни). 
Претходно оваа недела Зеленовиќ беше екстрадиран од Русија, каде што се криел девет години под лажен идентитет. 
Тој е обвинет во врска со силувањето и тортурата врз муслиманските жени во затворот Фоча за време на конфликтот во БиХ 1992-1995 година. 
Тројца од другите обвинети заедно со Зеленовиќ се осудени на затворски казни во траење од 12 до 28 години.
Во другите вести, Трибуналот на ОН во петокот објави дека двајца осуденици -- поранешниот политички водач на босанските Хрвати, Дарио Кордиќ, и поранешниот полициски офицер резервист на босанските Срби, Зоран Зигиќ, -- беа префрлени во Австрија за да ги одлежат своите затворски казни во траење од 25 години. 
Кордиќ беше осуден во 2004 година за поттикнување и издавање наредба за извршување на злосторствата против цивилите од босанските муслимани во неколку централни општини на БиХ. 
Зигиќ беше осуден во 2005 година за злосторствата изврешни против несрпското население во Приедор. 
(Независне новине, Бета - 11/06/06; веб-страница на МКТЈ - 09/06/06)
