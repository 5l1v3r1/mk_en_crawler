28/01/2011
БРИСЕЛ, Белгија -- Европската комисија (ЕК) во четвртокот (27-ми јануари) одлучи да ја тужи Грција во Европскиот суд на правдата за загадување на Езерото Коронеја, меѓународно признаено водно пространство во северозападна Грција.
Тоа е дел од мрежата на заштитени природни области на Европа, Натура 2000, и како такво, е заштитено со правото на ЕУ.
Истото беше изложено на отпадни води и нелегално користење вода за наводнување, што оневозможи риболов и пливање, и ги загрози флората и фауната во областа, рече Комисијата.
Во 2004 година, откако илјадници птици беа пронајдени мртви околу езерото, ЕУ се согласи да обезбеди кофинансирање за да ѝ помогне на Грција да ги рехабилитира и заштити водните пространства.
ЕУ, за возврат, побара од Грција да преземе конкретни мерки за спречување на нелегалното извлекување вода и запирање на загадувањето, што Грција не го спроведе.
(ДПА, Ксинхуа - 27/01/11)
