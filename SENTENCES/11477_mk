23/05/2005
САРАЕВО, Босна и Херцеговина (БиХ) -- Високиот претставник Педи Ешдаун изјави дека еден од главните настани во последниве три години, откако тој ја презеде функцијата е тоа што на БиХ конечно й се отворени вратите на ЕУ и НАТО.
Во интервјуто објавено во весникот „Дневни аваз“ во понеделникот (23-ти мај) тој го наведе напредокот на БиХ во тоа да стане самоодржлива држава со единствен даночен систем и царинска администрација, како и државно судство.
Помеѓу целите што допрва треба да се реализираат е формирањето на ефикасна полициска организација и реформа на јавниот систем за радиодифузија, рече Ешдаун.
Во другите вести, членовите на Комисијата за реформи во одбраната на БиХ се состанаа во петокот во Сараево и го одобрија нацрт-концептот за структурата на вооружените сили на БиХ и армиските резервни сили.
Комисијата, исто така, се согласи околу концептот на „активна“ резерва базирана на словенечкиот и германскиот модел.
(Дневни аваз - 23/05/05;
Фена, ПБС БиХ, НТВ Хајат - 20/05/05)
