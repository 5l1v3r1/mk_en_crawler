25/11/2009
Дваесет и двајца косовски студенти по дизајн ги претставија своите креации во неделата (22-ри ноември), за време на 11-тото издание на Приштинската модна недела.
Инспирирани од „времињата на прадедовците и прабабите“, студентите од факултетите за уметност во Приштина, ја претставија својата работа на 50 модели.
Српскиот писател Момо Капор ја прими наградата „Радоје Домановиќ“ за својот придонес во српската сатира.
Церемонијата ќе се одржи в четврток (26-ти ноември) во Министерството за дијаспора.
Наградата ја доделува фондот „Радоје Домановиќ“, а ја основаа српските писатели.
Недела на францускиот филм ќе се одржи во приштинските кина од среда (25-ти ноември) до недела.
Спонзориран од Француската амбасада во Приштина, настанот вклучува пет филмови, од кои еден е за деца.
Концертот со францускиот пијанист Жак Камбра ќе ја заокружи неделата.
Филмот „Светот е голем и спасението се прикраднува од зад аголот“, во режија на бугарскиот режисер Стефан Командарев, ја освои наградата Гран при на 16-тиот Меѓународен филмски фестивал во Минск.
Филмот е заедничка продукција на Бугарија, Германија, Словенија и Унгарија.
Ова е 21-ва награда за филмот, кој досега доби 19 награди и две номинации.
Европската филмска академија (ЕФА) го прогласи босанскиот режисер Данис Тановиќ за свој амбасадор на 17-ти ноември.
Неговата улога ќе биде промовирање на европските филмови и европските филмски награди.
Тановиќ и другите ќе ја претставуваат ЕФА и Европските филмски награди на различни престижни настани.
Канскиот победник „Белата трака“ на Мајкл Ханеке, го отвори Фестивалот на европскиот филм „Синедејс“ во Скопјe во петокот (20-ти ноември).
Главната селекција на фестивалот вклучува 12 филмови, кои ќе се натреваруваат за наградите Златна и Сребрена ѕвезда.
Настанот го организираше Министерството за култура, градот Скопје и Младинскиот културен центар.
Истиот завршува в четврток (26-ти ноември).
Грчката фудбалска репрезентација се квалификуваше на 18-ти ноември за Светскиот куп во Јужна Африка во 2010 година, по победата над Украина со 1:0.
Ова е вторпат Грците да се квалификуваат за престижниот шампионат.
Првиот пат беше во 1994 година.
(Разни извори -- 18/11/09 - 25/11/09)
