21/05/2007
НОВИ САД, Србија -- Шефот на Комитетот за Југоисточна Европа на Европскиот парламент (ЕП), Дорис Пак, го повика српскиот претседател Борис Тадиќ да ги исполни ветувањата во врска со соработката со Трибуналот на ОН за воени злосторства.
Пак, која присуствуваше на настанот наречен „Европски парламент на младите“ во неделата (20-ти мај) во Нови Сад рече дека сега Тадиќ има поголема одговорност за соработката бидејќи е претседател на Српскиот совет за национална безбедност.
Во саботата српскиот обвинител за воени злосторства Владимир Вукчевиќ инсистираше на тоа дека полициската рација минатата недела за бегалецот обвинет за воени злосторства Ратко Младиќ, не беше само претстава.
Некои противници во парламентот ја доведоа во прашање нејзината легитимност, со оглед на тоа што истата се совпадна со седницата за избор на новата влада.
(Блиц - 21/05/07;
РТС, Бета - 20/05/07;
Б92, Taнјуг - 19/05/07)
