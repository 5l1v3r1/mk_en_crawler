21/01/2005
СОФИЈА, Бугарија -- НАТО побара од Бугарија да испрати повеќе војници во Ирак со цел да го чуваат центарот за обука на ирачки војници во Багдад.
Началникот на Бугарската армија, генерал Никола Колев, во четвртокот (20-ти јануари) рече дека барањето е поднесено пред еден месец.
Бугарија моментно има 450 војници во Ирак.
Во другите вести од четвртокот, главниот бугарски обвинител Никола Филчев потпиша договор со министрите за внатрешни работи, правда и финансии за соработка во борбата против криминалот.
Документот предвидува заеднички мерки против шверцот, царинските измами и трговијата со дрога, оружје и луѓе.
Исто така во четвртокот, водачот на етничките Турци во Бугарија, Ахмед Доган, беше прогласен за „најуспешен муслимански политичар“ во натписот објавен во Фајненшл тајмс.
Весникот предидува дека улогата на Доган ќе стане уште позначајна со приближувањето на Бугарија кон членството во ЕУ и започнувањето на разговорите за пристапување на соседна Турција.
(Дневник, Сега, Утрински весник - 21/01/05;
Фајненшл тајмс, Медиапул - 20/01/05)
