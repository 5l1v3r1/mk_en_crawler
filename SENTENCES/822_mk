01/03/2006
(Разни извори – 22/02/06 – 01/03/06)
Премиерата на филмот „Караула“ на хрватскиот режисер Рајко Грлиќ - прва постјугословенска копродукција во која учествуваат сите поранешни југословенски републики, покрај Австрија, Франција и Велика Британија - е закажана за 20-ти март во киното Милениум во Скопје. 
Филмот потоа ќе биде прикажан во Белград, Сараево, Загреб и Љубљана. 
Сценариото претставува адаптација на романот на хрватскиот писател Анте Томиќ „Ништо не може да не изненади“.
***
Триесетичетвртиот меѓународниот филмски фестивал ФЕСТ 2006 беше отворен на 24-ти февруари во Белград. 
За време на десетдневниот фестивал ќе бидат прикажани околу 74 филмови.
***
На 22-ри февруари во галеријата Кралица Катарина Косача во Мостар беше отворена изложба на дела на младите босански сликари Младен Ивешиќ и Маријана Пазин. 
Изложбата ќе трае 15 дена.
***
Во галеријата Алианс-Тириак во Будимпешта во тек е изложбата на слики на романските уметници Барбара Ханган, насловена како „Градски ангели“. 
Унгарските дела критичарите ги опишуваат како „упад во контекстот на античките култури, кој им ја претставува на посетителите хроматската убавина на Ориентот“. 
Изложбата ќе трае до 7-ми април.
***
Традиционалниот меѓународен карневал се одржа во хрватскиот град Риека од 25-ти февруари до 1-ви март. 
На специјалната улична фестивалска процесија учествуваат илјадници луѓе.
***
Добротворната изложба насловена како „Арс лонга вита бревис ест“, на која беа прикажани делата на бугарскиот скулптор Јанко Бонев и црнобелите фотографии на д-р Росен Коларов, претседателот на одборот на детските СОС села во Бугарија, беше отворена во Софија на 24-ти февруари. 
Изложбата, чија цел е да се соберат средства за Домот на бугарските уметници-ветерани и културни активисти, ќе трае до 6-ти март.
***
Документарниот филм на литванскиот режисер Арунас Мателис „Пред враќањето на земјата“ ја освои наградата Голем печат на вториот Меѓународен фестивал за документарен филм „Загребдокс“, што се одржа во хрватскиот главен град од 19-ти до 26-ти февруари. 
Филмот, пак, „Сосема лично“ на босанскиот режисер Неџат Беговиќ го освои Големиот печат во Програмата на регионална конкуренција, како и наградата на публиката. 
Фестивалот го посетија преку 14.000 гледачи.
