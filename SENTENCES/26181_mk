16/08/2009
AНКАРА, Турција -- Турски воен брод удри на подводен гребен во петокот (14-ти август) во Средоземното Море, недалеку од Грција, објави локалната телевизиска станица ЕРТ. 
Корветата од Бодрум се враќала од северен Кипар. 
Во инцидентот била оштетена кобилицата на бродот. 
Нуркачи од грчката морнарица пронашле дел од опремата која била откината и му ја вратиле на турскиот екипаж. 
Грција и Турција се сојузници во НАТО и покрај нивните несогласувања околу суверенитетот и други права поврзани со истиот во областа на Егејското Море, како и кипарското прашање. 
(РИА Новости, ЕРТ - 14/08/09)
