27/10/2006
БРИСЕЛ, Белгија -- Скоро веднаш откако беше избрана да ја претставува Бугарија во Европската комисија (ЕК), на бугарскиот министер за европски прашања, Меглена Кунева, й беше предложено да го преземе новиот ресор на Комисијата за заштита на потрошувачите. 
Таа во четвртокот (26-ти октомври) во Брисел се состана со претседателот на ЕК, Жозе Мануел Баросо, и со други официјални претставници. 
Европскиот парламент, најверојатно, ќе ја одобри Кунева без никаков проблем, на крајот на следниот месец.
Во меѓувреме, романскиот кандидат за еврокомесар, Варујан Возганиан, во четвртокот се соочи со проблеми. 
ЕК побара дополнителна проверка, поради извештаите дека Восганиан можеби бил агент на комунистичката Секуритате.
Истиот ден, долниот дом на германскиот парламент гласаше за ратификување на спогодбите за пристап на Бугарија и Романија. 
Но, владејачките конзервативци и нивните сојузници побараа од ЕУ да ги усвои заштитните клаузули, во случај двете земји да не успеат да го реформираат судството или да ги усвојат мерките во врска со помошта на земјоделците на ЕУ. 
(Фајненшал тајмс, ЕУ Обсервер, Сега, Ромпрес, Котидианул - 27/10/06; веб-страница на ЕУ, БНР, Медиафакс, ЕУполитикс, АП - 26/10/06)
