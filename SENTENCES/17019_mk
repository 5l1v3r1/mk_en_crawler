03/11/2006
ПРИШТИНА, Косово, Србија -- По нивниот редовен неделен состанок во четвртокот (2-ри ноември) шефот на УНМИК, Јоаким Рикер, и косовскиот премиер Агим Чеку повторно предупредија за евентуалното одложување на решението за статусот на Косово.
Тие инсистираа на тоа дека решение треба да се најде до крајот на годината, според закажаното.
Рикер додаде дека е сигурен оти овој краен рок ќе биде исполнет.
Тие разговараа и за пренесувањето на надлежностите на косовските институции и за тримесечниот извештај на УНМИК, кој треба да биде поднесен до Советот за безбедност на ОН на почетокот од декември.
Во петокот Чеку ќе ја посети Црна Гора и ќе оствари разговори со својот колега Мило Ѓукановиќ.
(Aлбански вести - 03/11/06;
Косова лајв, Б92 - 02/11/06)
