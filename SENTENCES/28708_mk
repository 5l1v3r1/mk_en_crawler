12/08/2010
ЕРУСАЛИМ, Израел -- Началникот на израелскиот Генералштаб, генерал Габи Ашкенази, во средата (11-ти август) изјави пред израелската истражна комисија дека ја презема одговорноста за акциите на неговите војници за време на нападот на 31-ви мај на турската хуманитарна флотила во Газа, при кој загинаа девет лица.
Ашкенази вели дека војниците ја потцениле опасноста и дека требало да употребат повеќе сила за да ги смират активистите пред качувањето на бродот.
„Требаше да осигуриме чисти услови за да ги испратиме силите во накус можен рок“, рече тој.
„Тоа ќе го намалеше ризикот за нашите војници, но тоа немаше да ја спречи тензијата ...
Откако беше донесена одлуката да се запре бродот, конфликтот беше неизбежен“, рече тој, додавајќи дека е горд на израелските војници.
Тој, исто така, го бранеше нивното право да пукаат, тврдејќи дека почувствувале оти нивните животи се во опасност.
(ББС, Ксинхуа, Прес ТВ - 11/08/10)
