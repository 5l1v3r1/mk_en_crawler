02/02/2010
БРИСЕЛ, Белгија -- Европската комисија (ЕК), која во среда (3-ти февруари) треба да објави одговор на планираните буџетски кратења од страна на Грција, вели дека мерките мора да се доразјаснат.
ЕК предупреди дека е можно да побара „дополнителни мерки“ од Атина.
Амелија Торес, портпаролката на комесарот за економски и монетарни прашања на ЕУ, Јоакин Алмуња, ги опиша целите на грчката програма за стабилизација како „амбициозни“ во понеделникот, додавајќи дека истите содржат „ризици“.
ЕУ очекува да го следи спроведувањето на планот.
Секоја година земјите-членки на ЕУ се обврзани да испратат до ЕК програма за стабилизација во која ќе се опишани мерките на јавните финансии планирани од страна на нивните влади.
Случајот на Грција е малку поразличен бидејќи ЕК отпочна процедура против истиот минатата пролет, поради нејзиниот прекумерен буџетски дефицит.
Брисел вели дека Атина не спроведува ефикасни инцијативи за решавање на прашањето.
(АФП, Ројтерс, Вол стрит џрнал - 01/02/10)
