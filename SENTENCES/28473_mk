15/10/2010
ПРИШТИНА, Косово -- Парламентот во четвртокот (14-ти октомври) усвои стратегија за приватизација на Поштата и телекомуникациите на Косово (ПТК).
Опозициските партии и поголемиот коалициски партнер, Демократската лига на Косово (ЛДК), се заложија за одложувањето на целиот процес, велејќи дека инсититуциите се соочуваат со други тешкотии, вклучително и предвремените избори.
„Овој процес треба да биде добро анализиран, трансперентен и треба да биде одложен“, рече водачот на парламентарната група на ЛДК, Исмет Беќири.
Сепак, владејачката Демократска партија успеа да обезбеди гласови потребни за отфрлање на иницијативата на опозицијата и да ја стави стратегијата на гласање.
Со само 50 присутни пратеници, гласањето заврши со 42 наспрема 2 гласа и еден воздржан.
Опозициските пратеници ветија дека ќе го изнесат прашањето пред Уставниот суд.
Стратегијата за приватизација на ПТК предвидува 75 отсто од акциите да одат за новиот сопственик.
Министерството за финансии и економија очекува продажбата да донесе приходи во висина од 300 до 600 милиони евра.
(Коха Диторе, Зери, Косова Сот, Експрес, Лајм - 15/10/10)
