25/07/2006
НИКОЗИЈА, Кипар -- Комесарот на ЕУ за животна средина, Ставрос Димас, во вторникот (25-ти јули) го посети Кипар, при што со локалните власти разговараше за подобрување на координацијата за хуманитарната помош и евакуацијата на странските државјани од Либан.
Кипар побара помош од ЕУ во справувањето со огромниот прилив на евакуирани лица, предупредувајќи дека ресурсите на земјата се речиси исцрпени.
Турција, како кандидат за членство во ЕУ, одговори со отворање на пристаништето Мерсин за нови пристигнувања.
Во понеделникот, грчкиот претседател Каролос Папуљас ја повика меѓународната заедница да вложи максимални напори за прекин на насилството помеѓу Израел и Либан.
(Филефтерос, Катимерини - 25/07/06;
AНА-МПА, Еуроњус - 24/07/06)
