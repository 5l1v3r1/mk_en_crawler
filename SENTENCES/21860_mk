19/06/2008
ХАГ, Холандија -- Главниот обвинител на Трибуналот за воени злосторства, Серж Брамерц, ги обвинува хрватските власти за недоволно соработка со Трибуналот, вклучително и криење документи поврзани со судските процеси против пензионираните хрватски генерали Анте Готовина, Иван Чермак и Младен Маркач, објави Трибуналот во вторникот (17-ти јуни). 
Во жалбата потпишана од Брамерц на крајот од минатата недела, обвинителите велат дека Загреб не обезбедил „документи во врска со артилериските операции за време на операцијата Бура“, кампањата на етничко чистење на околу 250.000 Срби во регионот Краина. 
Брамерц истакна дека во изминатите 18 месеци, Хрватска ветува дека ќе обезбеди илјадници страници документи, но поднесе само неколку. 
Судскиот процес против Готовина (52), Чермак (58) и Маркач (52) започна во април. 
Тие се соочуваат со обвиненија за злосторства против човештвото. 
(РИА Новости, Танјуг - 18/06/08; Вечерњи лист, Јутарњи лист, ХИНА - 17/06/08)
