02/03/2008
ПРИШТИНА, Косово -- Српските полицајци во Косово во петокот (29-ти февруари) ги напуштија работните места и излегоа на улица, барајќи враќање под командата на УНМИК, наместо под командата на Косовската полициска служба (КПС). 
Српските полицајци одбија да работат за новата држава Косово, која не ја признаваат. 
Вкупно 126 полицајци од српските енклави во централно Косово им се придружија на колегите од источно и северно Косово.
„Сакаме да работиме и нашата работа да биде регулирана во согласност со резолуцијата 1244 на Советот за безбедност на ОН“, рече во петокот командантот на полициската станица во Грачаница, Стојан Милошевиќ. 
Тој негираше дека српските полицајци во КПС дејствуваат под командите што доаѓаат од Белград. 
(Maкфакс - 01/03/08; AФП, РТС - 29/02/08)
