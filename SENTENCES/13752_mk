19/09/2005
ЗАГРЕБ, Хрватска -- Еден работник беше полесно повреден во понеделникот (19-ти септември), кога сомнително писмо-бомба експлодираше во собата за поштенски пратки на Британската амбасада во Загреб.
Работникот -- хрватски државјанин -- помина со „полесни повреди“ во експлозијата изутрината, како што објави британското Министерство за надворешни работи.
Портпаролот рече дека нема сознанија за какви било закани кон амбасадата, но безбедноста е зајакната.
Во другите вести, локалните медиуми објавија дека политичките директори на Европската тројка се состанаа во неделата во Њујорк на разговори околу кандидатурата на Хрватска за членство во ЕУ.
Соработката во врска со воените злосторства останува каменот на сопнување во разговорите за членството.
Тројката ја сочинуваат претставниците на минатото, сегашното и идното ротирачко претседателство на ЕУ.
(ББС, ХИНА, index.hr - 19/09/05)
