10/04/2009
Од Пол Чикои за Southeast European Times во Букурешт – 10/04/09
Молдавско-романските односи во последниве години се одбележани со тензии.
Иако Романија изрази поддршка за амбициите на Молдавија за влез во ЕУ, молдавската влада ја обвини Романија за правење шема за обединување со Молдавија.
По неодамнешните улични протести во Чисинау, претседателот Владимир Воронин брзо ја обвини Романија за мешање во внатрешните работи.
Билатералните тензии зовреа по парламентарните избори во Молдавија на 5-ти април.
Преку 30.000 претежно млади демонстранти ги оспорија изборните резултати, кои покажаа тесна победа на комунистите, иако на анкетите пред изборите поддршката за комунистите изнесуваше 36 отсто.
Протестантите ја запалија зградата на парламентот и на претседателот.
За време на состанокот со претставниците на граѓанското општество во средата (8-ми април) Воронин рече дека неговото „трпение истекува“.
Молдавија „одлучи да воведе визен режим за Романија.
Покрај ова, романскиот амбасадор е прогласен за персона нон грата, рече тој.
Амбасадорот Филип Теодореску во средата доби наредба да ја напушти земјата во рок од 24 часа.
Воронин на специјалниот претставник на ЕУ, Калман Мицеи, му рече дека Теодореску е генерал во романската разузнавачка служба и дека е лично вклучен во протестите во Чисинау.
Министерот за надворешни работи, Андреи Стратан, го предупреди Букурешт дека почнувајќи од среда, сите романски граѓани мора да имаат виза за да влезат во Молдавија.
Молдавската погранична полиција ги информираше своите романски колеги дека мора да ги затворат пограничните премини.
Тие спречија група од 19 новинари да влезе на молдавска територија во средата, велејќи дека немаат визи.
„Новинари без граници“ и „Комитетот за заштита на новинарите ја осудија мерката како „неправедна“.
Романското Министерство за надворешни работи (МАЕ) објави соопштение за печатот во кое „категорично [ги отфрла] обвинувањата ...
Неприфатливо е комунистичката влада во Чисинау да ја фрли одговорноста за своите внатрешни проблеми на Романија и романските граѓани“, се вели во истото.
МАЕ, исто така, ги известува граѓаните што патуваат за Молдавија во врска со визниот режим.
Покрај ова, министерот за надворешни работи, Кристијан Диаконеску, побара од молдавските власти да го дадат точниот број романски граѓани уапсени во изминатите денови.
Романскиот Врховен совет за одбрана на Романија (ЦСАТ), со кој претседава претседателот Трајан Башеску, во средата вечер одржа состанок на кој беше дискутирано за ситуацијата во Молдавија.
Башеску следниот ден објави дека ќе има обраќање пред парламентот на 14-ти април.
Во меѓувреме, парламентарната комисија за надворешни работи се согласи да го назначи Михнеа Константинеску за свој нов амбасадор во Молдавија.
ЕУ побара од властите во Чисинау да ги обноват односите со Романија, според соопштението за печатот што го издадоа францускиот, чешкиот и шведскиот министер за надворешни работи, кои ги претставуваат земјите што неодамна претседаваа или ќе претседателството на ЕУ.
Молдавија треба да ги „почитува сите уставни слободи“, се вели во соопштението за печатот.
