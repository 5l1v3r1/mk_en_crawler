26/11/2007
AНКАРА, Турција -- Високи турски и американски генерали во саботата (24-ти ноември) ја продолжија серијата состаноци со цел зајакнување на соработката против терористичката Курдистанска работничка партија (ПКК). 
Генерал Бенц Кредок, командант на американските сили во Европа, беше третиот американски генерал кој ја посети Турција во изминатава недела. 
Генерал Дејвид Петреус, шеф на американските сили во Ирак и генерал Џејмс Картрајт, заменик-претседавач на американскиот Здружен генералштаб, минатиот вторник отпатува за Анкара. 
Вашингтон вети дека ќе му помогне на сојузникот на НАТО, Турција, да се бори против ПКК. 
Анкара распореди 100.000 војници на границата и вели дека е подготвена да ги нападне базите на ПКК во северен Ирак.
Во другите вести, полицијата употреби солзавец и гумени куршуми во неделата, за да ги растера 40.000 курдски демонстранти во Дијарбакир, кои протестираа поради обидите за забрана на прокурдистанската Партија за демократско општество (ДТП). 
Демонстрантите извикуваа слогани во знак на поддршка на ДТП и затворениот водач на ПКК, Абдула Оџалан. 
Минатата недела турските јавни обвинители побараа од Уставниот суд да ја забрани ДТП, тврдејќи дека истата стана закана за интегритетот на Турција поради своите врски со ПКК. 
(Милијет, Сабах - 26/11/07; Ројтерс, ББС, АФП - 25/11//07; AФП - 24/11/07)
