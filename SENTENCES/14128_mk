16/10/2005
САРАЕВО, Босна и Херцеговина (БиХ) -- Со значајниот договор за реформа на полицијата во петокот (14-ти октомври) беше отстранета уште една пречка, кога Домот на претставниците на парламентот на БиХ гласаше за негово усвојување.
Гласањето уследи по одобрувањето на договорот од страна на парламентите на ентитетите - на Федерацијата на БиХ и на Република Српска.
Легислативата, со која треба да се изврши реструктуирање на полицискиот сектор на БиХ во согласност со стандардите одредени од ЕУ, следно ќе биде доставена до горниот дом на државно ниво - Домот на народите на БиХ, кој ќе расправа за истата во вторник.
Исто така во петокот, високиот претставник Педи Ешдаун го спречи обидот за менување на името на сараевскиот меѓународен аеродром според починатиот босански водач Алија Изетбеговиќ, велејќи дека таквиот чекор би го поткопал процесот на помирување.
Иницијативата -- која ја објави членот на Претседателството на БиХ Сулејман Тихиќ претходно овој месец -- наиде на жестоко спротивставување на страна на босанските Срби.
(Независне новине, Дневни аваз, ПБС БиХ - 15/10/05;
извори на ОХР, Фена - 14/10/05)
