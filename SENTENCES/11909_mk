16/02/2005
ЛОНДОН, Велика Британија -- ЕУ јасно укажа на тоа дека Хрватска нема да може да ги започне разговорите за пристап со ЕУ ако Анте Готовина, генералот во бегство, не биде уапсен и предаден на Трибуналот на ОН до 17-ти март, објави во средата (16-ти февруари) „Фајненшал тајмс“.
Франција и Германија, најлојалните поддржувачи на Загреб, се приклучија на ставот на другите влади во врска со ова прашање.
Двете земји досега избегнуваа да го поставуваат апсењето на Готовина како услов за започнување на преговорите.
Во меѓувреме, во вторникот, главниот обвинител на ОН за воени злосторства, Карла дел Понте, го потврди својот став дека мрежа високи хрватски официјални претставници му помага на Готовина да ја избегне правдата.
Дел Понте повторно укажа на тоа дека администрацијата во Загреб е колеблива во врска со Готовина.
Хрватските власти тврдат дека прават сé што е во нивна моќ да го пронајдат.
(ФT - 16/02/05;
ХИНА, ХРТ - 15/02/05)
