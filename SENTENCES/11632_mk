20/07/2005
TИРАНА, Албанија -- Набљудувачката мисија на изборите на ОДИХР го објави својот трет привремен извештај за парламентарните избори на 3-ти јули, кој овојпат се фокусира на процесот на пребројување на гласовите, како и на тужбите и жалбите.
Според документот претставен во вторникот (19-ти јули), процесот на пребројување на гласовите генерално се одвивал непречено.
Сепак, во некои зони се доцнело со истиот, не бил добро организиран и во некои случаи бил спорен, се вели во извештајот.
Истакнувајќи ги бројните жалби поднесени до Државната изборна комисија, меѓународните набљудувачи велат дека сите жалби треба да се разгледаат и да се избегне политичкиот притисок.
(Албански вести, веб-страница на ОБСЕ - 19/07/05)
