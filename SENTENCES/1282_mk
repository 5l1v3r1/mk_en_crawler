20/01/2009
Tурскиот министер за надворешни работи, Али Бабаџан, во вторникот (15-ти јануари) се состана со својот колега од Босна и Херцеговинa (БиХ), Свен Алкалај, во Сараево, на разговори околу билатералните односи. 
Бабаџан ја потврди поддршката на неговата земја за членството на БиХ во НАТО и пристапот во ЕУ. 
Алкалај рече дека неговата земја се залага за унапредување на трговските односи со Турција.
***
Панама го призна Косовo како независна држава, според соопштението од петокот (16-ти јануари). 
Косовскиот амбасадор во Вашингтон, Авни Спахиу, ќе ги прими овие акретитивни писма. 
Панама е 54-тата земја што ја призна независноста на Косово.
***
Aлбанскиот претседател Бамир Топи во понеделникот (19-ти јануари) го назначи Ислам Лаука за прв амбасадор на земјата во Косовo. 
Минатата недела Лаука рече дека неговата мисија ќе биде да му помогне на Косово да добие дипломатско признавање од повеќе земји и да пристапи во повеќе меѓународни организации.
***
Српскиот министер за надворешни работи, Вук Јеремиќ, се наоѓа во официјална посета на Шведска, која започна во понеделникот (19-ти јануари). 
Јеремиќ ќе се состане со својот колега Карл Билт, како и со секретарот на локалната Социјалдемократска партија, Марита Улиског.
***
Словенечкиот министер за надворешни работи, Самуел Збогар, во понеделникот (19-ти јануари) пристигна во дводневна посета на Сараево. 
Збогар ќе се состане со колегата од Босна и Херцеговинa (БиХ), Свен Алкалај, за да потпише меморадум за разбирање, како поддршка на процесот на интеграција на БиХ во ЕУ.
***
Луксембуршкиот министер за надворешни работи, Јан Аселборн, вети поддршка од неговата земја во процесите на интеграција на Aлбанија во ЕУ и НАТО, за време на состанокот со премиерот Сали Бериша во Тирана во вторникот (14-ти јануари). 
Аселборн ја пофали улогата на Албанија во обезбедувањето на мирот и стабилноста на Балканот и ја пофали за нејзините домашни реформи. 
Тој рече дека Луксембург ќе й помага на Тирана во визната либерализација со ЕУ, како и во напорите за влез во НАТО.
***
Aлбанијa ќе стане центар на сите европски полициски служби кои се борат против организираниот криминал на Балканот, рече во вторникот (13-ти јануари) шефот на италијанската полиција Антонио Манганели во Тирана. 
Според Манганели, заедничката регионална работна група ќе биде поефикасна во борбата против криминалот и илегалната трговија. 
Шефот на албанската полиција, Ахмет Премци, рече дека неговиот оддел запленил значителна количина имот од криминалните групи.
***
Tурскиот министер за надворешни работи, Али Бабаџан, во вторникот (13-ти јануари) во Приштина потпиша договор со својот косовски колега, Скендер Хисени, за укинување на визните ограничувања помеѓу двете земји. 
„Слободното движење ќе ја зајакне комуникацијата и ќе ги зближи двата братски народи, и ќе создаде подобра бизнис клима“, рече Бабаџан.
***
Aлбанскиот министер за надворешни работи, Лулзим Баша, се состана со Бајрам Реџепи, градоначалник на косовскиот eтнички поделен град Митровица. 
Баша го повика Реџепи да помогне во распоредувањето на мисијата на ЕУЛЕКС низ целата територија. 
Тој, исто така, го пофали градоначалникот за справувањето со меѓуетничките тензии минатиот месец, по серијата насилни локални инциденти.
(Разни извори 13/01/09-20/01/09)
