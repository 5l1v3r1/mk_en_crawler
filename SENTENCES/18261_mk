13/12/2006
БУКУРЕШТ, Романија -- На заедничката седница во вторникот (12-ти декември) парламентот ја одобри номинацијата на сенаторот од Национал-либералната партија, Варујан Восганиан, за нов министер за трговија и економија.
Тој доаѓа на местото на Кодрут Серес, кој поднесе оставка претходно овој месец откако неговата Конзервативна партија ја напушти владејачката коалиција.
Восганиан пред неколку недели стигна на насловните страници, кога беше избран за романски кандидат за комесар на ЕУ, а потоа мораше да го повлече своето име поради несогласувањето од Брисел.
Во другите вести, романскиот министер за администрација и внатрешни работи, Василе Блага, во вторникот рече дека на земјата й требаат пет години за да стане шенген држава.
Шенген договорот помеѓу 26 европски земји ја поставува заедничката политика за привремен влез и ги хармонизира надворешните погранични контроли.
(Ромпрес, Meдиафакс, веб-страница на романската влада - 12/12/06)
