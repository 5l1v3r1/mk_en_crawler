20/09/2007
САРАЕВО, Босна и Херцеговина (БиХ) -- Судот на БиХ за воени злосторства во средата (19-ти септември) го осуди босанскиот Хрват Крешо Лучиќ на шест години затвор за неговите дејства за време на конфликтот во БиХ во периодот 1992-1995 година.
Судијата го прогласи Лучиќ за виновен за нелегално апсење на шестмина цивили од босанските муслимани, како и мачење на голем број муслимани затворени во централата на воената полиција на Крешево, во јуни и јули 1993 година.
Претходно во средата, Државната агенција за истраги и заштита на БиХ потврди дека го уапсила осомничениот за воени злосторства Суад Капиќ во близина на градот Казин.
Капиќ треба да им биде предаден на обвинителите во Сараево за сослушување.
Тој е осомничен за вршење воени злосторства врз Србите, за време на воената операција на босанската армија „Сана ’95“.
(РТС, НТВ Хајат, ДПА - 19/09/07)
