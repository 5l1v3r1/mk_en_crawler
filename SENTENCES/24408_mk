09/04/2009
АНКАРА, Турција -- Владејачката Партија на правдата и развојот (АКП) има намера да оствари разговори со опозицијата околу евентуалните уставни амандмани, рече Бурхан Кузу, шеф на парламентарната Заедничка уставно-правна комисија, за Ројтерс во средата (8-ми април). 
По локалните избори на 29-ти март премиерот Реџеп Тајип Ердоган рече дека ќе бара промени на уставот од 1982 година, велејќи дека истиот го забавува поттикот на земјата за модернизација и му штети на економскиот развој. 
АКП, исто така, вели дека уставот ги скратува политичките права, вклучително и слободата на изразувањето и верската слобода, и дозволува војската да влијае на владата. 
Кузу вели дека АКП ќе иницира разговори со членовите на прокурдската Партија за демократско општество, Републиканската народна партија и Партијата за националистичка акција. 
(Заман, Ројтерс, МИA - 08/04/09)
