23/09/2005
ТИРАНА, Албанија -- За време на своето присуство на воената вежба Кооперативен ангажман 2005 во Валона во четвртокот (22-ри септември) премиерот Сали Бериша истакна дека владата и армијата се решени да вложат максимални напори за остварување на целта за членство на Албанија во НАТО. 
Тој додаде дека верува оти Албанија ќе си го најде своето место во Алијансата и истакна дека владата интензивно ќе работи на реформата на копнените, поморските и воздухопловните сили со цел истите да се подготват за усогласување со стандардите на НАТО. 
Командантите на вежбата го пофалија нивото на подготвеност што го покажаа албанските поморски офицери.
Во другите вести од четвртокот, Бериша во Тирана се состана со турскиот министер за култура и туризам, Атила Коч. 
Тие разговараа околу начините за проширување на соработката и се согласија за формирање на заеднички комисии за односи во културата и туризмот. 
(Aлбански вести - 23/09/05)
