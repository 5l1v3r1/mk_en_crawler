07/12/2005
(Разни извори – 30/11/05 – 07/12/05)
Третиот Меѓународен фестивал на краток филм се одржува во Tирана до 11-ти декември. 
На програмата се вкупно 110 филмски наслови.
***
Четвртиот Американски центар во Босна и Херцеговинa (БиХ) беше отворен во Универзитетската библиотека на Република Српска во Бања Лука на 1-ви декември. 
На церемонијата американскиот амбасадор во БиХ, Даглас Мекелхани, истакна дека проектот ја покажува континуираната поддршка на земјата за БиХ и има за цел да ги зајакне врските помеѓу американскиот и босанскиот народ.
***
Првиот Зимски саем на книгата ќе се одржи во Сараево од 12-ти до 28-ми декември. 
На настанот во организација на издавачката куќа Шахинпашиќ ќе учествуваат 33 издавачки куќи од Босна и Херцеговина, Хрватска и Србија и Црна Гора.
***
Светскиот шаховски шампион Веселин Топалов и градоначалникот на Каварна, Цонко Цонев, беа прогласени за „бугарски мажи на годината" според традиционалната анкета на списанието <i>Клуб М</i>. 
Победниците беа избрани со гласање на стотици новинари.
***
Хрватското Министерство за култура објави на 4-ти декември дека изградбата на нови музеи и библиотеки ќе биде помеѓу неговите приоритети следната година. 
Планот предвидува изградба на музеј на современа уметност во Риека, музеј на Татковинската војна во Загреб и музеј на античко римско стакло во Задар.
***
Изложбата под наслов „Од Византија до модерна Грција: Елинистичката уметност во неволја 1453-1850“ ќе биде отворена во културниот центар „Оназис“ во Њујорк на 14-ти декември. 
Изложбата се состои од 137 дела, вклучувајќи и накит, керамика, мапи и сликата на <i>Eл Греко</i> „Обожувањето на Маги“.
***
Меѓународна научна работилница насловена како „Балканска слика на светот“ се одржа во мaкедонската Aкадемија на науките и уметностите на 5-ти и 6-ти декември. 
На семинарот организиран во соработка со Полската академија на науките учествуваа претставници на Бугарија, Македонија, Полска и Србија и Црна Гора.
***
Фестивалот на современиот филм во Србија и Црна Гора беше отворен во Осло, Норвешка, на 2-ри декември со прикажувањето на филмот на Емир Костурица „Животот е чудо“. 
Културниот центар на Амбасадата на Србија и Црна Гора и Норвешкиот филмски институт го организираа фестивалот, чија програма вклучува десет избрани филмски наслови.
***
Првиот Меѓународен фестивал Дедо Мраз започна на 3-ти декември во Демре, Tурција -- кое е забележано како роден град на Св.Николај во 4-тиот век од новата ера. 
Прославата ќе трае до 8-ни декември.
