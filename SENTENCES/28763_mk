12/09/2010
ЗАГРЕБ, Хрватска -- Полицијата во петокот (10-ти септември) објави дека над 500 пушки предадени по етничката војна во 1991 година, биле украдени од полициското складиште и продадени на црниот пазар.
Полицаецот кој го чувал складиштето е уапсен и обвинет за проневера, објави полицискиот портпарол Крунослав Боровец, додавајќи дека може, исто така, да бидат поднесени обвиненија за продажба на нелегално оружје.
Две други лица се осомничени за купување нелегално оружје.
Истрагата продолжува.
Пушките, вредни околу 4.100 евра, се верува дека се украдени во 2006 и 2007 година.
Тие беа собрани од луѓето кои одговорија на владиниот повик за предавање на оружјето по крајот на војната.
(AП, Национал, СТА, Монитор, Нови лист, Лимун - 10/09/10)
