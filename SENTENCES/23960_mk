19/12/2008
ПРИШТИНА, Косово -- Локалните институции имаат рок до недела (21-ви декември) да назначат командант на Косовските безбедносни сили (КБС), објавија локалните медиуми во четвртокот, додавајќи дека командантот на јужното крило на НАТО, Марк Фиџералд, го одредил рокот.
„Ние сме подготвени;
чекаме само на косовската влада“, се цитира анонимен извор на НАТО.
Фиџералд, наводно, му ја пренел оваа порака на претседателот Фатмир Сејдиу и премиерот Хашим Тачи за време на состанокот во седиштето на КФОР во Приштина минатата недела.
КБС ги преземаат должностите на сегашниот Косовски заштитен корпус.
Во другите вести, португалскиот министер за одбрана, Нуно Севериано Тејшеира, во четвртокот ја посети Приштина и рече дека неговата земја планира да го задржи сегашното ниво на војници во Косово.
Тој додаде:
„Португалија, исто така, учествува во ЕУЛЕКС, и ние се надеваме дека ЕУЛЕКС ќе биде распореден низ целата територија на Косово“.
(Коха Диторе, Зери, Експрес, Телеграфи, Кохавижн - 19/12/08;
РТК, Кохавижн, Телеграфи, Топ ченал - 18/12/08)
