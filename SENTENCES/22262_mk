17/10/2008
БЕЛГРАД, Србија -- Владата во четвртокот (16-ти октомври) објави дека Србија ќе започне еднострано да го применува привремениот трговски договор со ЕУ во 2009 година, како дел од Договорот за стабилизација и асоцијација (ДСА). 
Договорот постепено ќе ги намали царинските давачки за увозот од ЕУ, рече вицепремиерот Божидар Ѓелиќ. 
Тој потврди дека потегот „нема да донесе ништо спектакуларно во поглед на цените“ за граѓаните, но ќе й овозможи на земјата да „се привикне на применувањето на договорот“ и ќе ја зголеми довербата на инвеститорите. 
Ѓелиќ рече дека со побрзо спроведување на договорот, Србија ќе го скрати својот пат до кандидатскиот статус во ЕУ, што земјата се надева дека ќе го постигне во 2009 година. 
ЕУ ги замрзна ДСА и привремениот трговски договор, во очекување на целосна соработка во врска со воените злосторства од страна на Србија. 
(Данас, Политика - 17/10/08; Б92, Бета, Танјуг, РТС - 16/10/08)
