29/02/2008
БИД Електроникс, со седиште во Кина, долгогодишен снабдувач за Нокиа, се подготвува за отворање на производствениот капацитет во градот Јуцу, во романскиот округ Клуј, каде што Нокиа неодамна го пресели своето германско производство.
БИД Електроникс планира да произведува 3 милиони пластични мобилни телефонски држачи годишно, почнувајќи во ноември, откако доби дозвола од романските власти.
Српската стапка на невработеност се намали на 18,1 отсто во 2007 година, од 20,9 отсто за период од една година во 2006, објави во вторникот (26-ти февруари) Заводот за статистока на Србија.
Ова е прв ваков пад од 2000 година.
Помеѓу 2000 и 2006 година, српската стапка на невработеност се зголеми од 12 отсто на 20,9 отсто.
Британското тутунско претпријатие БАТ победи на тендерот за приватизација на турското државно претпријатие Текел.
БАТ го доби договорот вреден 1,13 милијарди евра, во конкуренција на инвестициската банка Ситигруп, турското претпријатие за холдинг Доган и локалното претпријатие Џинвен.
Преку купувањето на Текел БАТ ќе го зголеми својот удел на турскиот пазар на 36 отсто.
Странските директни инвестиции во Црна Гора минатата година ја надминаа цифрата од една милијарда евра, зголемувајќи се за 56,4 отсто од 2006 година.
Прелиминарните податоци од Црногорската централна банка покажуваат дека поголем дел од странските инвестиции беше на пазарот на недвижности.
Иранскиот најголем производител на автомобили, Иран Кодро индастриал груп, одлучи да отвори производствен капацитет во Турција.
Брендот Саманд на претпријатието ќе се дистрибуира во Европа.
Aлбанската влада во средата (27-ми февруари) го одобри нацрт-законот за идните процедури за приватизација.
Владата се согласи дека законот ќе помогне за приватизација на државното претпријатие КЕШ, кое се смета за клучно во решавањето на тековните проблеми со снабдувањето со електрична енергија.
Хрватското претпријатие Био Адрија во вторникот (26-ти февруари) ги објави плановите за изградба на најголемата биодизел фабрика во земјата.
Годишното производство на капацитетот, кој ќе биде лоциран во пристаништето Славонски Брод, ќе изнесува 150.000 тони.
Проектот вреди 58 милиони евра.
(Разни извори – 22/02/08-29/02/08)
