06/02/2011
БЕЛГРАД, Србија -- Десетици илјадници луѓе се собраа во саботата (5-ти февруари) пред зградата на парламентот во Белград, на митинг организиран од опозициската Српска напредна партија (СНС). 
Нејзиниот водач, Томислав Николиќ, му даде на парламентот рок од два месеци за свикување предвремени избори или, во спротивно, ќе се соочи со ризик од континуирани протести. 
Заменик-претседателот на СНС, Александар Вучиќ, ја критикуваше владата за нејзината економска политика, додека водачот на Нова Србија (НС), Велимир Илиќ, ја обвини владејачката коалиција дека не го исполнила ветувањето за отворање нови работни места и гарантирање на членството во ЕУ во 2013 година.
Според проценките на опозициската партија, на митингот присуствуваа 85.000 луѓе. 
Полицијата соопшти дека имало околу 55.000 демонстранти. 
На демонстрациите учествуваа поддржувачите на СНС, НС, Социјалистичкото движење и движењето Силата на Србија, и истите завршија без инцидент. 
(РТС, Бета, Танјуг, Б92, Ројтерс, ББС - 05/02/11)
