01/04/2008
БЕЛГРАД, Србија -- Демократската партија (ДС) на претседателот Борис Тадиќ во еден новинарски натпис од понеделникот (31-ви март) посочи дека немирите во Белград и северна Митровица по косовското прогласување независност во февруари, беа дело на Српската демократска партија (ДСС) на премиерот Воислав Коштуница. 
Драган Шутановац, српскиот министер за одбрана и висок функционер на ДС, за весникот „Блиц“ изјави дека немирите „не биле случајни“. 
Инсистирајќи на тоа дека насилничките демонстрации биле дел од една координирана кампања, тој го обвини Коштуница и српскиот министер за Косово, Слободан Самарџиќ.
Во соопштението подоцна истиот ден, ДСС на Коштуница ги отфрли обвинувањата како „безобѕирни и лажни“ и ја обвини ДСС за валкана кампањска тактика пред изборите на 11-ти мај. 
(Б92, Бета, Танјуг, Блиц - 31/03/08)
