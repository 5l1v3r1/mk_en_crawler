06/02/2005
СОФИЈА, Бугарија -- Левичарските и десничарските опозициски партии во петокот (4-ти февруари) успеаја да го сменат Огњан Герџиков од функцијата претседател на Парламентот, поради неговото одбивање да закаже дебата за неуспешниот договор за приватизација претходно во текот на неделата.
Вкупно 119 делегати гласаа за негова смена, додека 114 го поддржаа.
Еден пратеник беше воздржан.
Расправијата започна кога „Бритиш американ тобако“ се повлече од договорот за купување на три фабрики за тутун од Владата.
Герџиков одби да го свика Собранието на вонредна седница, која ја побараа пратениците од опозицијата.
По неговата смена од местото претседател на Парламентот, професорот по право рече дека ќе поднесе целосно оставка од учество во Парламентот.
Последиците од неуспешната приватизација продолжуваат, при што Владата в четврток се соочува со гласање за нејзина недоверба.
(Сега - 05/02/05;
Ројтерс, АФП, бТВ, БНТ - 04/02/05)
