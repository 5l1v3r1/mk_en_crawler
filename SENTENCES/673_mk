16/11/2005
(Разни извори – 09/11/05 – 16/11/05)
Ексклузивната изложба на дела на уметникот со бугарско потекло Кристо ќе биде отворена во Националната уметничка академија во Софијa на 22-ри ноември. 
Изложбата вклучува 62 постери на Кристо, кој е познат по обвиткувањето на објекти и згради. 
Уметникот студирал на академијата пред своето пребегнување во Виена во 1957 година.
***
Италијанскиот тенор Андреа Бочели одржа концерт во Белград на 15-ти ноември. 
Тој настапи во придружба на Белградската филхармонија, под диригентската палка на Марчело Рота. 
На настанот учествуваше и сопранистката Ана Марија Дел Осте и други специјални гости.
***
Фосилни остатоци кои датираат од пред повеќе од 5 милиони години беа пронајдени за време на градежните работи во североисточната грчка општина Тригоно. 
Археолозите, кои беа испратени на локалитетот откако изградбата беше прекината велат дека се откриени делови од заби од слонови, заби и коски.
***
Дванаесет нови споменици беа додадени на листата на заштитени национални споменици и историски објекти во Босна и Херцеговинa за време на седницата на државната комисија задолжена за проектите поврзани со ова. 
Додадени се цркви, џамии и општината Гламоч во Стари град.
***
Германецот Ото Рехагел објави дека потпишал договор да му биде тренер на грчкиот национален фудбалски тим за период од две години. 
Овој тренер-ветеран ја предводеше Грција во историската победа на Европскиот шампионат во 2004 година, но тимот потоа не успеа да се квалификува на Светскиот куп 2006 во Германија.
***
Од 17-ти до 20-ти ноември во Букурешт ќе се одржи филмскиот фестивал „Соочување со децата“. 
Настанот го организираше Романската национална филмска архива, заедно со локалните невладини организации, по повод Денот за правата на децата на УНИЦЕФ. 
Програмата вклучува десет романски и странски филмови, како и десеттици краткометражни филмови.
***
На 16-ти ноември во белградскиот Филозофски факултет се одржа Саем на центрите за странска култура. 
На настанот беа претставени активностите на водечките културни инситутуции, како што е Британскиот центар, Францускиот културен институт и германскиот Гете институт.
