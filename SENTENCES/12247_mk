13/05/2005
АНКАРА, Турција -- Премиерот Реџеп Тајип Ердоган и министерот за правда Чемил Чичек во четвртокот (12-ти мај) повикаа на јавна смиреност откако Европскиот суд за човекови права (ЕСЧП) пресуди дека курдскиот терористички водач Абдула Очалан не добил фер судење во Турција пред шест години. 
Очалан беше осуден за неговата улога во сепаратистичката кампања во која загинаа 30.000 луѓе. 
Ердоган и Чичек рекоа дека никој не се сомнева во владеењето на правото во Турција и дека одлуката на ЕСЧП не го доведува во прашање исходот на судскиот процес, туку постои загриженост во врска со процедуралните пропусти. 
Одлуката беше донесена во време кога Турција работи на подобрување на своите резултати со човековите права, пред закажаните разговори за пристапување во ЕУ на почетокот од октомври. 
(НТВ - 12/05/05)
