16/08/2007
БУКУРЕШТ, Романија -- Американските сили ќе ги координираат билатералните воени вежби помеѓу Романија и Бугарија, кои треба да почнат в петок (17-ти август) и да траат до 22-ри октомври, објави Ромпрес.
Агенцијата го цитира Трој Дар, прес-офицер на Здружените оперативни сили Исток, дека 600 американски пешадијци, маринци, пилоти и цивили ќе учествуваат на вежбата насловена како „Доказ за принципот“.
Вежбата има за цел зајакнување на воените врски помеѓу Романија, Бугарија и САД и тестирање на командните и контролните капацитети во заедничките операции.
(Ромпрес - 16/08/07)
