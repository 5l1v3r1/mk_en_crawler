06/01/2005
СОФИЈА, Бугарија -- Министерот за одбрана, Николај Свинаров, во средата (5-ти јануари) изјави дека следната недела во Софија ќе допатуваат ирачки претставници со цел да разговараат за евентуалниот извоз на бугарско оружје за Ирак.
Свинаров рече дека секаква одлука за евентуална продажба на воена опрема на Ирачката армија ќе биде донесена од страна на меѓувладината комисија, предводена од вицепремиерката и министерка за економија, Лидија Шулева.
Исто така во средата, министерката за труд и социјални прашања, Христина Христова, се состана со претставници на општините, работодавците и синдикатите.
Христова вети дека Владата ќе работи на решавање на проблемите кои произлегуваат од планираното намалување на социјалните програми, што предизвика големи протести претходно оваа недела.
(Сега, Труд - 06/01/05;
бТВ, Медиапул, БНТ - 05/01/05)
