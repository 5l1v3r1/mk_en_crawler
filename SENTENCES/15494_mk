24/08/2006
СКОПЈЕ, Македонија -- Водачот на Партијата за демократски просперитет (ПДП) на етничките Албанци, Абдулади Вејсели, во средата (23-ти август) имаше одделни разговори со дипломатите на ЕУ и САД, кои, наводно, побарале од неговата партија да не го бојкотира новиот парламент.
Според извештаите на локалните медиуми, претставникот на ЕУ, Ерван Фуере, и американскиот амбасадор, Џилијан Миловановиќ, контактирале со Вејсели откако ПДП минатата недела предложи коалицијата Демократска унија за интеграција - ПДП да не учествува во законодавниот дом.
Коалицијата протестира поради одлуката на партијата со мандат за формирање влада, ВМРО-ДПМНЕ, да ги исклучи од новата влада.
Според извештаите на медиумите, претставниците на ЕУ и на САД истакнале дека бојкотот на парламентот е најлошото можно сценарио.
(Дневник - 24/08/06;
A1 TВ, Канал 5 ТВ - 23/08/06)
