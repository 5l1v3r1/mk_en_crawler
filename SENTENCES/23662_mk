26/01/2009
ТИРАНА, Албанија -- Советот на Европа (СоЕ) ја повика Албанија да ја комплетира својата истрага за смртоносните експлозии на муниција во март 2008 година во Гердец, објавија медиумите во неделата (25-ти јануари).
Во експлозиите загинаа 25 лица, а беа уништени повеќе од 300 куќи и претпријатија во областа.
Во својот годишен извештај, кој се очекува да биде објавен оваа недела, СоЕ вели дека корупцијата ги спречила властите да им надоместат на оние што беа погодени од експлозиите.
Во извештајот, исто така, се вели дека напорите за истрагата и заокружувањето на случајот се недоволни, бидејќи корупцијата и организираниот криминал сé уште им се закануваат на демократските институции во Албанија.
(ББС, Топ ченал, Телеграфи, Шекули - 25/01/09)
