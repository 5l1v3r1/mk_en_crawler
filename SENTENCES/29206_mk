06/10/2010
ТИРАНА, Албанија -- Главната обвинителка Ина Рама во вторникот (5-ти октомври) објави дека нејзината канцеларија ќе го испита секој случај на корупција кој ќе й привлече внимание откако ќе бидат обезбедени информациите потребни за продолжување со истиот. 
Нејзината изјава беше реакција на повиците на премиерот Сали Бериша и претседателот Бамир Топи, кои го повикаа судството да го испита секое јавно обвинување, поради серијата такви разменети меѓу владата и опозицијата. 
На пример, минатиот месец, опозициската Социјалистичка партија тврдеше дека 240 концесии доделени за изградба на хидроцентралите во Албанија во текот на изминатите пет години произлегле од приватните договори кои ги наполниле џебовите на владините претставници и нивните роднини. 
Како одговор на тоа, членовите на владејачката Демократска партија го обвинија градоначалникот на Тирана и водач на СП Еди Рама дека примил мито од 20 отсто од вредноста на новиот блок станови, во замена за градежни дозволи. 
(Шекули, Балкан веб, Клан, Телеграфи - 05/10/10)
