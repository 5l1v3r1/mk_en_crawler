02/04/2009
AТИНА, Грција -- Грција е парализирана од 24-часовниот национален штрајк во четвртокот (2-ри април), организиран од двата најголеми синдикати во државата -- Генералната конфедерација на работниците на Грција и Врховниот административен совет на државните службеници. 
Демонстрантите инсистираат на тоа дека не смеат да бидат присилени да плаќаат за финансиската и економската криза. 
Вработените во јавната администрација, училиштата, јавните болници, државните претпријатија, банките, приватниот сектор и новинарите учествуваат во штрајкот. 
Погоден е јавниот транспорт, како и воздушниот транспорт. 
Двата најголеми авиопревозници во Грција -- Олимпик ерлајнс и Егејан ерлајнс -- откажаа околу 200 летови, како меѓународни, така и домашни. 
Бродовите за грчките острови се, исто така, зафатени. 
(Ројтерс, ДПA - 02/04/09; Eтнос, БТА, МИА, Нетпрес - 01/04/09)
