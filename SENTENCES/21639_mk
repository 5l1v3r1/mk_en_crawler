27/11/2008
АТИНА, Грција -- Претседателот Каролос Папуљас во средата (26-ти ноември) се состана со кипарскиот колега во посета на земјата, Деметрис Христофиас, и рече дека ни Грција, ни Кипар не се задоволни од активностите на Турција во Средоземното Море.
Анкара и Никозија разменуваат обвинувања и поднесуваат протести поради неодамнешните активности на експлоатација на нафата на кипарскиот брег, во ексклузивната економска зона на земјата.
Во средата Папуљас ја поддржа позицијата на Кипар, велејќи дека турските обиди да ги поткопа суверените права на земјата за користење на своите поморски ресурси се неприфатливи.
Христофиас рече дека Кипар внимателно го следи однесувањето на Турција.
(Сајпрус мејл, Фамагуста газете - 27/11/08;
AП, КНА, Хуријет - 26/11/08)
