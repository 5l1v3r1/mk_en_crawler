30/09/2009
САРАЕВО, Босна и Херцеговина (БиХ) -- Стотици луѓе се собраа во вторникот (29-ти септември) во Тузла, на протести против пресудата на српскиот суд со која беше осуден босанскиот државјанин Илија Јуришиќ на 12 години затвор за воени злосторства. 
Јуришиќ беше прогласен за виновен за наредување на нападот врз конвојот на Југословенската народна армија, кој се повлекувал од Тузла во мај 1992 година. 
Најмалку 51 војник загинаа, а 50 беа ранети во нападот. 
Неговиот адвокат рече дека пресудата е „скандалозна“ и вети дека ќе поднесе жалба. 
Демонстрантите, организирани од неколку невладини организации, во вторникот рекоа дека сакаат да им покажат на властите во Белград дека пресудата „претставува политичка игра“ со цел „релативизирање на злосторствата“. 
(Б92, Фена, Дневни аваз - 29/09/09)
