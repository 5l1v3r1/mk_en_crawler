30/09/2010
БЕЛГРАД, Србија -- Судот во Белград во средата (29-ти септември) го прифати договорот за признавање на вината во замена за помала казна, според кој студентот Миладин Ковачевиќ ќе отслужи две години и три месеци затвор за претепување на свој колега-студент на универзитетот на кој учел во САД.
Ковачевиќ се изјасни за виновен по обвиненијата претходно овој месец.
Поранешниот српски кошаркар беше обвинет за нанесување „тешки телесни повреди со можни смртни последици“, во врска со нападот врз Брајан Стајнхауер (22) од Бруклин, Њујорк.
Судот објави дека Стајнхауер, кој претрпе повреда на мозокот, има рок од осум дена да поднесе жалба на пресудата.
(РТС, Б92, Бета, АП - 29/09/10)
