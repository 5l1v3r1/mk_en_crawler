06/05/2005
ИСТАНБУЛ, Турција -- Комесарот за проширување на ЕУ, Оли Рен, во четвртокот (5-ти мај) изјави дека демократските реформи во Турција веќе се доволно напреднати за да можат да бидат неповратни.
„Јас сметам дека нема враќање.
Реформите се неповратни не само поради [процесот на пристап] во ЕУ туку и поради тоа што тие се во интерес на турскиот народ“, рече тој на конференцијата во Истанбул.
Рен ја увери Анкара дека нејзиниот напредок кон членството во ЕУ ќе се проценува само според заслугите.
Разговорите за пристап треба да започнат на 3-ти октомври.
Во другите вести, Генералното собрание на ОН во четвртокот го одобри изборот на Турчинот Кемал Дервиш за шеф на УНДП.
(Ројтерс, TurkishPress.com - 05/05/05)
