23/04/2009
ХАГ, Холандија -- Поранешниот водач на босанските Срби Радован Караџиќ вели дека Соединетите Држави му дале документ кој докажува дека потпишал договор во 1996 година со американскиот претставник на Балканот во тоа време, Ричард Холбрук, гарантирајќи негов имунитет пред Хашкиот трибунал за воени злосторства, ако ја напушти политиката.
Во изјава до Трибуналот цитирана од медиумите во средата (22-ри април) Караџиќ рече дека добил документ од американската влада на 15-ти април, кој тој го опишува како дипломатски телеграм од 22-ри јули 1996 година и испратен од страна на Стејт департментот до тогашниот американски амбасадор во Босна и Херцеговина, Џон Мензес.
Холбрук тврди дека немало договор.
(Глас Србије, БГНЕС, Прес онлајн, Бета, Дневни аваз - 22/04/09)
