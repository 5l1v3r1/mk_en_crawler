26/06/2007
САНКТ ПЕТЕРСБУРГ, Русија -- Генералниот секретар на НАТО, Јап де Хоп Шефер, побара од Русија да не става вето на новата резолуција за Косово во Советот за безбедност на ОН. 
Де Хоп Шефер, кој присуствуваше на семинарот на НАТО и Русија во Санкт Петерсбург во понеделникот (25-ти јуни) ја потврди поддршката на Алијансата за брзо решавање на прашањето на статусот на Косово, врз основа на планот на претставникот на ОН Марти Ахтисари.
Но, Сергеј Миронов, претседател на горниот дом на Рускиот парламент, вели дека е мала веројатноста Русија да го искористи своето право на вето. 
Тој го обвини Запад дека се обидува да направи албанска држава на историски српска територија. 
Москва вели дека тоа ќе претставува преседан за отцепените територии како што се Абхазија, Јужна Осетија и Транс-Дњестар.
Исто така во понеделникот, британскиот премиер во заминување, Тони Блер, побара од Косоварите да бидат трпеливи и да се воздражат од насилство додека се затвора процесот на решавање на статусот. 
Тој додаде во изјавата дека картата со насоки на Ахтисари е единствениот начин за обезбедување политички и економски стабилно Косово. 
(Блиц, Кохајоне - 26/06/07; Taнјуг, РТК, Телеграфи, КИК, Ксинхуа, АП, АФП - 25/06/07)
