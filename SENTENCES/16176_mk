18/05/2006
БУКУРЕШТ, Романија -- Претседателот на Европската комисија (ЕК), Жозе Мануел Баросо, и комесарот за проширување на ЕУ, Оли Рен, ги повикаа Романија и Бугарија да ги надминат недостатоците наведени во последниот мониторинг извештај на ЕК, за да можат двете земји да ги исполнат условите за навремен влез во ЕУ во 2007 година. 
Двајцата официјални претставници беа во Букурешт и Софија во средата (17-ти мај), еден ден откако ЕК ја одложи одлуката за членство до октомври.
Во Букурешт Баросо и Рен ги повикаа локалните власти да ги интензивираат напорите за решавање на проблемите во земјоделскиот и финансискиот сектор. 
Во Софија тие ја повикаа владата да покаже вистински резултати во борбата против криминалот и корупција. 
(Девет часот, Сега - 18/05/06; веб-страница на романската влада, Ромпрес, Дарик - 17/05/06)
