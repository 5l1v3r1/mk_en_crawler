21/09/2010
ПРИШТИНА, Косово -- Прашањето на северно Косово не може да се реши со насилство, рече командантот на КФОР Ерхард Бахлер во понеделникот (20-ти септември). 
Мировниците на НАТО сакаат дејства, не зборови, рече Бахлер на прес-конференцијата во Приштина, додавајќи дека северниот дел, каде што живее претежно српско население, не е само политичко прашање, туку бара и спроведување на законот. 
Бахлер, кој беше назначе на позицијата пред три недели, рече дека е свесен оти паралелните структури претставуваат тежок проблем, но изрази надеж дека истиот може да се реши низ дијалог меѓу Приштина и Белград.
Исто така во понеделникот, Бахлер се состана со српскиот министер за Косово, Горан Богдановиќ, во северна Митровица. 
Бахлер го увери дека силите на НАТО ќе бидат задолжени за безбедноста за време на церемонијата на устоличување на српскиот патријарх Иринеј на 3-ти октомври, во Патријаршијата во Пеќ. 
Според српските медиуми, Богдановиќ и Бахлер, исто така, се согласиле да ја продолжат соработката во духот на Резолуцијата 1244 на ОН, со цел одржување на мирот. 
(Зери, Коха Диторе - 21/09/10; Кохавижн, РТК, Телеграфи - 20/09/10)
