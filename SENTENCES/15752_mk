21/06/2006
БУКУРЕШТ, Романија -- Еден романски војник во Авганистан загина, а четворица беа повредени откако нивното оклопно возило нагази на мина во близина на базата Кандахар во вторникот (20-ти јуни).
Повредените војници беа одведени во канадската болница во базата, која ја водат Меѓународните сили за помош во безбедноста (ИСАФ) во јужен Авганистан.
Во другите вести, хрватското Министерство за одбрана објави дека е извршен напад врз хрватските мировници кои се дел од ИСАФ во Авганистан.
Непознати извршители во вторникот изутрина отвориле оган врз хрватските војници во округот Тајвор, објави министерството.
Нема повредени.
(Вечерњи лист, Вјесник, Девет часот - 21/06/06;
Ромпрес, Макфакс - 20/06/06)
