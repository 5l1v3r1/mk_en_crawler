03/06/2008
АТИНА, Грција -- Воената соработка помеѓу Грција и Кипар се движи во одлична насока, се согласија министрите за одбрана на двете земји за време на состанокот во понеделникот (2-ри јуни) во Атина. 
Двајцата министри -- грчкиот Евангелос Меимаракис и кипарскиот Костас Папакостас -- се согласија дека е можна дури и поголема соработка. 
Меимаракис го увери својот кипарски колега дека Грција е активно вклучена во сите прашања поврзани со безбедноста на Кипар и напорите за решавање на нејзината долгогодишна поделеност во согласност со резолуциите на ОН и принципите на ЕУ. 
Двајцата претставници, исто така, разговараа за меѓународните воени маневри што се моментно во тек во Кипар. 
Папакостас рече дека протестите на кипарските Турци против воените вежби на Аргонафтис, кои започнаа во понеделникот, се неовластени. 
Минатата недела водачот на кипарските Турци, Мехмет Али Талат протестираше за вежбите, велејќи дека тие се недобредојдени, особено поради тоа што двете заедници на поделениот остров работат на обновување на разговорите за повторно обединување. 
(Фамагуста газетe - 03/06/08; AНА-МПА, КНA - 02/06/08)
