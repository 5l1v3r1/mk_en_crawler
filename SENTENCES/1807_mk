05/12/2012
Српската компанија за нафта и гас „НИС“ од Србија во петокот (30. 
ноември) објави дека ги купила сите бензински пумпи во сопственост на австриското ОМВ воБосна и Херцеговина. 
Не беа откриени финансиски детали. 
Зделката е дел од стратегијата на „НИС“ за проширување на нејзиното присуство на Балканот.
***
Во четвртокот (29. 
ноември), ОН објавија дела нудат 20.000 долари на сите што ќе измислат релативно евтино решение за обновлива енергија за над 3.000 семејства воБосна и Херцеговина. 
Победничкото решение не би требало да чини повеќе од 6.500 УСД, би требало да е лесно за ракување и да одржува и да обезбедува доволно топла вода и електрицитет за да снабдува просечно домаќинство. 
Откако ќе биде одобрено, ќе им биде ставено на располагање на 50 семејства.
***
Грција отвори понуда за откупување на приватниот долг со големо намалување и вети дека ќе потроши до 10 милијарди евра во таа операција. 
Истиот ден, министрите за финансии на еврозоната се сретнаа во Брисел, каде што претседателот на Еврогрупата, Жан Клод Јункер, искажа дека верува дека понудата ќе биде успешна и дека Грција ќе ја добие следната транша од помошта во износ од 34,4 милијарди евра на состанокот на групата на 13. 
декември.
***
Бугарскиотпарламент одобри законодавни измени со кои им се нуди државјанство на странците подготвени да инвестираат најмалку 500.000 евра во земјата. 
Кандидатите би требало да инвестираат во локалните компании што работат на високоприоритетни инвестициски проекти во полето на индустријата, инфраструктурата, транспортот или туризмот.
***
Турската инфлација и дефицитот на тековната сметка ќе останат доста над нивоата на удобност, рече ОЕЦД во својот двогодишен извештај за економски изгледи, издаден минатата недела. 
Организацијата предвидува дека БДП ќе порасне околу 4,1 отсто во 2013 година и 5,2 отсто во 2014 година.
***
Хрватската економија се намали и во овој четврт квартал по ред во периодот од три месеци што заврши во септември, објави Бирото за статистика. 
Во текот на периодот на ревизија, БДП се намали за 1,9 отсто, во споредба со истиот период пред една година. 
Економскиот пораст беше минус 2,2 отсто во вториот квартал.
(Разни извори – 28.11.2012 – 05.12.2012)
