26/12/2007
АНКАРА, Турција -- Турската војска спроведе напад врз сомнителните позиции на Курдистанската работничка партија (ПКК) во северен Ирак во средата (26-ти декември), изјави претставник на курдистанските безбедносни сили во Ирак. 
Нападите, спроведени во покраината Дохук, уследија по нападот во кој наводно загинаа пет лица во вторникот. 
Нема извештаи за евентулни жртви или штета од нападите во средата.
Во меѓувреме, турскиот Генералштаб во вторникот објави дека во воздушниот напад против ПКК во северен Ирак на 16-ти декември, со кој започна тековната турска офанзива, загинаа 150 до 175 курдски герилци. 
Премиерот Реџеп Тајип Ердоган вети дека Турција ќе продолжи со своите антитерористички напади. 
„Без оглед кој го вели тоа, ние користиме и ќе продолжиме да користиме воздушни и копнени операции во рамките на овластувањата што ни се загарантирани меѓународното право“, (АФП, ББС, Ројтерс - 26/12/07; AФП, Ројтерс, Заман, АП, ДПА, УПИ, ДВ - 25/12/07; НТВ, Блумберг - 24/12/07)
