14/03/2006
ВАШИНГТОН, САД -- Заменик помошник државниот секретар Розмари ди Карло вели дека актуелниот процес на одредување на конечниот статус на Косово во никој случај нема за цел да ја казни актуелната српска влада за тоталитарната практика во 1990-тите.
За време на разговорот по Интернет минатата недела, чиј домаќин беше Стејт департментот, за американската политика во Југоисточна Европа, Де Карло истакна дека со Резолуцијата 1244 на Советот за безбедност на ОН конкретно се бара политички процес за решавање на проблемот со статусот на Косово.
Во другите вести, шефот на УНМИК, Сорен Јесен-Петерсен, во вторникот (14-ти март) го посети Белград на разговори со српскиот претседател Борис Тадиќ.
Фокусот ќе биде ставен на ситуацијата во Косово и понатамошните чекори во преговорите за статусот.
За време на посетата на Белград во понеделникот, унгарскиот министер за надворешни работи, Ференц Сомоѓи, ја потврди поддршката на неговата земја за аспирациите на Србија и Црна Гора за членство во ЕУ.
Разговарајќи со српскиот премиер Воислав Коштуница, тој додаде дека Будимпешта смета оти решавањето на конечниот статус на Косово мора да придонесе за стабилноста на целиот регион.
Од Белград Сомоѓи отпатува за Подгорица, на разговори во врска со референдумот за независност во мај.
(соопштение за печатот на американскиот Стејт департмент, Танјуг, РТС - 13/03/06)
