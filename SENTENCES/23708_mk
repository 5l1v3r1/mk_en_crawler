23/04/2009
БРИСЕЛ, Белгија -- Последниот предлог на комесарот за проширување на ЕУ, Оли Рен, за решавање на пограничниот спор помеѓу Хрватска и Словенија во голема мера ги исполнува барањата на Загреб, рече министерот за надворешни работи, Гордан Јандроковиќ, во средата (22-ри април), по разговорите со претставници на ЕУ и Словенија во Брисел. 
Според Јандроковиќ, планот вклучува поголем дел од критериумите на неговата земја, како што се одвојувањето на пограничното прашање од процесот на интеграцијата во ЕУ и деблокирање на разговорите за пристапување на Хрватска, како и решавање на конфликтот во согласност со меѓународното право. 
Предлогот ќе биде разгледан во Загреб, пред Хрватска да го понуди својот конечен одговор. 
Предлогот на Рен предвидува формирање петчлена арбитражна комисија. 
Хрватска и Словенија ќе номинираат по еден судија и потоа заеднички ќе одлучат за другите тројца. 
Ако не успеат да постигнат договор, Меѓународниот суд на правдата ќе одлучи за преостанатите три судии. 
(ХИНА, 24 Сата, ХРТ, СТA - 22/04/09)
