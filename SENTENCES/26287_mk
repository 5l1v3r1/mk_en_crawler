12/10/2009
AНКАРА, Турција -- Израелските Воздухопловни сили во неделата (11-ти октомври) објавија дека заедничката воена вежба со неколку членки на НАТО е одложена по повлекувањето на Анкара од истата, поради учеството на Тел Авив. 
Вежбите, наречени Анадолски орел, требаше да се одржат на турска територија почнувајќи од понеделник. 
Тие се одржуваат на неколку години, и имаат за цел зајакнување на меѓународната соработка. 
„Вежбата беше одложена поради турската одлука да го промени составот на учесниците и да не им дозволи учество на Израелските воздухопловни сили, одлука за која ние бевме информирани само пред неколку дена“, се вели во изјавата од Израел. 
Американската амбасадорка во Анкара, Дебора Гуидо, ја потврди информацијата. 
„На ова гледаме како на одложување, а не откажување“, рече таа. 
Според извештаите на медиумите, одлуката на Анкара беше поттикната од намерата на Израел да испрати авион кој можеби бил употребен во операциите против Газа минатиот декември. 
(ПРЕС ТВ, АП, СНН, АФП, ББС - 11/10/09)
