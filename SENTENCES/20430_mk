13/03/2008
ПРИШТИНА, Косово -- УНМИК во средата (12-ти март) ја повика Србија да престане да се меша во областите на северно Косово кои се населени претежно со Срби. 
„Ние се обидуваме повторно да ги изградиме судовите и повторно да ја воспоставиле царинската контрола“ во областите каде што српските демонстранти ги запалија објектите минатиот месец, рече Александар Иванко, портпаролот на мисијата на ОН во Косово. 
„Претпоставувам дека ова ќе потрае“, додаде тој.
Што се однесува до говорот на српскиот министер за надворешни работи пред Советот за безбедност на ОН во вторникот, во кој Јеремиќ рече дека Белград инсистира на целосно спроведување на резолуцијата на ОН 1244, Иванко рече „ние очекуваме тие да преминат од зборови на дела“. 
Тој рече дека тоа подразбира скратување на „секакво понатамошно зајакнување на паралелните структури во Косово, кои не се овластени од УНМИК“. 
(Eкспрес, Зери, Лајм - 13/03/08; РТК, КТВ, Прес асошиејшн - 12/03/08)
