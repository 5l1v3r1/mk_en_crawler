24/05/2010
СКОПЈЕ, Македонијa -- Претседателот Ѓорге Иванов во неделата (23-ти мај) потврди дека неговата земја е подготвена да го реши долготрајниот спор за името со Грција, изјавувајќи за Радио Слободна Европа дека нема алтернатива за членството во ЕУ и НАТО.
Сепак, претседателот истакна дека тоа решение мора да биде взаемно прифатливо.
Тој рече дека има два начина за излез од ќор-сокакот:
да се убеди Грција да го почитува договорот од 1995 година меѓу двете земји или да се убеди Грција да го признае постоењето на државата Македонија, македонската нација и македонскиот јазик.
Според билатералниот привремен договор од 1995 година, Грција „се согласува да не се спротивставува“ на апликацијата на Македонија за членство во меѓународните организации и институции кои ја користат референцата поранешна југословенска република Македонија.
(Радио Слободна Европа, МИА, А1, Макфакс - 23/05/10)
