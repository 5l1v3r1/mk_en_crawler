26/04/2011
ПРИШТИНА, Косово -- Судот за помали прекршоци во Зубин Поток, северно Косово, е окупиран од српските паралелни структури, објавија медиумите во понеделникот (25-ти април).
Паралелните структури ги претворија просториите во, како што се вели, „единица на семејна медицина“, според претседателот на Судското собрание на Косово, Енвер Пеци, кој поднесе тужба до Мисијата на ЕУ за владеење на правото, ЕУЛЕКС.
Пеци побара од ЕУЛЕКС да интервенира и да ги врати судиите на имотот на косовските институции.
Косовските институции ја изгубија контролата над судовите во претежно српскиот северен дел, вклучително и во Зубин Поток, пред три години, набргу откако Приштина прогласи независност.
Преземањето на просториите доаѓа во време кога ЕУЛЕКС вети дека ќе започне со враќање на локалните судии во северните косовски судови.
(Кохавижн, РТК, Европа е Лире, Зери - 25/04/11)
