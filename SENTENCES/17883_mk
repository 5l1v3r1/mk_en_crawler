18/05/2007
AНКАРА, Турција -- Две од турските најголеми опозициски партии во четвртокот (17-ти мај) објавија дека формираат коалиција што ќе се спротивстави на владејачката Партија на правдата и развојот (АКП) на општите избори на 22-ри јуни.
Дениз Бајкал, водачот на Републиканската народна партија (ЦХП), рече дека кандидатите од неговата партија и оние од Демократската левичарска партија на Зеки Сезер (ДСП) планираат да се кандидираат на една листа за да осигурат подобри резултати.
Популарна во 1990-тите под водство на Булент Еџевит, базата на ДСП беше поткопана за време на финансиската криза во 2001 година.
Здружувањето со ЦХП ќе й помогне на ДСП да го реализира прагот на поддршка што е потребен сега за освојување места во парламентот.
Во другите вести, истанбулските локални власти предизвикаа негодување помеѓу секуларистите кога побараа од сопствениците на продавниците да побараат дозвола за изложување билборди со жени во костими за капење.
Популарниот весник „Чумхуријет“ ја обвини АКП дека ја претвора земјата во исламистичка држава.
Исто така во четвртокот, турската војска се пожали дека два грчки борбени авиони Ф-16 го нарушиле воздушниот простор во земјата, трет ваков инцидент во рок од една недела.
Последниот се случи на север од островот Лимнос.
(Заман, Сабах, Чумхуријет, Хуријет, Радикал, Турски дневни вести - 18/05/07;
НТВ, Ројтерс - 17/05/07;
Ројтерс - 16/05/07)
