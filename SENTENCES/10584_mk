15/11/2004
БЕЛГРАД, Србија и Црна Гора -- Расим Љајиќ, претседателот на Националниот совет на Србија и Црна Гора за соработка со Хашкиот трибунал, во неделата (14-ти ноември) изјави дека Советот ќе одржи нова седница во вторник.
Тој рече дека очекува седницата да резултира со тоа што ќе им биде дозволено на повеќе сведоци да сведочат за државни тајни и ќе бидат поднесени повеќе документи кои ги бараат обвинителите на Хашкиот трибунал.
Љајиќ, кој е министер за човекови и малцински права на Србија и Црна Гора, исто така, рече дека состанокот оваа недела на сојузниот кабинет ќе се фокусира единствено на проблемот на соработката во врска со воените злосторства, пред извештајот што главната обвинителка на ОН, Карла дел Понте, треба да го поднесе до Советот за безбедност на ОН.
(Бета, Б92, Танјуг - 14/11/04)
