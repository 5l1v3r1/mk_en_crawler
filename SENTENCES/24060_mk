17/06/2009
НИКОЗИЈА, Кипар -- Кипарската влада побара од ОН и ЕУ да ја прекинат воената вежба во североисточниот, турски дел од островот, соопшти во вторникот (16-ти јуни) владиниот портпарол Стефанос Стефану.
Тој рече дека вежбата е спротивна на суверенитетот на Република Кипар, нејзиниот воздушен простор и територијалните води.
Стефану посочи дека вежбата е можно да е потег против напорите на кипарската влада за испитување и експлоатација на јаглеводородните резерви во нејзината ексклузивна економска зона во Средоземното Море.
„Ако нашите напори успеат, и кипарските Грци и кипарските Турци ќе имаат корист од истите“, рече Стефану.
Во мај Турција протестираше против плановите што ги најави кипарската влада за ангажирање американско претпријатие кое ќе започне со експлоатација на нафта во нејзината ексклузивна економска зона.
Анкара објави дека експлоатацијата на нафта ги крши правата на кипарските Турци во врска со природните резерви на островот.
(Филелефтерос - 17/06/09, КНА, АП - 16/06/09)
