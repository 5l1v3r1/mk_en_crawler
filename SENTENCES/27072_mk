04/11/2009
АНКАРА, Турција -- Ново писмо беше испратено во вторникот (3-ти ноември) до цивилните обвинители кои ја испитуваат групата во Турските армиски сили (ТСК), која наводно планирала државен удар против владејачката Партија на правдата и развојот (АКП). 
Ова беше ударна вест на телевизиските канали. 
По вторпат, истиот неименуван член на ТСК кој го испрати првото писмо пред две недели, повторно ги даде информациите за групата во ТСК и нивните нелегални операции. 
Изворот вели дека активностите во рамките на вооружените сили не биле ограничени на полковник Дурсун Чичек, чиј потпис се јавува на документите, туку директно вклучувале и високи армиски членови. 
Премиерот Реџеп Тајип Ердоган ја повика армијата да соработува во истрагата. 
„Ако има осомничени, тие мора да бидат именувани и мора да одговараат“, рече тој. 
(Заман, Туркие, Јени Сафак - 04/11/09; AП - 03/11/09)
