08/04/2005
САРАЕВО, Босна и Херцеговина (БиХ) -- Обвинителите на Трибуналот на ОН за воени злосторства сакаат да им предадат 18 случаи на судовите во поранешна Југославија. 
Дванаесет од овие случаи се за злосторствата извршени за време на конфликтот во БиХ во периодот 1992-1995 година. 
Преостанатите шест осомничени ќе бидат судени за воените злосторства во Хрватска. 
Тројца од босанските обвинети сé уште се наоѓаат на слобода. 
Портпаролот на Трибуналот во четвртокот (7-ми април) во Сараево рече дека националните судови постепено ќе ја преземаат одговорноста за судење на обвинетите од среден и низок профил, додека судот на ОН ќе се фокусира на клучните случаи на највисоки водачи.
Во другите вести, поранешниот шеф на полицијата на босанските Срби во четвртокот се појави пред Трибуналот на ОН. 
Љубомир Боровчанин, кој минатата недела пристигна во Хаг, доби дозвола да го одложи своето изјаснување за еден месец, поради тоа што сé уште нема ангажирано адвокат. 
(AФП - 08/04/05; Ројтерс - 07/04/05)
