01/08/2008
ТИРАНА, Албанија -- Претседателот Бамир Топи во четвртокот (31-ви јули) го повика Високиот суд да почитува најпрофесионални стандарди. 
На церемонијата по повод назначувањето на шестмина нови членови на судот Топи рече дека на правдата и треба реформиран систем со висока професионална посветеност и без мешање на политиката. 
Назначувањето на членовите на Високиот суд предизвика политичка криза во јуни, откако парламентот ги одби првите предложени кандидати на претседателот. 
Јавноста смета дека судството е меѓу најкорумпираните институции во Албанија.
Исто така во четвртокот, локалните медиуми јавија дека странските дипломати предупредиле дека владата го загрозува членството во НАТО вршејќи притисок врз демократските институции, вклучително и судовите и изборните комисии. 
Извори велат дека на неодамнешниот неформален состанок, странските дипломати изразиле загриженост во врска со потезите кои се чини како да ги заслабнаа институциите, вклучително и канцеларијата на јавниот обвинител, Високиот суд и тајните служби. 
(Шекули, Шкип - 01/08/08; ВОА, Алсат, Топ ченал, Балканвеб - 31/07/08)
