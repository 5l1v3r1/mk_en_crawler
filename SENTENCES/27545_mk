29/08/2010
БЕЛГРАД, Србија -- Србија го истражува припадникот на озлогласениот Земунски клан Сретко Калиниќ за три убиства во 2004-та година, соопшти во петокот (27-ми август) Маја Ковачевиќ, портпаролка на специјалниот суд. 
Калиниќ, со прекар "ѕверот", беше екстрадиран во Белград од Хрватска на 25-ти август по повеќе од три години, откако тој беше осуден за атентатот на српскиот премиер Зоран Ѓинѓиќ во март 2003-та година. 
Него му беше судено во отсуство и во мај 2007-та година беше осуден на 30 години во затвор за неговата улога во заговорот за убиство на првиот демократски избран премиер на Србија. 
Новата истрага ги вклучува убиствата од 2004-та година на Бранко Јевтовиќ, Зоран Недовиќ Сок и Андрија Драшковиќ. 
(Blic, B92, Vecernje Novosti - 27/08/10)
