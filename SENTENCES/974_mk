25/07/2007
Aлбанската oперска пејачка Инва Мула, чиј глас беше искористен во филмот „Петтиот елемент“, организираше гала концерт во Ѓирокастро.
Приходите од концертот ќе бидат донирани за домот за стари лица во овој град.
Градот Палич во Србијa беше домаќин на 14-тиот Европски филмски фестивал.
Наградата Златна кула ја доби филмот на данската режисерка Сузан Биер „По венчавката“.
Актерската екипа на филмот „Увоз-извоз“ на Улрих Сеидл ја доби наградата Палич кула за најдобра глума, додека изралскиот режисер Дрор Шаул ја освои наградата за најдобро остварување со својот филм „Слатка кал“.
Србијa победи на кошаркарскиот шампионат на ФИБА за помлади од 19 години, поразувајќи ги САД со 74:69.
Младен Јеремиќ, кој постигна 24 поени во финалето, ја донесе Србија до нејзината прва златна титула на овој настан.
Гробница за која се верува дека е постара од 3.000 години беше откриена случајно за време на градежни работи на пат во западна Грција.
Правоаголниот саркофаг што беше пронајден содржеше човечки остатоци и различни скапоцени предмети, вклучувајќи и златна чаша за пиење.
Откритието се смета дека датира од Микенскиот период.
Во Загреб се одржа четириесетипрвиот Меѓународен фолклорен фестивал.
Фокусот оваа година беше ставен на фолклорот на Хрватите што живеат во Босна и Херцеговина (БиХ).
Учествуваа триесет и седум фолклорни групи од Хрватска, БиХ и други земји.
Бугарија освои еден сребрен и два бронзени медали на Европскиот шампионат во сплаварење во Црна Гора.
Вкупно 28 тимови од цела Европа учествуваа на натпреварот, што се одржа на реката Лим.
(Разни извори – 18/07/07-25/07/07)
