23/07/2009
САРАЕВО, Босна и Херцеговина (БиХ) -- Во новото истражување на Трансперенси интернешнал се заклучува дека БиХ е најкорумпирана држава во регионот, според резултатите објавени во средата (22-ри јули). 
Корупцијата е раширена како во Република Српска, така и во Федерацијата на БиХ, покажаа податоците од изминатите два месеци. 
Претставникот на Трансперенси интернешнал-БиХ Срѓан Благовчанин рече дека испитаниците сметаат оти локалната администрација и здравството се најкорумпирани сектори и дека клучен проблем е недостатокот на политичка решителност за борба против митото.
Во другите вести од средата, парламентот ја поддржа одлуката на премиерот Никола Шпириќ за разрешување на министерот за безбедност, Тарик Садовиќ, кој одби да поднесе оставка во врска со жалбите за слаба комуникација и соработка. 
Вашингтон, на пример, наводно се пожалил дека Садовиќ не ги протерувал брзо исламските екстремисти за кои постојат сомневања дека имаат врски со терористите на Ал каеда. 
(РТРС, Фена, Срна, Танјуг, Pincom.info, AФП - 22/07/09)
