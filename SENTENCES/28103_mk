19/08/2010
TИРАНА, Албанија -- Премиерот Сали Бериша во средата (18-ти август) го повика кабинетот да го направи туризмот највисок приоритет, кога ќе го составува буџетот. 
Тој сака тие да го поддржат развојот на туристичките области, вклучително и археолошките паркови. 
За првпат досега бројот на туристите што ја посетија Албанија оваа година ќе биде поголем од вкупното население на земјата, според предвидувањата на владата, која посочува дека туристичките бројки се зголемиле 12-кратно од 2004 година, претежно поради инвестициите од околу една милијарда евра долж брегот.
Сепак, опозициската Социјалистичка партија изрази скептицизам во врска со туристичките бројки, велејќи дека „премиерот го смета секој албански имигрант што доаѓа дома за турист“. 
(Toп ченал, Коха Јоне, Балкан веб, Телеграфи, Лајмифундит - 18/08/10)
