14/04/2008
Научниците од Универзитетот Тесалија, Грција, подготвуваат тест на крвта за рано дијагностицирање на Паркинсовата и Алцхајмеровата болест. 
Истражување врши и американското претпријатие Пауер 3 медикал продактс. 
Ако биде успешен, тестот ќе почне да се применува оваа година под името НуроПро, прв во Грција и подоцна во САД и другите земји.
***
Скопскиот Универзитет Св.Кирил и Методиј потпиша договор за соработка со фармацевтското претпријатие Алкалоид. 
Според предвидените услови, вработените во Алкалоид ќе учествуваат во различни заеднички научни групи на универзитетот во истражувањето, размената на технологии и континуираното образование на студентите во врска со потребите на фармацевтската индустрија.
***
Aлбанскиот интернет провајдер Абиснет двојно го зголеми својот капацитет, овозможувајќи решавање на неодамнешните проблеми во врска со нискиот интернет трансфер. 
Абиснет ја активираше врската овој месец со <b>црногорскиот</b> телеком и наскоро ќе потпише договор со <b>косовскиот</b> со цел да ги избегне мрежните проблеми предизвикани од густиот интернет сообраќај.
***
Радиото и интернетот се двата најсигурни извори на информации во Грција, според неодамнешната студија на грчкиот Институт за комуникации, претставени во средата (9-ти април) на отворениот форум насловен како „Масовни медиуми -- етика, профит и моќ“. 
Иако телевизиските вести и понатаму се најпопуларни, нивниот квалитет, според широкото мислење, е низок, открива студијата.
***
Пазарот на ИТ и комуникациите во Романијa достигна 5,12 милијарди евра во 2007 година и се очекува да надмине 7 милијарди евра во 2008 година, објави министерот за комуникации и информатичка технологија, Кароли Борбели. 
Според Борбели, пазарот имаше 7 отсто во БДП минатата година и се очекува да достигне или дури и да надмине 10 отсто од БДП оваа година.
***
Пазарната вредност на српскиот ИТ пазар достигна 460 милиони евра минатата година, зголемување од 37 отсто од 2006 година, според извештајот на Минеко на 4-ти април. 
ИТ опремата достигна 69 отсто од вкупниот пазарен обрт на ИТ. 
Инвестициите во ИТ по глава на жител во Србија беа 62 евра минатата година. 
Минеко додаде дека инвестициите во ИТ секторот се проектирани на 500 милиони евра оваа година.
(Разни извори – 07/04/08-14/04/08)
