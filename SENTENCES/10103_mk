22/06/2004
Од Бет Кампшрор за Southeast European Times во Сараево - 22/06/04
Додека четворицата полицајци го насочуваат сообраќајот, околу 20 функционери и новинари гледаат кон 'рfосаната заштитна ограда на едната страна од патот со две ленти кој води кон Братунац, во источна Босна и Херцеговина (БиХ). 
Подолу, 5-6 мажи копаа во калливата земја од драгата покрај патот со казми и лопати.
Работниците велат дека очекуваат да пронајдат околу 15 тела во црвеникавото земјиште -- телата на цивилите убиени за време на масакрот во Сребреница во 1995 година, во кој силите на босанските Срби убија околу 8.000 муслимански мажи и момчиoа по преземаoето на прогласената "безбедна област" од страна на ОН.
Оваа гробница е една од 32-те кои властите на Република Српка ги потврдија неодамна, по извршениот притисок од страна на меfународната заедница. 
Истовремено, властите потврдија во извештајот објавен на 11-ти јуни дека српската војска и полиција "ликвидирала" Муслимани и извршила прекршуваoа на човековите права од големи размери по преземаoето на областа во јули 1995 година.
Таквото признание, по деветгодишно симулираoе на незнаеoе од страна на властите на РС, претставува пресвртница, рече Гордон Бекон, шефот на Меfународната комисија за исчезнати лица, која ги идентификуваше жртвите споредувајќи ги примероците од ДНК од телата пронајдени во масовните гробници со примероците од крв на нивните преживеани роднини.
"Ова покажува дека постои информација и дека таа долго време се наоfа таму", рече тој. 
"Но, наместо да се гледа на негативностите -- дека тие требаше да ни ја дадат истата порано, да погледнеме на позитивната страна -- тие ни ја дадоа сега."
Ова беше првичната гробница, но властите велат дека поголемиот број гробници се т.н. 
секундарни и терциерни гробници -- каде што првичната локација е ископана и телата се префрлени и закопани на тајна, втора и трета локација.
С&#233; до неодамна Комисијата на Федерацијата за исчезнати лица добиваше информации за гробниците само од преживеаните или од Трибуналот на ОН за воени злосторства.
"Со тие информации ние или не ја знаевме локацијата или таа не можеше да се потврди", рече Амор Масовиќ, претседателот на комисијата. 
"Во некои случаи ние ја знаеме локацијата, но кога информацијата доаfа од друг извор, тогаш можеме да ја сметаме за место каде што можеме да испратиме свои тимови за работа. 
Без таа информација, мојата комисија не би можела да работи."
Надежите се дека новите локации на гробниците ќе значат дека судбината на исчезнатите од времето на масакрот конечно ќе се знае. 
Околу 4.500 тела се ексхумирани, а 1.373 се идентификувани. 
Околу 1.000 од идентификуваните се закопани на местото од меморијалниот споменик надвор од Сребреница.
Ваквите гробници, исто така, се сметаат за места на злосторствата. 
По ексхумацијата, телата ќе бидат подложени на аутопсија. 
По нивната идентификација случаите на воени злосторства можат да бидат судени локално, според "правилата на патиштата", во кои Хашкиот трибунал за воени злосторства ги одобрува доказите собрани од страна на локалните обвинители за да можат обвинителите да издадат потерници и да ги започнат постапките во судовите.
"Со помош на овие тела ние ќе можеме да одредиме што се случило", рече обвинителот од Тузла, Емир Ибрахимовиќ. 
"Тоа ќе биде нашиот доказ за злосторството, поради тоа што кога ќе го потврдиме идентитетот, ќе можеме да најдеме познаник или член на семејството кој знае кога тоа лице било последен пат видено."
