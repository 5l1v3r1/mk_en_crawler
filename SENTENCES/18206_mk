15/07/2007
ЊУЈОРК, САД -- САД и државите на ЕУ ја разделија својата нова нацрт-резолуција за Косово во петокот (13-ти јули) помеѓу членките на Советот за безбедност на ОН.
Британскиот амбасадор во ОН, Карен Пирс, вели дека расправата за неа истата ќе се одржи в понеделник.
Во петокот американскиот амбасадор во ОН, Залмај Калилзад, ја повика Русија да не става вето на нацрт-резолуцијата, според која Советот за безбедност треба да донесе одлука ако во рок од 120 дена од новите разговори помеѓу Белград и Приштина не бидат постигнати резултати.
Русија вели дека оваа нацрт-резолиција малку се разликува од претходните верзии и повторно ќе доведе до спроведување на планот на поранешниот претставник на ОН Марти Ахтисари за надгледувана независност.
Во петокот заменик министерот за надворешни работи, Владимир Титов, посочи дека Русија е можно да отсуствува од расправата в понеделник.
Во другите вести, косовски полицајци во саботата беа цел на вооружен напад, за време на проверката на извештаите дека униформирани мажи се забележани во северозападното село Радишево.
Полицијците возвратиле на огнот, но нема извештаи за повредени.
(Бета, Б92, РТС, Ројтерс, АФП - 14/07/07;
AП, Танјуг, Интерфакс, АФП, ДВ - 13//07/07)
