15/04/2010
AНКАРА, Турција -- Владата на владејачката Партија на правдата и развојот (АКП) во средата (14-ти април) официјално го одби предлогот на опозициската Народна републиканска партија (ЦХП) за одделно разгледување на трите контроверзни амандмани содржани во пакетот реформи предадени на парламентот за разгледување.
Трите амандмани ги опфаќаат потешките прашања, вклучително и затворањето на партии и измените во структурата на Уставниот суд и Врховниот одбор на судии и обвинители.
ЦХП посочи дека нивното одделно разгледување ќе обезбеди усвојување на другите амандмани.
Во изјавата од средата на приватниот телевизиски канал НТВ, вицепремиерот Чемил Чичек рече дека предлогот на ЦХП претставува тактички потег, бидејќи анкетите на јавното мислење посочуваат поддршка од мнозинството за пакетот, ако биде потребен референдум.
(Заман, Туркие, Ватан - 15/04/10;
Хуријет - 14/04/10)
