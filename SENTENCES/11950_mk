16/03/2005
БРИСЕЛ, Белгија -- Министрите за надворешни работи на ЕУ се очекува да го одложат почетокот на разговорите за пристап со Хрватска, според извештаите на меѓународните медиуми во средата (16-ти март).
Мнозинството членови на ЕУ, наводно, се спротивставуваат на започнувањето на преговорите в четврток, според закажаното, поради тоа што Загреб сé уште не го уапсил Анте Готовина, генералот во бегство.
Флоренс Хартман, портпарол на Трибуналот на ОН, рече дека обвинителите не забележале „промена во односот на Хрватска, која не покажа решеност да го уапси Готовина“.
Премиерот Иво Санадер направи последен обид да влијае врз ставовите со посетата на Брисел во вторникот.
(AФП, Телеграф, ФТ, ББС, АФКС, Вечерњи лист - 16/03/05;
ХИНА, ХРТ, АФП, ББС Њус - 15/03/05)
