11/09/2007
БЕЛГРАД, Србија -- Американската амбасада во Белград во понеделникот (10-ти септември) издаде соопштение со цел разјаснување на неодамнешните забелешки на заменик помошник државниот секретар Курт Волкер, кој рече дека Вашингтон ќе ја признае унилатерално прогласената независност на Косово ако Советот за безбедност на ОН не успее да постигне консензус во врска со финалниот статус. 
„САД сакаат да загарантираат решение за статусот на Косово, кое ќе го промовира мирот и безбедноста за сите луѓе на Балканот“, рече амбасадата.
Во изјавата се потврдува посветеноста на Вашингтон на процесот на преговори и подготвеноста за соработка со сите страни за постигнување трајно решение. 
Во неа се вели дека САД се подготвени да го прифатат кој било исход на кој ќе се сложат страните, но додаде дека тековните разговори не се со отворен крај.
Претходно, српската влада протестираше поради коментарите на Волкер, карактеризирајќи ги како „отворена закана за територијалниот интегритет на Србија“. 
(соопштение за печатот на Американската амбасада, Б92 - 10/09/07)
