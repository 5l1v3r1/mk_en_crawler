11/12/2009
БРИСЕЛ, Белгија -- Грчкиот премиер Јоргос Папандреу во петокот (11-ти декември) рече дека неговата земја ќе ги исполни своите обврски и ќе најде излез од тешката финансиска ситуација во која се наоѓа. 
„Не бараме никакви подароци“, рече Папандреу на крајот од дводневниот состанок на водачите на ЕУ во Брисел. 
Неговата изјава уследи откако водачите на Унијата ја повикаа земјата доцна во четвртокот да се справи со кризата предизвикана од огромниот буџетски дефицит -- 300 милијарди евра -- највисоко ниво во историјата на Грција. 
Предлог-буџетот е „важен чекор во вистинска насока, но се потребни повеќе мерки“, рече претседателот на Европската комисија, Жозе Мануел Баросо, изразувајќи уверување дека Грција успешно ќе излезе од ситуацијата. 
Папандреу на учесниците на самитот им рече дека неговата влада ќе преземе решителни и итни мерки за подобрување на економијата. 
(AНА-МПА, Блумберг - 11/12/09; AФП, Ројтерс, Блумберг, АНА-МПА - 10/12/09)
