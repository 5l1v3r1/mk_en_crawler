04/07/2005
БЕЛГРАД, Србија и Црна Гора -- Шефот на српската Безбедносно-информативна агенција, Раде Булатовиќ, во петокот (1-ви јули) изјави дека безбедносната ситуација во земјата е стабилна и дека не се очекува нејзино влошување. 
Булатовиќ претстави доверлив извештај за работата на агенцијата пред парламентарната комисија за одбрана и безбедност.
Во другите вести, српскиот заменик-премиер Мирољуб Лабус во саботата повторно потврди дека Србија и Црна Гора, најверојатно, ќе ги започне разговорите за Договорот за стабилизација и асоцијација со ЕУ на 5-ти октомври. 
Тој додаде дека паралелно со процесот на интеграција во ЕУ, во тек е и процесот за пристап на државната заедница во СТО. 
(Taнјуг, РТС - 02/07/05; Бета - 01/07/05)
