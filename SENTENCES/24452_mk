11/06/2009
ПРИШТИНА, Косово -- Владата побара од мисијата на ОБСЕ да помогне во организирањето на локалните избори оваа есен, рече вицепремиерот Хајредин Куци на прес-конференцијата во средата (10-ти јуни), по состанокот со шефот на ОБСЕ Вернер Алмхофер. 
„Косовската влада го кани ОБСЕ да работиме заедно, да имаме целосна соработка“, рече тој, додавајќи дека е сигурен дека изборите ќе бидат слободони, фер и демократски. 
Алмхофер рече дека мисијата е подготвена да ја продолжи својата соработка со косовските институции.
Во другите вести, во последниот извештај на генералниот секретар на ОН, Бан Ки-Мун, се заклучува дека Косово не сака мисијата на УНМИК да продолжи. 
Во истиот се истакнува дека локалните институции постојано повикуваат на укинување на УНМИК, поради распоредувањето на ЕУЛЕКС. 
Бан, исто така, нагласува дека општините каде што доминира српското население на север, и понатаму функционираат одделно од другите делови на Косово. 
(Коха Диторе, Косова Сот, Телеграфи, Кохавижн - 11/06/09)
