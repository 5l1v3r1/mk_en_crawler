26/01/2011
САРАЕВО, Босна и Херцеговина (БиХ) -- Главната хрватска партија ХДЗ БиХ во вторникот (25-ти јануари) ја поднесе својата платформа за формирање ново мнозинство во државниот парламент на БиХ и новиот Совет на министри. 
Документот се состои од шест главни точки и содржи јасни рокови за тоа кога треба да се спроведат задачите од клучните реформи. 
Главното прашање е измена на уставот и спроведување на пресудата од декември 2009 година на Европскиот суд за човекови права во врска со изборниот закон на БиХ до крајот на јуни. 
БиХ одржа избори на 3-ти октомври, но и покрај интензивните разговори, политичарите не успеаја да постигнат согласност за формирањето нов ентитет и владејачки коалиции на државно ниво. 
(БХРТ, Дневни аваз, Онаса, Независне новине - 25/01/11)
