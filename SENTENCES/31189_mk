04/02/2011
НИКОЗИЈА, Кипар -- Околу 300 вработени на ОН и нивните семејства беа евакуирани во четвртокот (3-ти февруари) од Египет во Кипар, објави портпаролот на Силите на ОН во Кипар, Роландо Гомез. 
Два чартер авиони на ОН веќе се приземјија на аеродромот во Ларнака, додека трет авион е на пат да донесе уште 100 луѓе. 
„Поради безбедносната ситуација, персоналот на ОН ќе биде привремено преместен надвор од Египет. 
Сепак, основните активности на ОН ќе продолжат таму“, рече Гомез. 
Во Египет се одржуваат масовни протести без преседан против власта на претседателот Хосни Мубарак, кои се претворија во насилство. 
(Гласот на Америка, АП, АФП, Радио Слободна Европа, Сајпрус мејл, Фамагуста газете - 03/02/11)
