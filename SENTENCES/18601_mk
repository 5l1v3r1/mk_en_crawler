12/02/2007
МИНХЕН, Германија -- Генералниот секретар на НАТО, Јап де Хоп Шефер, во саботата (10-ти февруари) рече дека би сакал да го види Косово со стабилни институции во 2008 година и со цврсти врски со Србија.
Тој, исто така, рече дека се надева оти Србија ќе стане членка на НАТО за неколку години.
Тој говореше на конференцијата за безбедност во Минхен, на која присуствуваа државнички водачи, министри за одбрана и надворешни работи и експерти од повеќе од 50 земји.
На форумот, Де Хоп Шефер ги повика земјите-членки на НАТО да се согласат со новиот стратешки концепт до 2009 година, барајќи истиот да ја зголеми соработката со ОН, ЕУ и другите партнери во стабилизацијата на Блискиот Исток и остатокот од светот.
(Вечер - 12/02/07;
Б92, A1 TВ - 11/02/07;
Ројтерс - 10/02/07)
