14/01/2009
ТИРАНА, Албанија -- Владата во среда (14-ти јануари) ќе му предаде извештај за напредокот на Министерскиот совет на ЕУ, со цел да помогне земјата да се придвижи кон визната либерализација. 
Албанија ги исполни сите услови и покажа напредок, според владата. 
Сепак, опозицијата е скептична, тврдејќи дека процесот, најверојатно, ќе пропадне. 
Поранешниот министер за надворешни работи, Арта Даде, од опозициската Социјалистичка партија вели дека владата стои зад исполнувањето на главните услови, како што е издавањето нови лични карти, управувањето со границата и борба против криминалот.
Во другите вести, началникот на италијанската полиција Антонио Манганели во вторникот ја посети Тирана и предвиде дека Албанија ќе стане центар на сите европски полициски служби кои се борат против организираниот криминал на Балканот. 
Според Манганели, заедничка регионална оперативна група ќе биде поефикасна во борбата против криминалот и илегалната трговија, особено трговијата со дрога. 
(Газета шкиптаре, Шкип - 14/01/09; ББС, Топ ченал, Телеграфи, Алсат, Балканвеб, Клан - 13/01/09)
