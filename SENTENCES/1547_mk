22/09/2010
Српскиот тениски тим стигна во финалето на Дејвис купот за првпат по поразот на Чешка. 
Клучен момент беше победата на Јанко Типсаревиќ со 6:0, 7:6 (8/6), 6:4 над Радек Степанек од Чешка во неделата (19-ти септември). 
Србија ќе се соочи со деветкратниот шампион Франција во декемвриското финале во Белград.
***
Бјанка Касианидес од Кипар освои златен медал на третото Светско универзитетско првенство во стрелаштво, кое заврши во неделата (19-ти септември) во Вроклау, Полска. 
Кипарскиот национален тим во стрелање глинени гулаби дома донесе сребрен медал.
***
Најдобрата  турска кревачка на тегови, Нурчан Тајлан, постави нов светски рекорд во петокот (17-ти септември) кревајќи 121 килограм во категоријата клин ен џрк за 48 килограми на Светското првенство во кревање текови во Анталија. 
Претходниот рекорд од 120 килограми беше поставен од Кинезот Чен Ксиексиа во 2007 година.
***
Скопје ќе биде домаќин на состанокот на министрите за култура од земјите-членки на Советот на Европа (СоЕ) од 23-ти до 25-ти септември. 
Настанот се одржува во соработка со македонското претседателство со Министерскиот комитет на СоЕ.
***
Ал Џезеира-Балкан ќе почне со емитување програма од Сараевo во јануари 2011 година, објавија локалните медиуми во саботата (18-ти септември). 
Новинската мрежа со седиште во Катар, Ал Џезеира, ги купи сараевскиот телевизиски канал Студио 99 во март во договорот вреден 1,2 милиони евра и планира да инвестирање во проектот до крајот на годинава. 
Ал Џезеира-Балкан ќе вработи околу 100 новинари.
***
Приштинa ќе биде домаќин на фестивалот 4Тјунед ситис, кој ги вклучува и Скопје, Сараевo и Амстердам. 
Настаните во главниот град на Косово ќе се одржуваат една недела, почнувајќи на 27-ми септември, по што ќе следат настани во другите градови во октомври. 
Фестивалот има за цел создавање услови за размена на информации и знаење во врска со новите уметнички и културни креации на Балканот и Западна Европа.
***
Романската женска репрезентација во пинг-понг освои сребрен медал на Европското првенство во Острава, Чешка. 
Тимот се сретна со Холандија во финалето на 15-ти септември.
(Разни извори – 15/09/10-22/09/10)
