09/05/2010
ЛОНДОН, Обединетото Кралство -- Пензионираниот босански Србин Радислав Крстиќ, осуден во врска со геноцидот во Сребреница во 1995 година, беше нападнат во петокот (7-ми мај) од тројца затвореници во затворот со силно обезбедување во Обединетото Кралство, каде што ја отслужува својата казна.
Затворските стражари го пронашле Крстиќ (62) како крвари во бесвесна состојба, и веднаш го пренесле во болница.
Неговиот живот не е во опасност, велат лекарите.
Во 2001 година Трибуналот на ОН за воени злосторства (МКТЈ) го прогласи Крстиќ за виновен за геноцидот извршен во босанската енклава Сребреница и го осуди на 46 години затвор.
Апелационата комисија на МКТЈ ја намали неговата казна на 35 години во 2004 година.
(AП, Радио Слободна Европа, РТС, Танјуг - 07/05/10)
