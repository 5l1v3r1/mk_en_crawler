15/10/2004
БЕЛГРАД, Србија и Црна Гора -- Амбасадорот на ОБСЕ во Белград, Маурицио Масари, во четвртокот (14-ти октомври) ја поздрави новата резолуција на српскиот Парламент за поддршка на евро-атланската интеграција. 
Масари ја нарече истата важен чекор напред за Србија, истакнувајќи дека законодавниот дом й даде на Владата формален мандат да ја подготви националната стратегија за интеграција во ЕУ, со јасни обврски и задачи.
Исто така во четвртокот, продолжи препирката помеѓу српскиот претседател Борис Тадиќ и Владата во врска со прашањата поврзани со Косово. 
Владата го отфрли тврдењето на Тадиќ дека државни функционери или институции биле вклучени во организирањето на митингот во средата во Белград, против српското учество на косовските избори следната недела. 
Партијата на Милошевиќ, Социјалистичката партија на Србија, и Српската радикална партија, исто така, ги повторија барањата за интерпелација на Тадиќ. 
(Данас - 15/10/04; Веб-страница на ОБСЕ, Танјуг, Бета - 14/10/04)
