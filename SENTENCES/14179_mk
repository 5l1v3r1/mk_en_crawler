13/11/2005
САРАЕВО, Босна и Херцеговина (БиХ) -- Повеќе од половина босански Срби сметаат дека Радован Караџиќ треба да се предаде, како што покажуваат резултатите од една нова анкета. 
Истражувањето, спроведено од „Прајм комјуникејшн“ покажа дека 53,3 отсто од граѓаните на Република Српска се за доброволно предавање на Радован Караџиќ, додека 46,7 отсто се против истото. 
За поранешниот воени командант Ратко Младиќ, 46,9 отсто го поддржуваат неговото доброволно предавање, 40,7 отсто не се согласуваат, додека 12,4 отсто немаат одредено мислење. 
Двајцата се обвинети од страна на Трибуналот на ОН за воени злосторства.
Вкупно 70,5 отсто од испитаниците се за доброволно предавање како начин за изведување на обвинетите за воени злосторства пред лицето на правдата, додека 51,5 отсто рекле дека го поддржуваат апсењето како метод. 
Според ова, двете опции се поддржани од мнозинството граѓани, што значи дека јавноста во РС е за исполнување на обврските кон Трибуналот. 
(РТРС, Б92 - 11/11/05)
