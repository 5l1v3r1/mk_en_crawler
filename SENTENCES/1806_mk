13/02/2013
Србија ќе ги стимулира софтверските претпријатија во повик за понуди со цел да привлече 50.000 инженери, рече министерот за финансии Млаѓан Динкиќ. 
Додаде и дека понудата вклучува дотации од 25.000 евра за почетни проекти, намалување на придонесите што се плаќаат за здравство и за невработеност, како и даночни стимулации за истражувачки и за развојни активности.
***
Бугарија станала најголемиот нето корисник во ЕУ откако блокот го усвои буџетот за периодот 2014-2020 година на 8. 
февруари. 
Според договорот, земјата треба да прими повеќе од 15,2 милијарди евра во форма на финансии од ЕУ. 
Износот е повисок од претходно добиените плаќања. 
Зголемувањето од над 50 отсто е поголемо отколку во која било друга земја на ЕУ.
***
Во понеделникот (11. 
февруари), министрите за финансии на еврозоната настојуваа дека Кипар треба да преземе строги мерки против перењето пари, пред да добие сума за излекување од кризата од меѓународните партнери. 
Можен договор за помошен пакет нема да се постигне пред претседателските избори на островот, закажани на 17. 
февруари.
***
Романскиот премиер Виктор Понта категорично ги одби обвинувањата дека неговата земја е вмешана во скандалот што изби во Франција и во Велика Британија минатата недела, а кои се во врска со продажбата на коњско месо, лажно претставувано како говедско. 
Француската фирма, што го доставувала месото, рече дека го набавила од две кланици во Романија.
***
Албанијаја прогласи за неважечка избраната понуда од 850 милиони евра на американско-албанската компанија „Ветро енерџи“ за нафтената компанија под државна контрола „Албпетрол“, откако таа не успеала да ги уплати првите 170 милиони евра, изјави на 9. 
февруари министерот за енергетика Едмонд Хаџинасто. 
Кинескиот конзорциум „Вин бизнис“, кој понуди 298 милиони евра, ќе биде следната фирма која ќе преговара за оваа зделка.
***
Во саботата (9. 
февруари), на азербејџанско-српскиот форум во Баку, претседателот Томислав Николчиќ изјави дека бизнисмените од Азербејџан се добредојдени да инвестираат во српската инфраструктура, како и во енергетската, транспортната, градежната и туристичката дејност. 
Ги спомна висококвалификуваната работна сила, одличната географска локација, стимулативната финансиска политика и стабилното законодавство како дел од предностите што ги нуди неговата земја.
***
Во понеделникот (11. 
февруари), Ветеринарната служба наБосна и Херцеговина (БиХ) рече дека во земјата ќе може да се увезуваат млеко и млечни производи само со лабораториска потврда за извршена анализа за присуство на микотоксини. 
Одлуката беше донесена откако минатата недела била најдена концентрација на афлатоксин М1, поголема од дозволената, во некои пратки одхрватските производители „Дукат“ и „Виндија“. 
Супстанцијата може да биде опасна за човековото здравје поради нејзините канцерогени карактеристики.
(Разни извори - 06.02.2013 - 13.02.2013)
