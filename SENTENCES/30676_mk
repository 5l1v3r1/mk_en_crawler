09/05/2011
ПРИШТИНА, Косово -- Организацијата на ветерани на Ослободителната војска на Косово (ОВК) ги повика сите воени ветерани да не ја признаваат надлежноста на ЕУЛЕКС во Косово.
Организацијата во неделата (8-ми мај) издаде соопштение за печатот во кое им вели на сите ветерани да не одговараат на барањата на ЕУЛЕКС за испрашување или давање изјави по никакви околности, дури и да се уапсени.
Ова е одговор на апсењето од страна на ЕУЛЕКС на неколку поранешни припадници на ОВК за воени злосторства, кое, според ОВК, претставува обид за криминализација на нејзината ослободителна војна од 1990-тите.
„Систематските апсења на нашите соборци, нивниот лош третман и кршењето на сите прелиминарни правни процедури, кршењето на основните човекови права во тие случаи -- советот на воени ветерани на ОВК едногласно заклучи дека ова не е воспоставување на правдата“, рече организацијата во изјавата.
(РТК, Клан Косова, Кохавижн, Телеграфи - 08/05/11)
