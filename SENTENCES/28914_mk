10/11/2010
AНКАРА, Турција -- Tурција планира да распореди воени единици составени од професионални војници на својата граница со Ирак, во обид да ги спречи курдските бунтовници во северен Ирак да навлегуваат во нејзината територија, рече во вторникот (9-ти ноември) министерот за одбрана, Веџди Ѓонул. 
Во првата фаза армијата ќе ангажира околу 50.000 луѓе за најмалку три години, да учествуваат во борбите против тероризмот, објасни министерот. 
Сепак, тој не одреди временска рамка за евентуалното распоредување професионални сили.
Во другите вести од вторникот, турскиот претседател Абдула Ѓул, ја доби годинешната награда Гатам хаус од Кралицата Елизабета Втора, на церемонијата во Лондон. 
Ѓул го доби признанието за продлабочувањето на врските на Анкара со Блискиот Исток, нејзината посредничка улога меѓу спротивставените групи во Ирак и напорите за организирање состаноци на авганистанското и пакистанското раководство, заради решавање на нивните спорови. 
(ДПА, АП, Ворлд булетин, Милијет, Хуријет, Прес ТВ, АФП - 09/11/10)
