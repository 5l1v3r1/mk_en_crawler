28/07/2008
AТИНА, Грција -- Опустошувачкиот шумски пожар кој шест дена беснееше на грчкиот остров Родос предизвика еколошка катастрофа и му нанесе огромна штета на локалниот туристички сектор, објавија грчките медиуми во неделата (27-ми јули). 
Пожарот уништи голем дел од шумите на островот, намалувајќи ја за повеќе од 40.000 квадратни километри боровата шума. 
Еколозите велат дека катастрофата предизвикала огромна штета на екосистемот на островот. 
Хотелите на југот од островот го евакуираа персоналот и гостите од безбедносни причини. 
Властите префрлија повеќе од 3.000 туристи во главниот град на Родос. 
Пожарникарите го ставија под контрола пожарот доцна во неделата. 
(ЕРТ, Експрес, СКАИ, Катимерини, АНА-МПА, Нафтемборики - 27/07/08)
