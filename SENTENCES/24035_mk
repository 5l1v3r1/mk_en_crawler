16/03/2009
БУКУРЕШТ, Романијa -- Унгарскиот претседател Лажло Сољом во петокот (13-ти март) рече дека романските воздухопловни власти ја откажале дозволата за слетување на неговиот авион, пред неговата закажана посета на Романија.
Сољом планираше да го посети западниот регион Трансилванија, каде што живеат преку 1 милион етнички Унгарци, во неделата (15-ти март), националниот ден на Унгарија.
Но, откажувањето на дозволата од страна на Романија го принуди да го смени распоредот:
тој во саботата допатува со автомобил во Трансилванија, каде што се состана со претставниците на заедницата на етничките Унгарци, а потоа се врати за Унгарија истиот ден.
Унгарскиот министер за надворешни работи, Кинга Гонц, ја нарече одлуката на Букурешт „непријателски потег“ и рече дека Министерството за надворешни работи треба допрва да добие задоволително објаснување.
Романското Министерство за надворешни работи претходно изрази загриженост поради посетата на Сољом на Трансилванија.
(Будапест тајмс - 15/03/09;
MТИ, Макфакс - 14/03/09;
МТИ, Медиафакс, Хотњус, Инњус, АП, Ксинхуа - 13/03/09)
