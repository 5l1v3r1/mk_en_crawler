08/08/2006
ВИЕНА, Австрија -- Српските и косовските официјални претставници се состанаа во понеделникот (7-ми август) во Виена на нова рунда разговори за идниот статус на покраината. 
Во фокусот е повторно децентрализацијата. 
За време на седницата во понеделникот од дводневните разговори, двете страни не успеаја да постигнат значаен договор за здравствените, образовните и судските прашања. 
Српската страна инсистираше на тоа дека српското малцинство треба да добие образование според српскиот систем, додека страната на косовските Албанци побара владина контрола врз образовните институции во областите каде што доминираат Србите. 
Разговорите во вторникот беа за правата на малцинствата. 
И покрај тоа што учествуваат претставници на Белград, не учествуваат претставници на косовските Срби. 
Тие велат дека правата на заедниците треба да бидат дискутирани за време на конкретните преговори за статусот на Косово.
Во другите вести, лондонската Меѓународна група за малцински права во својот извештај од понеделникот предупреди дека поделбите во Косово би можеле да доведат до нова рунда етничко чистење. 
Организацијата вели дека актуелните разговори за статусот нудат најдобра шанса за постигнување решение. 
(Б92, Блиц, Политика - 08/08/06; Бета, Танјуг, Ројтерс, АФП, УПИ, Еуроњус - 07/08/06)
