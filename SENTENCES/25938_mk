18/09/2009
БРИСЕЛ, Белгија -- Комесарот за проширување на ЕУ, Оли Рен, и српскиот вицепремиер Божидар Ѓелиќ во четвртокот (17-ти септември) потпишаа договор за буџетска помош од 100 милиони евра за Србија. 
Парите се дел од Инструментот за предпристапно финансирање на кој Србија има право оваа година. 
Истиот ќе му помогне на Белград да отпочне економски и законски реформи потребни за забрзување на нејзиниот процес на интеграција во ЕУ и да се справи со последиците од актуелната финансиска криза.
„Србија има потенцијал за брз напредок кон ЕУ, и [Европската] комисија е подготвена да ѝ помогне на Србија“, рече Рен по церемонијата на потпишување. 
Ѓелиќ рече дека помошта ќе биде искористена за приоритети како што е плаќањето пензии, субвенции за становање и инфраструктурни инвестиции. 
(Бета, Б92, РТС - 17/09/09)
