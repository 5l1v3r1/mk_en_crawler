09/12/2008
АТИНА, Грција -- Стотици демонстранти фрлаа камења и шишиња на полицијата пред зградата на парламентот во вторникот (9-ти декември) пред погребот на Александрос Григоропулос, 15-годишното момче кого полицијата го застрела во саботата.
Пукањето предизвика најжестоки улични протести во земјата во последниве децении, при што илјадници луѓе беа повредени во судирите помеѓу демонстрантите и полицијата и стотици згради беа уништени или многу оштетени.
Доцна во понеделникот премиерот Костас Караманлис свика состанок на владата за кризата, на кој беше дискутирано за итните мерки што треба да се преземат за да се воспостави ред.
Во телевизиското обраќање по состанокот тој повторно повика на смиреност и вети дека ќе ги казни одговорните за смртта на момчето.
Опозициските партии ја критикуваа владата дека не ги заштитила претпријатијата и народот од немирите.
Училиштата и универзитетите низ цела Грција беа затворени во понеделникот и вторникот, кога студентите се приклучија на протестите и ги бојкотираа предавањата.
(ББС, Катимерини, Нафтемборики, Та неа, АФП, Ројтерс - 09/12/08;
AНА-МПА, ЕРТ, АП, Ројтерс, ДПА, АБЦ, СНН, ББС, Gazeta.ru - 08/12/08)
