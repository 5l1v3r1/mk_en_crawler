02/11/2008
AНКАРА, Турција -- Шест лица беа повредени во саботата (1-ви ноември) во експлозијата што се случи канцеларијата на владејачката Партија на правдата и развојот (АКП) во југоисточната провинција Хакари. 
Ѕидот на зградата беше уништен од експлозијата, која, исто така, ги искрши прозорците на блиските згради. 
Инцидентот се случи во време на масовни протести на Курдите во регионот против владината политика кон нив.
Во соседниот град Дијарбакир, илјадници Курди организираа штрајк барајќи владата да ги прекине воените акции против членовите на терористичката Курдистанска работничка партија (ПКК) и, наместо тоа, да им понуди работа. 
Турските медиумите објавија дека десетици приватни автомобили биле запалени за време на протестите. 
Демонстрантите фрлале камења и Молотови коктели на полицијата, која употребила солзавец за да ги растера. 
Сето ова се случи за време на посетата на премиерот Реџеп Тајип Ердоган на провинцијата Ван. 
Тој им се обрати на насобраните луѓе на само 150 метри од местото на судирите помеѓу полицијата и демонстрантите. 
Ердоган вети дека владата ќе работи на подобрување на животниот стандард на Курдите во регионот. 
Тој во недела ќе ја посети провинцијата Хакари.
Во меѓувреме, Генералштабот во петокот објави дека 124 членови на ПКК ги напуштиле редовите на организацијата во текот на изминатите 17 дена, по големата офанзица на турската војска против позициите на ПКК во северен Ирак. 
Армијата вели дека изврши вкупно девет прекугранични напади во изминатите месеци. 
(Хуријет, Ксинхуа, новинска агенција Анадолу, ДХА, АФП, Чихан - 01/11/08; ИТАР-ТАСС - 31/10/08)
