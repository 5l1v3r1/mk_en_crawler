23/01/2009
БРИСЕЛ, Белгија -- Време е Босна и Херцеговина (БиХ) да се придвижи од „Дејтонската“ кон „Бриселската ера“, рече комесарот за проширување на ЕУ, Оли Рен, во четвртокот (22-ри јануари), по состанокот со претседавачот на претседателството на БиХ, Небојша Радмановиќ, во Брисел. 
БиХ треба да го зајакне својот административен капацитет за успешно спроведување на Договорот за стабилизација и асоцијација со ЕУ, рече Рен. 
Тој додаде дека земјата треба да го направи она што мора за спроведување на реформите кои ќе ја зајакнат борбата против корупцијата и организираниот криминал. 
Според Рен, 2009 година ќе биде многу важна за европската интеграција на Западен Балкан, вклучително и БиХ. 
Радмановиќ рече дека спроведувањето на реформите поврзани со ЕУ е меѓу главните цели на раководството на БиХ. 
Тој вети решителни мерки за да се покаже дека БиХ не заостанува зад останатите земји од Западен Балкан во интегративниот процес.
Во другите вести од четвртокот, Рен дискутираше за Бугарија, велејќи дека сегашното ниво на корупција таму бара продолжување на мониторингот на ЕУ за тоа како земјата ги троши парите од ЕУ фондовите. 
Рен вели дека голем проблем и понатаму е тоа што сите програмски менаџери се политички избрани, со што независното и правично управување со програмите за финансиските средства на ЕУ е буквално невозможно. 
(Tруд - 23/01/09; Дневник, Класа, Медиапул, Дневни аваз, МИА - 22/01/09)
