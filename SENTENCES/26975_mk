05/08/2009
БЕЛГРАД, Србија -- Вицепремиерот Ивица Дачиќ во средата (5-ти август) ги негираше медиумските шпекулации дека владејачката коалиција е во криза поради контроверзниот нацрт-закон за јавното информирање, кој ќе ги регулира медиумите.
Гласањето е одложено за 31-ви август, со цел да се остави време за повеќе консултации.
Дачиќ, водачот на Социјалистичката партија, за весникот Блиц изјави дека неговата партија никогаш не била информирана за предлог-законот.
Исто така, Драган Шутановац, потпретседател на Демократската партија на претседателот Борис Тадиќ, во вторникот изјави дека тензиите околу одложената легислатива, најверојатно, нема да водат до предвремени избори „особено оваа година“.
„Не знам во чиј интерес е сега да започне неколкумесечна кампања, а потоа и да се преговара за формирање влада“, изјави Шутановац за белградските „Вечерње новости“.
Следните закажани општи избори се во мај 2012 година.
(Блиц, Бета, Фонет, Б92 - 05/08/09)
