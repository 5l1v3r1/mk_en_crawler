13/03/2006
САРАЕВО, Босна и Херцеговина (БиХ) -- Разговорите помеѓу главните партии во БиХ за клучните уставни реформи се очекува да продолжат оваа недела. 
Претседавачот на Претседателството на БиХ, Сулејман Тихиќ, рече дека водачите на најголемите партии ќе се состанат во следните денови, во обид да се договорат околу преостанатите проблематични прашања, врз основа на препораките што неодамна ги објави Венецијанската комисија. 
Партиите ветија дека ќе се договорат за реформите до март.
Исто така, шефот на делегацијата на Европската комисија во БиХ, Мајкл Хемфрис, во интервјуто од понеделникот рече дека босанските власти имаат законска и меѓународна обврска да го усогласат уставот на земјата со европските конвенции потпишани од страна на БиХ. 
Тој потврди дека се очекува договорот да биде потпишан наскоро. 
(Независне новине - 13/03/06; Дневни аваз, РТРС - 12/03/06)
