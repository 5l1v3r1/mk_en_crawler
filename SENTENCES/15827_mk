21/07/2006
БЕЛГРАД, Србија -- Ратко Младиќ, најбараниот воен злосторник во светот, се криел во Белград во периодот помеѓу 1-ви јуни 2002 година и 25-ти јануари 2006 година, објавија локалните медиуми во четвртокот (20-ти јули), цитирајќи го обвинението покренато против десет лица обвинети за помагање на бегалецот. 
Според обвинителите, наводните соучесници -- претежно босански Срби кои биле блиски со Младиќ за време на босанскиот конфликт во периодот 1992-1995 година -- изнајмувале станови за него, го превезувале од едно до друго скривалиште и му обезбедувале храна.
Исто така во четвртокот, српската влада го одобри акциониот план за соработка со Трибуналот на ОН за воени злосторства. 
Истиот предвидува интензивирани активности за пронаоѓање и апсење на Младиќ. 
(Блиц - 21/07/06; Taнјуг, Бета, АП - 20/07/06)
