05/07/2006
СКОПЈЕ, Македонија -- Американската амбасада во Скопје во вторникот (4-ти јули) издаде соопштение во кое се потврдува посветеноста на Вашингтон на интеграцијата во НАТО на земјите од Западен Балкан -- Албанија, Хрватска и Македонија -- веројатно во 2008 година. 
Изјавата беше одговор на извештајот на Ројтерс дека САД се двоумат во врска со какво било понатамошно проширување на НАТО.
Во другите вести од вторникот, комесарот за правда, слобода и безбедност на ЕУ, Франко Фратини, рече во Брисел дека министрите за внатрешни работи на ЕУ ќе одлучуваат за олеснувањето на визниот режим за македонските државјани на 24-ти јули. 
И покрај тоа што министрите ќе разговараат за визниот режим за сите земји од Западен Балкан, Фратини рече дека смета оти Македонија е единствената земја која ќе започне разговори за олеснување на визните регулативи пред крајот на годинава. 
(Дневник - 05/07/06; Maкфакс - 04/07/06)
