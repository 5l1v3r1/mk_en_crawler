08/11/2010
АТИНА, Грција -- Владејачката партија ПАСОК води во областите на Поголема Атина, западна Грција, централна Грција, источна Македонија, Крит и јужниот Егеј, според нецелосните резултати од локалните избори во неделата (7-ми ноември). 
Резултатите и помогнаа на владата на премиерот Јоргос Папандреу да избегне предвремени избори -- можност која Папандреу ја навести во случај на пораз. 
„Ние знаеме дека промените не се лесни. 
Меѓутоа, заради овие промени грчкиот народ не донесе на власт пред една година. 
И денес, тој пак потврди дека ја сака оваа промена", рече Папандреу во телевизиската изјава од неделата. 
Главната опозициска партија, Нова демократија, води во централна Македонија, западна Македонија, северен Егеј, Епир, Тесалија и Јонските острови, според нецелосните резултати. 
Двете партии се со тесна разлика во областа на Пелопонез. 
Излезноста на гласачите помеѓу 10-те милиони луѓе со законска обврска да гласаат беше околу 60%. 
Евентуалниот втор круг од изборите ќе се одржи на 14-ти ноември. 
(ББЦ, Хинхуа, Ројтерс, АНА-МПА - 07/11/10)
