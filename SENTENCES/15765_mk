24/05/2006
БЕЛГРАД, Србија и Црна Гора -- Српскиот претседател Борис Тадиќ ги призна резултатите од црногорскиот референдум за независност. 
„Го поддржав зачувувањето на заедничката држава, но како демократски претседател на демократска република, ја признавам слободно-изразената волја на црногорските граѓани“, рече тој во изјавата од вторникот (23-ти мај). 
Тадиќ, исто така, повика на продолжување на блиските врски помеѓу двете земји. 
Премиерот Воислав Коштуница рече дека неговата влада е подготвена да го признае референдумот кога резултатите ќе бидат официјални.
Во другите вести, портпаролот на американскиот Стејт департмент во вторникот ја повика владата и народот на Србија и Црна Гора да соработуваат при решавањето на прашањата поврзани со поделбата. 
Исто така, Мајкл Полт, американскиот амбасадор во Белград, му честиташе на црногорскиот народ за демократскиот референдум и ги повика двете републики на меѓусебна соработка. 
(Политика, Данас, Блиц - 24/05/06; AФП, АП, Бета, Танјуг - 23/05/06)
