16/12/2008
НИКОЗИЈА, Кипар -- Министерот за надворешни работи, Маркос Кипријану, вели дека Кипар е можно да блокира нови поглавја во преговорите за пристап на Турција со ЕУ, поради спорот околу експлоатацијата на нафта помеѓу двете земји. 
„Сé додека има закани во врска со користењето на нашето суверено право за екплоатација на природните ресурси во рамките на нашата ексклузивна економска зона [во Медитеранското Море], многу е тешко за нас да започнеме разговори за соодветното поглавје од преговорите“, изјави тој за весникот „Хуријет“ во понеделникот (15-ти декември). 
Кипријану рече дека кипарските Грци, најверојатно, ќе стават вето на отворањето на поглавјето за енергија, што се очекува овој месец. 
Турција, од своја страна, ги обвинува кипарските Грци за кршење на нејзините територијални права, инсистирајќи на тоа дека бродовите за експлоатација влегле во нејзините територијални води.
Во другите вести, кипарскиот претседател Деметрис Христофиас и водачот на кипарските Турци, Мехмет Али Талат, се состана во вторникот во Никозија на најнов круг разговори за повторното обединување. 
Тие се очекува да дискутираат за надворешните односи, во рамките на поглавјето за администрацијата и поделбата на власта. 
(Хуријет, новинска агенција Анадолу, КНА, Фамагуста газете - 15/12/08)
