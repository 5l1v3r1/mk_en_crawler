06/08/2007
ЗАГРЕБ, Хрватска -- Официјалните претставници на Министерството за одбрана, како и на Министерството за надворешни работи и Министерството за ЕУ интеграција во неделата (5-ти август) се состанаа на разговори околу тоа како да ги продолжат кампањите во корист на членството во ЕУ и НАТО.
Двете министерства поставија постаменти со информации во врска со ова прашање низ целиот главен град и планираат поставување постаменти и во другите делови од земјата.
Во меѓувреме, две одделни анкети, објавени од „Вечерњи лист“ изминатиот викенд, покажаа дека кампањите можеби имаат ефект.
Анкетата на агенцијата „Промоција плус“ покажа поддршка за пристапот во НАТО и ЕУ од 53,8 отсто во јули, што е зголемување од 2,2 отсто во споредба со јуни.
Втората анкета на Метрон/Вектура, покажа поддршка за членството во ЕУ од 53,7 отсто во јули.
(Вечерњи лист - 06/08/07;
ХИНА, ХРT - 05/08/07)
