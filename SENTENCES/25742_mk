22/02/2010
БЕРЛИН, Германија -- Портпаролот на Министерството за финансии, Мартин Крајенбаум, во саботата (20-ти февруари) ги негираше шпекулациите во медиумите дека Берлин ги координира активностите на членките на Еврозоната, за обезбедување финансиска помош за Грција. 
Крајенбаум рече дека Германија нема конкретен план за помош на Грција во надминувањето на нејзината должничка криза. 
Изјавата уследи откако германскиот весник „Дер шпигел“ објави на својата интернет страница претходно во саботата дека германската влада ги координира членките на Еврозоната во обезбедувањето 25 милијарди евра. 
Во написот се тврди дека Германија ќе обезбеди околу 20 отсто од тоа. 
Грчкиот премиер Јоргос Папандреу изминатиот викенд рече дека Атина сака политичка поддршка за своите активности за надминување на кризата, наместо финансиска помош. 
(Ксинхуа, АФП - 20/02/10)
