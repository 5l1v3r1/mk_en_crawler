10/09/2004
СКОПЈЕ, Македонија -- Премиерот Хари Костов и шефот на УНМИК, Сорен Јесен-Петерсен, во четвртокот (9-ти септември) изјавија дека процесот на обележување на границата претставува приоритет и треба да биде завршен пред започнувањето на разговорите за конечниот статус на Косово. 
Јесен-Петерсен го посети Скопје со цел да разговара за иницијативата за интензивирање на соработката помеѓу Македонија и Косово. 
На заедничката прес-конференција по состанокот, тој рече дека предложил потпишување на привремен договор за билатерална соработка и отворање на канцеларија за слободна трговија, како и воспоставување на директна авионска врска помеѓу аеродромите во Скопје и во Приштина. 
Костов рече дека македонската Влада ги поддржала предлозите. 
(Утрински весник, Дневник - 10/09/04; Макфакс, КосоваЛајв - 09/09/04)
