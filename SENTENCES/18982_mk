04/06/2007
БЕРЛИН, Германија -- Иднината на Косово се очекува да биде високо на агендата на 33-тиот самит на Г8, кој ќе трае од в среда (6-ти јуни) до петок, во германското одморалиште Хајлигендам. 
Сепак, германскиот канцелар Ангела Меркел во неделата за „Дер Шпигел“ изјави дека не очекува на самитот да бидат донесени какви било одлуки.
Во меѓувреме, шефот на српската владина канцеларија за контакти со медиумите, Срѓан Ѓуриќ, рече дека српскиот премиер Воислав Коштуница и рускиот претседател Владимир Путин планираат да се состанат во Санкт Петерсбург, на 9-ти јуни. 
Разговорите се очекува да се фокусираат на продолжувањето на процесот на преговори во врска со статусот на Косово, на што повикуваат Белград и Москва. 
(Блиц, Данас, Глас јавности - 04/06/07; Taнјуг, Б92, Бета, Фонет - 03/06/07)
