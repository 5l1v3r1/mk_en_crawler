19/01/2005
ЗАГРЕБ, Хрватска -- Владејачката партија и опозицијата во вторникот (18-ти јануари) објавија дека ги здружуваат силите во разговорите за пристап во ЕУ. 
Премиерот Иво Санадер и водачот на опозицијата, Ивица Рачан, рекоа дека соработката е од суштинска важност за остварување на членството во Унијата, кое тие го опишаа како главна цел на Хрватска. 
Во средата Парламентот треба да ја одобри заедничката изјава на пратениците и Владата, како и документот во кој се содржани принципите кон кои Хрватска ќе се придржува во текот на процесот на пристап. 
Собранието, исто така, ќе наименува 19-члена комисија за да ги следи преговорите со ЕУ.
Во другите вести од вторникот, министерот за внатрешни работи Маријан Млинариќ рече дека неговото министерство засилено работи на пронаоѓањето на пензионираниот генерал во бегство Анте Готовина, еден од главните обвинети на Трибуналот на ОН за воени злосторства. 
Неговото предавање на Трибуналот претставува главен услов за отпочнување на разговорите за пристап во март. 
(AФП, ХИНА - 18/01/05)
