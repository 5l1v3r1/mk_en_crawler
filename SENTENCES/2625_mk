11/08/2005
Од Светла Димитрова за Southeast European Times -- 11/08/05
И покрај тоа што секој ден се подготвуваат нови проекти за враќање на бегалците, постои недостаток од средства за поткрепа на оние што се веќе во процес на реализација, како што вели еден претставник на УНМИК.
Килиан Клајншмит, вршител на должноста шеф на канцеларијата на УНМИК за враќања, проценува дека се потребни дополнителни 22 милиони евра за да им се помогне на стотици раселени семејства да се вратат во нивните домови од пред конфликтот во Косово оваа година. 
„Ќе речам Бог да ни е на помош ако има уште враќања, бидејќи тогаш велиме, па, извинете, не можеме да ви помогнеме бидејќи (нема) доволно пари“, рече претставникот на ОН на заедничката прес-конференција во јули со Фатир Шехоли, портпаролот на косовското Министерство за заедници и враќања.
Технички дел од Србија и Црна Гора, Косово под управа на ОН од крајот на конфликтот во периодот 1998-1999 година. 
Разговорите за одредување на иднината на покраината се очекува да започнат на крајот од оваа година, под услов да се заклучи дека е постигнат доволен напредок во спроведувањето на меѓународноодобрените стандарди во осум обласи, од кои едната е враќањето на бегалците. 
Другите области ги опфаќаат демократските институции, владеењето на правото, човековите и малцинските права, економијата и дијалогот со Белград.
Специјалниот претставник на генералниот секретар на ОН, Кофи Анан, Каи Еиде моментно спроведува преглед на напредокот на Косово во спроведувањето на стандардите во осум области и се очекува да го поднесе својот извештај до септември. 
И покрај тоа што позитивната проценка би ги отворила патот за отпочнување на разговорите околу статусот оваа есен, норвешкиот дипломат неодамна изрази разочараност од бавниот напредок во враќањето на бегалците и општата безбедносна ситуација.
Околу 180.000 Срби и друго етничко малцинство го напуштија Косово по конфликтот. 
Според Клајншмит 13.000 се вратија од 1999 година досега, од кои 50 отсто се косовски Срби. 
Голем број бегалци од Косово -- вклучувајќи и косовски Албанци -- сé уште живеат во Германија, Скандинавија и во други делови на Запад, како и во Србија и Црна Гора и Македонија.
Во Германија околу 52.000 луѓе се изјасниле дека доаѓаат од Косово“, рече Клајншмит, додавајќи дека, најверојатно, околу 100.000 косовски бегалци живеат во Западна Европа денес. 
Покрај тоа, во Косово има околу 22.000 внатрешнораселени лица, истакна претставникот на ОН.
Шехоли рече дека неговото министерство добило околу 25 или 25 апликации, „од кои 70 отсто доаѓаат од заедницата на (косовските) Срби, а остатокот од другите етнички групи“.
Според Клајнштмит недостатокот од финансиски средства делумно се должи на „лошите пораки“ што доаѓаат од Косово и Србија, во смисла дека е премногу рано да се вратат бегалците или дека тие немаат каде да се вратат.
На 19-ти јули шефот на УНМИК, Сорен Јесен-Петерсен, ја потврди важноста на процесот на враќањето, кој го опиша како „клучен приоритетен стандард од приоритетните стандарди во одреден поглед“. 
Неговата изјава беше дадена во време кога косовскиот премиер Бајрам Косуми ја започна Стратегиската рамка за заедниците и враќањата, чија цел е поттикнување на процесот.
Новата рамка, рече Косуми, „го потврдува ставот на владата за враќање на сите бегалци на нивните имоти“ и нејзината „подготвеност да понуди финансиска помош за бегалците“.
