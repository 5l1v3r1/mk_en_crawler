26/07/2006
СКОПЈЕ, Македонија -- ЕУ очекува мирно формирање на новата влада во Македонија, соопшти во вторникот (25-ти јули) портпаролот на шефот за безбедност на ЕУ Хавиер Солана. 
Кристина Галах потврди дека главниот приоритет на земјата треба да биде процесот на интеграција во ЕУ. 
Таа, исто така, повика на прекинување со омаловажувачките изјави што ги разменуваат ВМРО-ДПМНЕ и Демократската унија за интеграција. 
„Важно е во овој чувствителен период сите да се воздржат од давање неконструктивни или провокативни изјави кои можат да создадат непотребни тензии“, рече Галах.
Во другите вести од вторникот, премиерот во заминување, Владо Бучковски, претседател на СДСМ, рече дека тие ќе бидат остра, но конструктивна опозиција и ќе ги поддржуваат реформите поврзани со ЕУ. 
(Вечер, Дневник - 26/07/06; MИА, Телма ТВ - 25/07/06)
