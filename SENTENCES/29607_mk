30/05/2011
ПРИШТИНА, Косово -- Претседателката Атифете Јахјага ја минимизираше можноста за дискусии околу евентуалната поделба на Косово во тековните разговори со Србија. 
Јахјага говореше на Приштинскиот аеродром во неделата (29-ти мај) на враќање од самитот во Варшава на земјите од Централна и Источна Европа, каде што се состана со европските водачи и американскиот претседател Барак Обама. 
Разговорите со Србија беа меѓу главните теми на дискусиите. 
„Мојот став беше дека ова е технички дијалог, со цел олеснување на животите на граѓаните на Република Косово и Србија, и сите други прашања кои се отворени во врска со внатрешното преструктуирање или прашањето на статусот се прашања кои имаат црвена линија“, рече Јахјага. 
Таа додаде дека многу држави ветија оти ќе му помогнат на Косово да добие повеќе меѓународни признавања. 
(Коха Диторе, Косова Сот, Експрес - 30/05/11; Кохавижн, РТК - 29/05/11)
