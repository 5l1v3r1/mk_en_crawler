11/11/2004
БАЊА ЛУКА, Босна и Херцеговина (БиХ) -- Владата на босанските Срби во средата (10-ти ноември) објави формално извинување за смртта на скоро 8.000 Муслимани во енклавата на Сребреница во летото 1995 година. 
„Владата на Република Српска (РС) сочувствува со болката на роднините на жртвите од Сребреница и изразува искрено жалење и извинување за трагедијата што ја доживејаа“, вели министерот во изјавата. 
Владата, исто така, вети дека ќе преземе „решителни чекори за да ги доведе пред лицето на правдата сите оние кои извршиле воени злосторства“. 
Оваа изјава беше дадена откако властите на РС ги прифатија заклучоците на извештајот на Владата за злосторствата.
Во другите вести, припадниците на СФОР во средата го претресоа домот на босанскиот Србин Раденко Бучевац во Мокро. 
Властите изјавија дека оваа акција била дел од операција што има за цел разбивање на мрежата на поддршка за обвинетите за воени злосторства. 
(Независне новине, Дневни аваз, Ослобоџење - 11/11/04; АП, АФП, Pincom.info, ПБС БиХ - 10/11/04)
