24/03/2010
ЉУБЉАНА, Словенија -- Уставниот суд во вторникот (23-ти март) одлучи дека договорот за поморската граница, постигнат со арбитража, за решавање на долготрајниот спор со Хрватска, е во согласност со уставот. 
Ова, практично, му дава на парламентот зелено светло да го ратификува договорот. 
Претседателот на парламентот, Павел Гантар, рече дека договорот е можно да биде вклучен во седница следниот месец. 
Хрватска минатата година го ратификуваше договорот, според кој спорот околу поморската граница ќе оди на меѓународна арбитража, а одлуката ќе биде обврзувачка.
Во меѓувреме, словенечкиот министер за надворешни работи, Самуел Жбогар, изрази сомневање дека поглавјето од преговорите за надворешната политика од разговорите за пристапување на Хрватска во ЕУ може да бидат отворено за време на следната меѓувладина конференција во април, објавија локалните медиуми во вторникот. 
(ХРТ, СТА, Вечерњи лист, Ројтерс - 23/03/10)
