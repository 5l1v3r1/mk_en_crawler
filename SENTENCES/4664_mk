15/12/2008
(КНА, ФТ, Фамагуста газете - 15/12/08; Сајпрус мејл, АНА-МПА - 14/12/08; Тајмс - 13/12/08; Ројтерс, АП, АФП, ДПА, ББС, УПИ, Интернешнал хералд трибјун, КНА, Фајненшал мирор, Фамагуста газете - 12/12/08)
Поранешниот кипарски претседател Тасос Пападопулос беше погребан во понеделникот (15-ти декември), по погребната церемонија во црквата Св.Софија во Никозија. 
Политичарот-ветеран на кипарските Грци почина од рак на белите дробови во петокот. 
Тој имаше 74 години.
A heavy smoker, the former president developed severe breathing problems in November and was admitted into the intensive care unit of Nicosia General Hospital.
По неговата смрт, владата на кипарските Грци прогласи тридневна жалост, знамињата на сите јавни згради и училишта беа спуштени на половина копје, а сите официјални настани и јавни ангажмани беа одложени.
Водачот на кипарски Турци, Мехмет Али Талат, му изрази сочувство на семејството на Пападопулос и на заедницата на кипарските Грци по повод смртта на поранешниот претседател. 
„Ја делам нивната тага“, рече тој.
Високи грчки официјални претставници и политичари, вклучително и премиерот Костас Караманлис, министерката за надворешни работи, Дора Бакојани, и водачот на најголемата опозициска социјалистичка партија ПАСОК, Јоргос Папандреу, пристигнаа во Никозија во понеделникот, на погребот на Пападопулос.
Деметрис Христофиас, кој го порази Пападопулос на претседателските избори претходно оваа година, го пофали својот претходник за „посветеноста и страста“ со која й служеше на својата заедница во својата политичка кариера, која траеше повеќе од половина век.
„Во оваа категорија на политичари, Тасос Пападопулос зазема истакнато место“, рече претседателот во својот говор на погребната служба, со која чиноначалствуваше поглаварот на Кипарската православна црква, архиепископот Хрисостомос Втори.
„Нашата почит и признани за сето она што тој й го понуди на својата татковина и нашиот народ, за сите негови борби и политички активности, ќе го придружуваат за време на неговото долго патување.“
Пападопулос, кој беше избран за претседател во 2003 година, ја напушти политиката откако изгуби од Христофиас на изборите во февруари.
За време на неговиот мандат Кипар влезе во ЕУ, но кипарските Турци на северниот дел од островот, не беа примени. 
Пападопулос го предводеше противењето на мировниот план кој го предложи генералниот секретар на ОН, Кофи Анан, при што претседателот имаше емотивно телевизиско обраќање пред истовремените референдуми што се одржаа на островот.
Планот, потоа, пропадна на референдумот на кипарските Грци, иако беше одобрен на север. 
За време на својот петгодишен мандат како претти претседател на Кипар, Пападопулос, исто така, го надгледуваше усвојувањето на еврото како национална валута на земјата.
Роден на 7-ми јануари 1934 година во Никозија, Пападопулос студирал на Кралскиот колеџ во Лондон. 
По неговото враќање дома во 1955 година, тој й се придружил на герилската група ЕОКА, која се борела против британската власт. 
Две години подоцна тоја станал водач на политичкиот огранок на групата и во 1959 година учествувал на Лондонската конференција за иднината на неговата земја.
На 25 години Пападопулос странал најмладиот член на првата влада на Кипар, предводена од архиепископот Макариос. 
Во текот на следните 12 години тој бил министер за внатрешни работи, министер за финансии, министер за труд и социјално осигурување, министер за земјоделство и природни ресурси и министер за здравство и земјоделство.
За првпат бил избран во парламентот во 1970 година, на листата на Обединетата партија, која тој ја коосновал една година претходно.
Кипар е поделен по етнички линии во 1974 година, откако турските војници го окупираа северниот дел од земјата по државниот удар поддржан од Атина, со цел обединување на островот со Грција. 
Помеѓу 1976 и 1978 година, Пападопулос го предводел преговарачкиот тим на кипарските Грци во разговорите со заедницата на кипарските Турци.
Во 1977 година тој поднел предлог за федерална држава на две одделни области, формула на која оттогаш се засноваат сите следни иницијативи за решавање на кипарскиот проблем. 
Пападопулос се враќа во парламентот во 1991 година како претставник на централнодесничарската Демократска партија и е избран за нејзин претседател во 2000 година.
