10/07/2005
САРАЕВО, Босна и Херцеговина (БиХ) -- Високиот претставник Педи Ешдаун во петокот (8-ми јули) ја поздрави намерата на владата на Република Српска за продолжување на разговорите за полициските реформи со владата на Федерацијата на БиХ и Министерскиот совет на БиХ.
Ешдаун потврди дека реструктуирањето на полицијата претставува последниот значаен камен на сопнување на патот на БиХ кон Европа.
Политичкиот договор за полициските реформи мора да се стави на маса и да се достави до парламентите до средината на септември со цел да започнат преговорите за Договорот за стабилизација и асоцијација до 10-годишнината од Дејтонскиот мировен договор.
(ФЕНА - 09/07/05;
OХР, РТРС - 08/07/05)
