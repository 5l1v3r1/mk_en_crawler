17/08/2005
СОФИЈА, Бугарија -- Новата бугарска влада официјално ја презеде власта во средата (17-ти август), откако парламентот ги одобри номинациите на премиерот Сергеј Станишев и неговиот кабинет од 17 министри во вторникот вечер.
Неколку минути по гласањето новите министри дадоа свечена заклетва.
Новата влада беше конечно избрана откако беше постигнат коалициски договор помеѓу трите водечки партии од парламентарните избори на 25-ти јуни - Бугарската социјалистичка партија, Националното движење Симеон Втори и Движењето за правата и слободите - кои заедно имаат 169 од вкупно 240 пратенички места.
Во другите вести од вторникот, армијата објави дека до 30-ти октомври војниците ќе работат на поправките на штетите предизвикани од поплавите.
Планот од четири фази предвидува формирање на работни групи, поправка на браните и патиштата, изградба на нови привремени мостови и куќи, како и помош во напорите за спречување на епидемии.
Ќе бидат вклучени преку 900 војници.
(бТВ, БНТ, БНР - 17/08/05;
Медиапул, веб-страница на бугарската влада - 16/08/05)
