07/12/2007
БЕРЛИН, Германија -- Албанија е третата најкорумпирана земја во светот по Камбоџа и Камерун, според Глобалниот барометар на корупцијата на Трансперенси интернешнал (ТИ).
Објавено во четвртокот (6-ти декември) во Берлин, истражувањето на ТИ покажува дека околу 71 отсто од албанските граѓани признале дека платиле мито, што е највисока цифра во Југоисточна Европа.
Во другите делови на регионот, Косово објави дека 66 отсто од граѓаните платиле мито.
Македонија следи со 44 отсто.
Босна и Херцеговина, која беше вклучена за првпат во извештајот, објави најниско ниво на корушција во регионот, при што само 5 отсто од граѓаните потврдиле корупциска практика, за разлика од 21 отсто од Србите, 8 отсто од Хрватите и 6 отсто од Турците.
Што се однесува до најновите членови на ЕУ, Бугарија има многу подобри остварувања отколку Романија, при што само 7 отсто од граѓаните признале дека платиле мито, додека 33 отсто од Романците рекле дека платиле мито.
(Коха Јоне, Шекули, Шкип, Кориери - 07/12/07;
веб-страница на ТИ, Балканвеб, Топ-ченал, Танјуг, Фена, ХИНА - 07/12/07)
