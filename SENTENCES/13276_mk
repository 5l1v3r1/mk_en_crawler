28/10/2005
БЕЛГРАД, Србија и Црна Гора -- Новиот сојузен министер за одбрана, Зоран Станковиќ, во телевизиското интервју во четвртокот (27-ми октомври) рече дека ќе побара писмени потврди од сите релевантни институции кои трагаат по Ратко Младиќ дека тие немаат информации за неговата локација.
Станковиќ повторно рече дека лично нема сознанија за тоа каде се крие обвинетиот за воени злосторства, инсистирајќи на тоа дека последен пат го видел Младиќ во 1999 година.
Во другите вести, парламентот на Србија и Црна Гора во петок ќе гласа за договор со кој би им се дозволило на војниците на НАТО да ја користат Србија како транзитна земја за своите операции.
Врз основа на изјавите од различни партиски функционери, документот се очекува да биде одобрен.
Оние кои го поддржуваат во него гледаат чекор напред кон евентуалното членство во програмата на НАТО Партнерство за мир.
(Вечерњи новости, Глас јавности - 28/10/05;
Б92, РТС, Танјуг, Бета - 27/10/05;
БK TВ - 26/10/05)
