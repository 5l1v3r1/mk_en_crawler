09/06/2006
МОСКВА, Русија -- Според извештаите во медиумите од петокот (9-ти јуни) властите го екстрадираа во Босна и Херцеговина (БиХ) Србинот осомничен за воени злосторства, кого го бараше Трибуналот на ОН. 
Поранешниот полициски офицер Драган Зеленовиќ е обвинет за силување и тортура врз муслимански жени во затворот Фоча за време на конфликтот во БиХ во периодот 1992-1995 година. 
Тој се соочува со седум точки од обвинението за кршење на законите или обичаите на војувањето и седум точки од обвинението за злосторства против човештвото. 
Тој беше откриен во Сибир минатиот август, како работи на градежните локалитети под лажно име. 
Во изјавата за Советот за безбедност на ОН претходно оваа недела, главната обвинителка на ОН, Карла дел Понте, ја критикуваше Русија за „необјаснети доцнења“ во неговиот трансфер. 
(ББС, Ројтерс, РИА Новости - 09/06/06; РФЕ/РЛ, АП, Ројтерс, АФП, ББС - 08/06/06)
