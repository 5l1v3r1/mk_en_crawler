08/05/2009
Економскиот и финансискиот совет на ЕУ во вторникот (5-ти мај) го одобри пакетот помош од 5 милијарди евра за Романија, со цел да й помогне во напорите за справување со последиците од „големиот пад во приливот на капитал како резултат на меѓународната финансиска криза“.
Помошта е условена од неколку услови, како што е спроведувањето на судските реформи и пресудите во значајните случаи на корупција.
Tурскиот државен министер Зафер Чаглајан во средата (6-ти мај) го отвори меѓународниот саем за градежништво ТУРКИБИЛД 2009 во Истанбул.
Скоро 850 претпријатија од 50 земји учествуваат на овогодинешниот саем, кој завршува в недела (10-ти мај).
ТУРКИБИЛД, кој се одржува од 1978 година, е најголем саем на градежни материјали и технологија во Турција.
Грчката јавна енергетска корпорација на 3-ти мај отвори нова станица за електрична енергија и фарма на ветар во источен Крит.
Министерот за развој Костис Хацидакис рече дека новата фабрика значително ќе го подобри енергетскиот баланс на Крит и неговите развојни перспективи.
Aлбанија обезбеди заем од 250 милиони евра од Дојче банк и грчката Алфа банка, за финансирање на својата инвестициска програма, објави Министерството за финансии во понеделникот (4-ти мај).
Парите ќе бидат искористени за изградба на автопат кој ќе ја поврзува Тирана со северниот град Кукеш и Косовo.
Позајмувачите ќе ја исплатат првата транша, 95 милиони евра, до крајот на мај.
Фич рејтингс на 30-ти април го потврди долгорочниот долг на странската валута за Бугаријa на БББ- и долгот на локалната валута на БББ.
Агенцијата ги ревидираше изгледите од стабилни на негативни.
Примарната причина за негативниот рејтинг е неповолното економско опкружување и веројатноста за многу остро прилагодување, со оглед на големата надворешна ориентација на земјата.
Maкедонијa регистрираше дефлација во април, според последните статистички податоци објавени од страна на Државниот завод за статистика во понеделникот (4-ти мај).
Трошоците на живеењето, клучен индикатор за инфлацијата, паднаа за 0,5 отсто во април од истиот месец минатата година, додека индексот на малопродажната цена забележа пад од 1 отсто.
(Разни извори – 01/05/09-08/05/09)
