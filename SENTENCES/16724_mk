07/09/2006
СКОПЈЕ, Македонија -- Владата во средата (6-ти септември) го усвои нацрт-законот за полицијата, кој се смета за главен услов за интеграцијата во ЕУ. 
Министерката за внатрешни работи, Гордана Јанкуловска, истакна дека поради важноста на овој закон, владејачката ВМРО-ДПМНЕ ќе побара широк политички консензус. 
Обидите на поранешната влада да го усвои законот пропаднаа, како резултат на несогласувањето со коалицискиот партнер, Демократската унија за интеграција, на етничките Албанци.
Исто така во средата, претседателот Бранко Црвенковски, премиерот Никола Груевски и министерот за надворешни работи, Антонио Милошоски, се состанаа на разговори околу националните приоритети. 
Тие се согласија дека тие ја вклучуваат евро-атланската интеграција, решавањето на спорот околу името со Грција и завршувањето на одбележувањето на границата со Косово. 
(Дневник - 07/09/06; Maкфакс, А1 ТВ, Телма ТВ - 06/09/06)
