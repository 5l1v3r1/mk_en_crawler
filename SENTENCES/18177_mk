14/05/2007
САРАЕВО, Босна и Херцеговина (БиХ) -- На конгресот во саботата (12-ти мај) најголемата хрватска партија, Хрватската демократска заедница БиХ (ХДЗ БиХ) го реизбра Драган Чавиќ за претседател на партијата.
Човиќ, поранешен хрватски член на претседателството на БиХ, рече дека ќе работи на уставни измени кои ќе ги зајакнат правата на хрватската заедница.
Тој рече дека сегашниот модел на два ентитети ја подели земјата на босански и српски дел, исклучувајќи ја хрватската заедница.
ХДЗ БиХ, исто така, одлучи двојно да го зголеми мандатот на претседателот на партијата, од две на четири години.
Во другите вести, новиот претставник на меѓународната заедница за Сребреница, Клифорд Бонд, во петокот се состана со претседателот на претседателството на БиХ, Небојша Радмановиќ, и со премиерот на Република Српска Милорад Додик.
Бонд рече дека ситуацијата во Сребреница е директно поврзана со борбите и злосторствата извршени таму пред повеќе од една деценија.
Тој додаде дека е направено малку за да им се помогне на жителите да најдат работа и повторно да ги изградат своите животи.
(Дневни аваз, Независнe новине - 13/05/07;
Фена - 12/05/07;
Фена, РТРС, ПБС - 11/05/07)
