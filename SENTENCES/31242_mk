02/02/2011
ЊУЈОРК, САД -- Генералниот секретар на ОН, Бан Ки-Мун, вели дека мисијата на ОН во Косово е подготвена да ја поддржи истрагата за обвинувањата за шверц со човечки органи, покрената во извештајот на Дик Марти.
Во својот редовен годишен извештај за Косово, Бан рече дека УНМИК му ги предал сите документи на Хашкиот трибунал за воени злосторства во 2003 година, и дека комплетното досие му било предадено на ЕУЛЕКС во 2009 година.
Бан напиша дека извештајот на Марти бил поздравен во Белград, додека Приштина и Тирана го нарекоа антиалбански и невистинит.
Според приштинскиот дневник Коха диторе, Бан посветил голем дел од својот извештај на работата на УНМИК, особено во северно Косово, велејќи дека присуството на УНМИК останува важно за комуникацијата меѓу заедниците.
(Коха Диторе, Зери, Косова Сот, Телеграфи, Танјуг - 02/02/11)
