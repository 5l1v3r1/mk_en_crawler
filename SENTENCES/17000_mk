03/09/2006
АНКАРА, Турција -- Турската влада во петокот (1-ви септември) официјално побара од парламентот да го овласти распоредувањето на мировници во Либан, објави новинската агенција Анатолија.
Владејачката Партија на правдата и развојот (АКП) побара од парламентот во вторник да одржи вонредна седница, на која пратениците се очекува да ја поддржат иницијативата.
Според неофицијалните извештаи Анкара планира да распореди помеѓу 600 и 1.200 војници во Либан.
Премиерот Реџеп Тајип Ердоган минатата недела рече дека земјата има историска и хуманитарна должност да учествува во мисијата на ОН.
Во другите вести, курдските герилци убија седуммина војници во југоисточна Турција.
Тројца од војниците починаа при експлозијата во градот Гучлуконак во петокот.
Бомба на далечинско управување уби уште еден војник во близина на градот Дичле во саботата.
Тројца други војници загинаа во заседи поставени од припадниците на Курдистанската работничка партија (ПКК).
Полицијата, во меѓувреме, уапси 11 активисти на прокурдистанската Партија за демократско општество во градот Сиирт.
(AФП, АП - 03/09/06;
AП, Turkishpress.com - 01/09/06)
