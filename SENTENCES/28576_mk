14/04/2010
САРАЕВО, Босна и Херцеговина (БиХ) -- Италијанскиот министер за надворешни работи, Франко Фратини, го посети Сараево во вторникот (13-ти април), велејќи дека верува оти Европската комисија (ЕК) е близу до укинување на визите за ЕУ за граѓаните на БиХ. 
Тој додаде дека визната либерализација може да биде официјално објавена на самитот на ЕУ и Балканот на 2-ри јуни во Сараево. 
По состанокот со членовите на трипартиното претседателство, Фратини рече дека БиХ ги исполни сите услови, правејќи го прашањето претежно техничко во овој момент. 
Во ноември 2009 година ЕУ одлучи да ги укине визите за граѓаните на Македонија, Србија и Црна Гора, но не го стори тоа за БиХ и Албанија, поради нивното неспроведување на сите неопходни реформи. 
(Фена, РТРС, Онаса, Dnevnik.ba, Радио Слободна Европа - 13/04/10)
