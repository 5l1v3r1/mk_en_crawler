25/02/2010
АТИНА, Грција -- Германија во средата (24-ти февруари) ги отфрли обвинувањата на грчкиот вицепремиер Теодорос Пангалос, кој рече дека Берлин не й исплатил соодветна компензација на Атина за нацистичката окупација во текот на Втората светска војна.
Германското Министерство за надворешни работи вели дека Берлин обезбедил помош за Атина во висина од неколку милијарди евра.
Во интервју за Светскиот сервис на Би-Би-Си, Пангалос го критикуваше ставот на Германија кон актуелната финансиска криза на Грција, велејќи дека Атина никогаш не добила соодветна компензација за последиците од нацистичката инвазија во 1941 година.
Пангалос додаде дека по окупацијата, грчките резерви на злато и девизи, биле запленети од трупите и никогаш не биле вратени.
Како одговор на тоа, портпаролот на германското Министерство за надворешни работи, Андреас Пешке, рече дека покренувањето на прашањата од минатото нема да й помогне на Атина да се справи со своите актуелни проблеми.
(ЕУопсервер - 25/02/10;
Ројтерс - 24/02/10)
