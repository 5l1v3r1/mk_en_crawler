02/05/2011
Од Арон Штајн за Southeast European Times во Истанбул -- 02/05/11
Амортизирани од 40.000 полицајци наоружани со палки и полицијата за смирување немири, илјадници турски работници и политички активисти се собраа во неделата (1-ви мај) да го прослават Први мај на плоштадот Таксим -- истанбулскиот симболичен културен и политички центар.
Поттикната од престојните избори на 12-ти јуни, владејачката Партија на правдата и развојот (АКП) одлучи да ја укине забраната и да им дозволи на демонстрантите да се соберат во Таксим.
Сé до минатата година, собирите за Први мај беа забранети во најфрекфентниот плоштад во Истанбул, откако неидентификувани вооружени напаѓачи застелаа и убија 34 луѓе за време на демонстрациите во 1977 година. 
И покрај забраната, активистите маршираа секоја година, честопати судрувајќи се насилно со полицијата.
Претходно истиот ден, ожалостените се собраа да им оддадат почит на загинатите во масакрот во 1977 година и ги повторија повиците до владата да стори повеќе за пронаоѓање на оние кои го извршија злосторството. 
До денес, идентитетите на вооружените напаѓачи се непознати, иако многумина се сомневаат дека тоа се ултранационалисти наклонети кон поттикнување насилство за да предизвикаат државен удар.
Како што се загреваше собирот, илјадници демонстранти почнаа да викаат за централните прашања од политичката кампања оваа година.
Работниците и активистите формираа „нешто поорганизиран фронт на граѓанското општество против актуелната партија за голем број прашања“, рече Емре Хатипоглу, професор по политички науки на Универзитетот Сабанчи, за SETimes.
Протестите „претставуваат израз на солидарност меѓу синдикатите (со исклучок на Каму-сен, конзервативниот синдикат), другите невладини организации, различните органи на политичките партии, па дури и групи на спортски навивачи; наместо да се протесен марш против владата“, напиша Хатипоглу во имејл интервјуто за SETimes.
„Демонстрациите може да бидат важен критериум во формирањето на организирано граѓанско движење“, додаде Хатипоглу.
Пред овој марш, овие неспоиви групи немаа слични пораки. 
Сепак, оваа година сите групи заедно повикаа на „слобода на изразувањето, почитување на етно-културните разлики и другите области каде што актуелната влада дефинитивно не одговори соодветно“, рече тој.
Турците се надеваат дека демонстрациите ќе ги мотивираат политичките водачи да ги решат овие чувствителни прашања. 
Сепак, Хатипоглу рече за SETimes дека со „изборите на видик, она што партиите ќе го објават ќе се смета за ветување генерално до електоратот и ќе носи мала политичка релевантност“.
Меѓу учесниците на овогодинешниот собир се и членовите на малите опозициски партии, меѓу кои и претставниците на прокурдската Партија на мирот и демократијата (БДП) и Републиканската народна партија (ЦХП), најголемата опозициска партија во Турција.
Присуството на опозициските партии нема да има големо влијание врз престојните избори. 
Според Хатипоглу, „турската политика има тенденција на движење кон систем на два гравитациони центри: централнодесничарски и централнолевичарски блок“. 
Тој верува дека „демонстрациите ќе имаат малку влијание за евентуална промена на воспоставениот гласачки модел на населението во целина, или давање дополнителен замав за малите партии на престојните избори“.
