28/08/2005
САРАЕВО, Босна и Херцеговина (БиХ) -- Копретседателот на Комисијата за реформи во одбраната, Рафи Грегоријан, вели дека верува оти во БиХ ќе бидат спроведени клучните реформи и дека ќе биде усвоена и нацрт-легислативата поврзана со нив од страна на двата парламенти на ентитетите, според планираното.
Во интервјуто за „Дневни аваз“ од саботата (27-ми август) Грегоријан рече дека е изненаден од тоа што владата на Република Српска (РС) одлучила да го одложи гласањето на двата нацрт-закони за реформата во одбраната до понеделник.
Тој, сепак, рече дека очекува легислативата -- клучна за Договорот за стабилизација и асоцијација со ЕУ -- да биде усвоена од страна на владата на РС, а потоа и од страна на парламентот.
Планираното реструктуирање на вооружените сили ќе резултира со предавање на одбранбената и воената команда и контролните одговорности на државно ниво.
(Дневни аваз - 27/08/05;
веб-страница на владата на РС - 26/08/05)
