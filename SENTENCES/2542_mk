23/02/2006
Од Берта Фониќи за Southeast European Times во Приштина – 23/02/06
Doris Pack, the head of the European Parliament's (EP) Southeast Europe delegation, arrived in Pristina on Tuesday (21 February). 
She voiced her belief that the status negotiations in Vienna will lead to a positive result and pave the way for lasting peace in the region.
Во разговорите со косовскиот претседател Фатмир Сејдиу и другите официјални претставници Пак рече дека ЕП е посветена на својата улога во покраината, но, исто така, „е должна на своите земји-членки да им покаже каде одат средствата што таа ги обезбедува“.
Таа, исто така, говореше за шансите на покраината за интеграција во ЕУ по решавањето на прашањето на статусот. 
Членството е можно, рече таа. 
Сепак „многу е тешко да се направи проценка“ за изгледите во овој момент, им рече таа на новинарите.
Сејдиу рече дека Пак ветила оти ЕУ ќе продолжи со својата поддршка за косовските институции и косовскиот народ, и тој го повика ЕП да помогне во процесот на решавање на конечниот статус на покраината и нејзина интеграција во европските структури.
Пак, исто така, се состана со косовскиот премиер Бајрам Косуми, при што ја пофали неговата посветеност на воспоставувањето на доверба помеѓу сите заедници во Косово. 
Косуми рече дека е убеден оти процесот на решавање на статусот ќе биде завршен оваа година.
Сепак, Пак беше јасна. 
„Интеграцијата во ЕУ ќе биде невозможна без регионална соработка. 
Воените времиња се минато и сега е време да се гради. 
Земјите во Балканот и Косово ќе имаат поддршка од ЕУ во остварувањето на неопходните цели, но никој нема за вас да ја заврши работата. 
Според тоа, вашата судбина е во ваши раце“, рече таа.
