30/01/2006
ПОДГОРИЦА, Србија и Црна Гора -- Претставникот на ЕУ за црногорскиот референдум за независност, Мирослав Лајчак, се наоѓа во Подгорица за нова, четврта по ред рунда политички преговори во врска со ова прашање.
Состанокот започна во понеделникот (30-ти јануари).
Во интервјуто објавено изминатиот викенд Лајчак рече дека референдумот би можел да се одржи во април, но само ако владејачката коалиција и опозицијата постигнат согласност околу неговите услови до 7-ми февруари, кога за ова треба да расправа парламентот.
Исто така изминатиот викенд, министерот за надворешни работи на Србија и Црна Гора, Вук Драшковиќ, изрази надеж дека референдумот нема да успее и дека ќе се зачува државната заедница.
Сепак, Драшковиќ истакна дека ако мнозинството црногорски граѓани ја поддржат идејата за независност, нивната одлука мора да се почитува, под услов референдумот да ги исполнува европските стандарди.
(РТС - 30/01/06;
Политика, Блиц - 28/01/06)
