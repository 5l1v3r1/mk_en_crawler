05/02/2008
САРАЕВО, Босна и Херцеговина (БиХ) -- Земјата би можела да го потпише Договорот за стабилизација и асоцијација (ДСА) со ЕУ за помалку од шест месеци отсега, сé додека ги спроведува договорените реформи, рече во петокот (4-ти февруари) високиот претставник Мирослав Лајчак. 
На состанокот помеѓу членовите на Европскиот парламент и членовите на Заедничкиот комитет за европска интеграција на парламентот на БиХ, тој потсети дека ЕК постави четири услови за потпишување на ДСА. 
Тоа се: полициските реформи, јавната администрација, реформата на државниот радиотелевизиски сервис и целосната соработка со Трибуналот на ОН за воени злосторства.
Лајчак предупреди дека на БиХ й истекува времето и посочи дека меѓународната заедница би можела да преземе одредени мерки за олеснување на реформите. 
Шефот на Комитетот за Југоисточна Европа на Европскиот парламент, Дорис Пак, се согласи и истакна дека темпото на интеграција на земјата заостанува зад остатокот од Западен Балкан.
Најголемата бошњачка партија, Партијата за демократска акција, неодамна ги изненади сите најавувајќи планови за напуштање на разговорите за полициските реформи и спротивставување на идниот законски пакет. 
(Независне новине, Дневни аваз - 05/02/08; РТРС, Фена, НТВ Хајат - 04/02/08)
