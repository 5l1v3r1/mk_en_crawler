26/02/2006
САРАЕВО, Босна и Херцеговина (БиХ) -- Државниот суд на БиХ во петокот (24-ти февруари) му изрече казна затвор во траење од 18 месеци на поранешниот министер за одбрана на Федерацијата на БиХ (ФБиХ) Мирослав Прце, откако го осуди за злоупотреба на функцијата. 
Обвинувањата се поврзани со неговиот обид за расформирање на хрватската компонента на армијата на ФБиХ во март 2001 година, кога во ентитетот беше прогласена хрватска самоуправа. 
Прце веќе одлежа петгодишна казна затвор за проневера во врка со скандалот со Херцеговачка банка. 
Во понеделникот судиите ги споија двете казни во една, на вкупно шест години. 
(Независне новине - 25/02/06; ПБС БиХ, Фена - 24/02/06)
