03/05/2009
ХАГ, Холандија -- Поранешниот водач на босанските Срби, Радован Караџиќ, во петокот (1-ви мај) побара од Хашкиот трибунал за воени злосторства да ја отповика француската судијка Мишел Пикард, во неговиот случај за воени злосторства и геноцид. 
Во писменото барање Караџиќ тврди дека Пикард е пристрасна и неправедна поради нејзиното минато претседателствување со Комисијата за човекови права на Босна и Херцеговина (БиХ). 
Дејтонскиот мировен договор го предвиде воспоставувањето на Комисијата, за испитување на кршењата на човековите права за време на конфликтот во периодот 1992-1995 година.
Исто така во петокот, медиумите објавија дека Караџиќ побарал од високиот претставник во БиХ Валентин Инзко да им ги врати политичките и економските права на неговите пријатели и поддржувачи, кои претходно им беа укинати поради тоа што наводно му помагале да се крие, пред да биде уапсен во јули 2008 година. 
Десетици фунционери во БиХ беа сменети и нивните пасоши беа конфискувани поради сомневањата дека им помагале на бегалци обвинети за воени злосторства. 
(Taнјуг, Б92, АФП, Ројтерс - 01/05/09)
