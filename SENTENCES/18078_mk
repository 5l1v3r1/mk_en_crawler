18/06/2007
AТИНА, Грција -- Министерката за надворешни работи, Дора Бакојани, во петокот (15-ти јуни) рече дека процесот на решавање на статусот на Косово и домашните реформи во земјите на Југоисточна Европа се двата клучни фактори за регионалната стабилност.
Бакојани говореше на отворањето на дводневниот форум во Атина.
Настанот, во организација на американскиот Проект за етнички односи, привлече политички водачи од Балканот, ЕУ и САД, како и претставници на Советот на Европа, ОБСЕ и НАТО.
Бакојани предупреди дека дестабилизацијата на Југоисточна Европа би можела да влијае на целиот континтент.
(Вијести - 16/06/07;
AНА-МПА, РТЦГ - 15/06/07)
