30/12/2009
AНКАРА, Турција -- Обвинителството во вторникот (29-ти декември) уапси осуммина армиски офицери, кои беа уапсени под сомневање за вмешаност во заговор за атентат врз вицепремиерот Булент Аринч, објави новинската агенција Анадолу.
Апсењето беше спроведено минатата недела откако двајца од нив беа фатени како ја набљудуваат областа во близина на куќата на Аринч.
Локалните медиуми ги поврзаа апсењата со плановите за атентат врз Аринч.
Но, армијата ги отфрли овие извештаи и објаснија дека офицерите биле уапсени во текот на истрагата за „воен офицер осомничен дека издавал информации“.
Во другите вести од вторникот, турскиот суд му изрече шест доживотни казни затвор на Курд вмешан во бомбашкиот напад од 2005 година во туристичкото место Кушадаси на Егејското Море.
Петмина загинаа, а 13 беа поврдени при експлозијата на бомба поставена во минибус кој ги пренесувал туристите на плажа.
Мехмет Кесник доби доживотна казна за секој загинат и една за сепаратистички активности.
Во текот на судењето, тој негираше дека ја поставил рачно направената бомба, но призна дека бил член на терористичката Курдска работничка партија.
(AП, Ројтерс, ББС, новинска агенција Анадолу - 29/12/09)
