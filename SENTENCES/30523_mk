14/01/2011
БЕЛГРАД, Србија -- Најголемата опозициска Српска напредна партија (СНС) во четвртокот (13-ти јануари) поднесе петиција до парламентот, за измена на уставот. 
Со петицијата се предлага намалување на бројот на пратениците од сегашните 24 на не повеќе од 15. 
СНС, исто така, сака да се елиминира функцијата државен секретар. 
Реформите ќе заштедат околу 18,5 милиони евра годишно, вели Николиќ. 
Повеќе од 304.000 луѓе ја потпишаа петицијата за поддршка на амандманите, додаде тој. 
Следна цел на СНС е реформата на системот за јавни набавки, каде што ќе побара намалување на бројот на владините агенции, и намалување на бројот на политичките партии на два силни блока.
Заменик-претседателката на Демократската партија (ДС), Јелена Триван, ги отфрли предложените уставни амандмани, велејќи дека ваквиот потег најпрво бара сериозна анализа и широка јавна дебата. 
Триван, исто така, ја негираше соработката меѓу ДС и СНС за создавање политички систем од два блока. 
Српската демократска партија и Либерал-демократската партија, исто така, се спротивставија на иницијативата на СНС. 
(Б92, Tанјуг, Радио Слободна Европа, РТС - 13/01/11)
