29/04/2011
ТИРАНА, Албанија -- Едно лице загина, а три други беа повредени во експлозијата во складиштето за уништување муниција Пигас во Скрапар, јужна Албанија, во четвртокот (28-ми април).
Поведените се лекувани во воената болница во Тирана.
Министерството за одбрана нареди прекин на уништувањето на муницијата низ целата земја по инцидентот, додека инспекторите ги утврдуваат околностите.
Само ден порано, имаше сличен инцидент во складиште во Поличан, каде што беше повреден еден 34-годишен работник.
Уништувањето на старата муниција се покажа трагично пред три години, во складиштето Гердец надвор од Тирана.
Во експлозијата загинаа 26 лица, беа повредени редица други и беше предизвикана огромна материјална штета.
(НОА, Шекули, Топ чанал - 28/04/11)
