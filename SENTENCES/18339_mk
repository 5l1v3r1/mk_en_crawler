14/03/2007
ЊУЈОРК, САД -- Генералниот секретар на ОН, Бан Ки Мун, повика на „навремено завршување“ на разговорите за статусот на Косово, велејќи дека на Косово и неговиот народ му треба „јасна иднина“.
Извештајот на Бан до Советот за безбедност на ОН -- за развојот на настаните во покраината во периодот помеѓу ноември и февруари -- беше објавен во вторникот (13-ти март) на веб-страницата на ОН.
Тој ја истакна потребата за одржливо решение, што ќе гарантира стабилност и мирен соживот на сите заедници.
Во меѓувреме, во вторникот, специјалниот претставник на ОН, Марти Ахтисари, ги отфрли повиците на Русија за континуирани преговори помеѓу Белград и Приштина.
Тој рече дека пролонгирањето на преговорите само ќе ја влоши ситуацијата.
ЕУ во вторникот ја поддржа одлуката на Ахтисари за испраќање на неговиот план до Советот за безбедност, како и американскиот Стејт департмент.
(Aлбански вести - 14/03/07;
веб-страница на ОН, Бета, Б92, Танјуг, Косова лајв, ЕУ Обсервер, АФП, УПИ - 13/03/07)
