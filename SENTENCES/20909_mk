05/11/2007
ВАШИНГТОН, САД -- Претседателот Џорџ В. Буш во понеделникот (5-ти ноември) се состана со турскиот премиер Реџеп Тајип Ердоган, на разговори околу тоа како да се спречат нападите на Турција од страна на курдските терористи со бази во северен Ирак.
Состанокот, според многумина, претставува последна шанса да се спречи заканата од турска воена операција против базите на Курдистанската работничка партија (ПКК) во Ирак.
„Веќе немаме трпение во однос на терористичките напади што се вршат од северен Ирак“, рече Ердоган изминатиот викенд, додавајќи дека очекува конкретни мерки од САД.
Тој го опиша прашањето како „сериозен тест“ за односите помеѓу двата сојузници на НАТО.
Неговата посета можеби ќе биде крај на дипломатските напори за ставање под контрола на ПКК.
Овие напори беа во фокусот на меѓународната конференција во саботата во Истанбул, на која учествуваа претставници од Ирак, Турција, САД и Иран.
Во другите вести, турски и курдски имигранти одржаа мирни протести низ цела Германија, против настаните на ирачко-турската граница.
На демонстрациите во неделата во Минхен, Дортмунд, Берлин и другите градови, имаше околу 10.000 имигранти.
(AП, АФП, Ројтерс, Хуријет, Радикал, Милијет, Заман, Сабах - 05/11/07;
СНН Турк, новинска агенција Анадолу, АП, РБК, БТА - 04/11/07)
