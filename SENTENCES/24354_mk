11/03/2009
САРАЕВО, Босна и Херцеговина (БиХ) -- Министрите за надворешни работи на ЕУ, најверојатно, ќе ја одобрат номинацијата на австрискиот дипломат Валентин Инзко за нов висок претставник и специјален претставник на ЕУ во БиХ на нивниот состанок во Брисел следната недела, објавија локалните весници во понеделникот (9-ти март).
Потоа, Советот за спроведување на мирот (ССМ) ќе го потврди назначувањето на својата седница на 25-ти март, објавија медиумите.
Номинацијата, исто така, мора да биде поддржана и од членките на ССМ кои не се членки на ЕУ -- Русија, САД и Турција.
Инзко само што ги заврши консултациите во Вашингтон и ќе одржи слични разговори во Москва.
Властите се за брза постапка, бидејќи реформите се блокирани откако актуелниот висок претставник Мирослав Лајчак ја објави својата оставка на почетокот од февруари.
Водачот на Хрватската демократска заедница, Драган Човиќ, во понеделникот рече дека водачите на трите најголеми партии нема да се состанат повторно во врска со реформите поврзани со ЕУ и уставните реформи, пред седницата на ССМ.
(Дневни аваз, Независне новине - 09/03/09)
