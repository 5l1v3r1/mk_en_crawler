02/03/2006
АНКАРА, Турција -- Џовани ди Стаси, претседателот на Конгресот на локалните и регионалните власти на Советот на Европа (СоЕ) во средата (1-ви март) ги пофали првите чекори на Турција во децентрализацијата, повикувајќи на понатамошни напори и континуирана политичка волја за „создавање на модерна демократија“. 
Ди Стаси имаше свое обраќање на Конференцијата за реформите во јавната администрација и територијалната организација на СИГМА, што се одржа во Анкара.
Исто така во средата, шефот на турскиот Врховен одбор за радио и телевизија, Захит Акман, објави дека четири регионални телевизиски мрежи добиле дозвола да започнат со емитување на програма на курдски јазик овој месец. 
Оваа државна мониторинг комисија неодамна одлучи да им дозволи на приватните регионални медиуми да емитуваат програма на курдски јазик. 
(НТВ - 02/03/06; веб-страница на СоЕ - 01/03/06)
