10/03/2008
АТИНА, Грција -- Tри лица загинаа во падови поврзани со генералниот штрајк на работниците во државното претпријатие за електрична енергија, објави полицијата во неделата (9-ти март).
Во општина Леонидион на полуостровот Пелопонез, една 64-годишна жена падна од височина од четири метри во темница и почина.
Полицијата испитува уште два слични фатални инциденти.
Вработените во монополот на Државната корпорација за електрична енергија во неделата го продолжија својот штрајк низ целата земја, прекинувајќи ја струјата два часа.
Сепак, ситуацијата со електричната енергија беше во извесна мерка ублажена со ниската побарувачка поради топлото време.
Работниците протестираат поради планираните пензиски реформи веќе една недела, а обвинителите испитуваат дали работниците ги пречекориле своите права попречувајќи го нормалното работење на јавното претпријатие.
(Њус Ин - 10/03/08;
РИА Новости, АНА-МПА, ЕРT - 09/03/08)
