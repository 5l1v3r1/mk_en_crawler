05/11/2009
Од Марина Рогановиќ и Беса Беќири за Southeast European Times во Подгорица и Приштина -- 05/11/09
Додека трааат препирања околу ова прашање, Црна Гора и Косово планираат официјални преговори за утврдување на дефинитивната, законски обврзувачка граница.
Властите се обидуваат да останат позитивни, при што црногорскиот Министер за надворешни работи Милан Рочен инсистира на тоа дека неговата земја „нема никакви тешки проблеми што не можат да се решат преку разговори со нашите соседи“.
На 27-ми октомври во парламентот тој изјави:
„Нема отворени прашања со Косово и нема прашања во врска со одбележувањето на границата“, изјави тој пред парламентот на 27-ми октомври.
Сепак, Рочен потврди дека сé уште не е целосно информиран за ова прашање.
„Не сакам да влегувам во контекстот на ова и немам доволно релевантни информации за да коментирам за истото во јавноста“, рече тој.
Во исто време, црногорското Министерство за внатрешни работи издаде изјава со остри зборови, во кое се вели дека земјата нема да се откаже ниту од еден метар квадратен од својата територија.
Неодамнешните инциденти го зголемија нивото на загриженост.
Според косовските медиуми, знаци на кои пишува:
„Добредојдовте во Црна Гора“ биле поставени на косовската страна од спорната погранична област Кула, во близина на Пеќ -- територија која вклучува 21 село.
Во знак на протест, повеќе од 200 албански селани го блокираа главниот пат кој води до пограничниот премин.
Нивниот претставник Садри Зека, тврди дека скоро 1.000 хектари се присвоени од страна на Црна Гора.
Според косовската новинска агенција Телеграфи, протестите довеле до состанок меѓу косовската регионална и погранична полиција, како и на градоначалникот на Пеќ и главниот полициски инспектор на црногорската граница.
Нусрет Калач, градоначалникот на Рожаје, мал црногорски пограничен град веднаш до спорната област, за ТВ Вијести изјави дека неговата општина ги одржува и ќе продолжи да ги одржува патиштата и да ја гарантира безбедоста во оваа област..
„Го направивме ова и ќе продолжиме да го правиме и ако некому му пречи границата, ако некој има [територијални] апетити, тоа е негова работа“, рече Калач.
Емилио Лабудовиќ, пратеник кој ги претставува црногорските Срби, не се согласува.
Белградски Б92 ја цитираше неговата изјава дека етничките Албанци влегле во неговото село, ги зазеле пасиштата и ги пресекле дрвјата во шумите.
„Црногорската погранична полиција не реагира“, тврди тој.
Косовските власти се чини дека веруваат оти процесот на одбележување на границата ќе биде релативно лесен и ќе биде покус од оној кој беше неодамна потпишан со Македонија.
Владиниот портпарол Мемил Красниќи беше цитиран во весникот Зери на 27-ми октомври дека Косово и Црна Гора немаат погранични спорови.
Министерот за внатрешни работи, Зенун Пајазити, за весникот Бота Сот изјави дека „ќе има процес на заеднично управување во однос на ова прашање ...
и не се очекуваат проблеми.“
Пајазити не можеше да каже кога точно би се случило одбележувањето на границата, и отпочнувањето на дипломатските односи со Црна Гора, но изрази надеж дека тоа ќе биде наскоро.
Минатиот месец црногорскиот министер за човекови и малцински права Ферат Диноса за локалните медиуми изјави дека очекува воспоставување на дипломатски односи до крајот на годинава.
Никој во Косово не се согласува со тоа.
Водачот на движењето Ветевендосје (Самоопределување), Албин Курти, долго време предупредува дека двете земји ќе имаат проблем при одбележувањето на границата.
Тој посочи дека одговорот може да се најде во еден документ стар 35 години:
уставот на Југославија од 1974 година, во кој се дефинирани границите на Косово.
