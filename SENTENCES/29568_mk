29/04/2011
ПРИШТИНА, Косово -- Заменик-шефот на мисијата на ЕУЛЕКС, Енди Спаркс, во четвртокот (28-ми април) рече дека има „еден вид меѓуетничка соработка“ меѓу криминалците.
„Јас сум против криминалот, но сум за меѓуетничка соработка“, рече Спаркс во северна Митровица, каде што започна кампања против дрогата.
Тој, исто така, одговори на критиките претходно оваа недела на министерот за внатрешни работи, Бајрам Реџепи, кој го обвини ЕУЛЕКС за неефикасност во северниот дел, со претежно српско население.
„Поради политичките околности, секоја акција на ЕУЛЕКС во Косово Север се политизира, и нашите напори погрешно се толкуваат.
Вистината е дека ние сме тука да помогнеме во владеењето на правото“, рече Спаркс.
(Зери, Коха Диторе, Епока е Ре, Косова Сот - 29/04/11)
