14/03/2008
ПРИШТИНА, Косово -- Премиерот Хашим Тачи вели дека косовските граѓани ќе имаат нови пасоши и лични карти до ова лето. 
Изгледот на новите пасоши, сини со картата на Косово на средината, беше за првпат претставен на состанокот на владата во четвртокот (13-ти март). 
Владата, исто така, го одобри нацрт-законот за новите лични документи, вклучително и возачките дозволи, и дискутираше околу подготовките за престојната донаторска конференција во Брисел.
Исто така во четвртокот, парламент усвои десет брзи мерки, кои сега чекаат одобрение од шефот на УНМИК, Јоаким Рикер. 
Тие ги вклучуваат законите за надворешни работи, националната безбедност, правата на заедниците и координацијата со новата мисија на ЕУ за спроведување на законот, ЕУЛЕКС. 
Шефот на мисијата, Ив де Кермабон, во четвртокот допатува во Приштина и рече дека плановите за распоредувањето продолжуваат. 
(Зери, КохаДиторе, Лајм, Експрес - 14/03/08; КТВ, РТК, АФП, Б92, Балкан инсајт - 13/03/08)
