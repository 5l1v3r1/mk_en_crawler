23/08/2005
БУКУРЕШТ, Романија -- Премиерот Калин Попеску Таричеану во понеделникот (22-ри август) објави дека сменил четворица свои министри, поради слабите резултати.
Министрите за финансии, за европска интеграција, за економски прашања и за здравство се сменети.
Заменик-министерот за финансии, Себастијан Владеску, ќе го замени својот претпоставен, Јонут Попеску, кој имаше несогласувања со Таричеану во врска со владините субвенции за државните претпријатија.
Анка Боагиу ќе го преземе Министерството за европски интеграции од Ене Динга.
Еуген Николаеску ќе го замени Мирчеа Чинтеза на функцијата министер за здравство.
Реконструкцијата уследи по острите критики за резултатите на владата од страна на претседателот Трајан Башеску, особено во врска со доцнењата во реформите клучни за пристапот на Романија во ЕУ, планиран за 2007 година.
(Ромпрес, Девет часот - 23/08/05;
AФП - 22/08/05)
