08/11/2010
(ИТАР-ТАСС, Блиц - 08/11/10;
БНТ, Софиска новинска агенција, Труд - 07/11/10;
Софија ечо, Медиапул - 05/11/10;
Dnevnik.bg, Медиапул, Софиска новинска агенција, Софија ечо - 02/11/10;
Блумберг - 01/11/10)
Рускиот премиер Владимир Путин в сабота (13-ти ноември) ќе пристигне во разговори со својот бугарски колега, Бојко Борисов, околу заедничките енеретски проекти на двете земји и начините за зајакнување на билатералните трговски односи.
Борисов ја најави посетата на 2-ри ноември, по телефонскиот разговор со Путин претходната вечер.
Тој рече дека двајцата се согласиле да се состанат во неработен ден за да можат подробно да разговараат за сите важни билатерални прашања.
Проектите за нуклеарната централа Белене и гасоводот за природен гас Јужен тек се очекува да доминираат во разговорите.
Двете држави потпишаа договор за изградбата на Белене, на реката Дунав, 100 километри источно од постојната централа Козлодуј, за време на посетата на Путин на Софија во јануари 2008 година.
Неколку недели подоцна беше потпишан договор со руското државно претпријатие Атомстројекспорт за изградба на два ВВЕР реактори со јачина од 1.000 мегавати, по цена од скоро 4 милијарди евра.
Проектот заглави бидејќи централнодесничарската партија на Борисов, Граѓаните за европски развој на Бугарија (ГЕРБ), дојде на власт пред 15 месеци, и почна да покренува прашања во врска со економската остварливост на потфатот, одбивајќи да обезбеди државни средства за истиот.
Иницијативата беше практично замрзната во есента 2009 година откако германското претпријатие РВЕ се повлече од истата.
Борисов подоцна ја критикуваше претходната коалициска влада предводена од социјалистите за неспоменување на дополнителните трошоци во врска со советодавните услуги, плаќањата на заеми и инфраструктурата при промовирањето на проектот, чија висина изнесува скоро 2,5 милијарди евра.
Бугарија тогаш објави дека ќе го спроведе проектот само ако се најде нов стратешки европски инвеститор на местото на РВЕ.
Претставниците на ГЕРБ неодамна посочија дека е можно друго германско претпријатие да се приклучија на иницијативата.
„Јас сум решен да се финализира изградбата на Белене, за да не дојде до тоа кога реакторите во фабриката Козлодуј се затворат во 2012 година, Бугарија да остане без нуклеарна енергија“, рече Борисов во интервју за софиската телевизија Нова минатата недела.
Тој подоцна изјави за владата дека го поддржува проектот од прагматични причини, бидејќи „Турција гледа што ќе стори Бугарија во врска со Белене, за да може да одлучи што ќе стори со своите планирани четири нуклеарни реактори“.
Според извештаите од петокот, Борисов испратил официјални писма до српскиот претседател Борис Тадиќ и хрватската премиерка Јадранка Косор, барајќи секој од нив да одговори до 13-ти ноември дали се земјите заинтересирани за купување на акциите од 1%, 1,5%, или 2% од централната Белене.
Учеството на двете балкански земји ќе го направи тоа „уште попрагматично бидејќи ќе ги загарантира пазарите за оваа нуклеарна централа кога ќе биде изградена“, Софиската новинска агенција го цитираше Борисов.
Договор за формирање заедничко претпријатие што ќе оперира со бугарскиот дел од гасоводот Јужен тек, што треба да биде потпишан на 15-ти ноември, најверојатно ќе биде потпишан за време на посетата на Путин.
Борисов се очекува, исто така, да побара пониски цени за рускиот гас.
Енергетските експерти сметаат дека тој ќе успее, бидејќи Гаспром беше принуден да ги намали своите цени оваа година за да ги задржи своите позиции на европскиот пазар.
Во изјавата пред своите разговори со Путин, Борисов јасно стави до знаење дека, исто така, планира да изврши притисок за зголемување на бугарскиот извоз за Русија.
Тој рече дека Бугарија треба да се обиде повторно да ги освои позициите што ги држеше на поранешниот советски пазар.
Тоа, исто така, ќе помогне да се амортизира огромниот дефицит во трговските односи со Русија, на која таа се потпира 100-процентно за својот природен гас, голем дел од суровата нафта и нуклеарно гориво.
„Русија е природен пазар за Бугарија.
Зошто го забораваме тоа?“, Софиската новинска агенција го цитираше Борисов на 2-ри ноември.
„Ова е чист бизнис и чиста економија -- свежи пари за нашата земја.“
