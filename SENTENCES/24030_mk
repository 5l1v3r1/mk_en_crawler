18/06/2009
САРАЕВО, Босна и Херцеговина (БиХ) -- Водачите на Босанската партија за демократска акција (СДА) на вонредната седница во средата (17-ти јуни) разговараа за последниот потег на Република Српска (РС). 
Парламентот на РС одбива да ја повлече својата резолуција која ги обврзува институциите и официјалните претставници во ентитетот да се спротивстават на какво било идно пренесување на ингеренциите на БиХ. 
Резолуцијата беше објавена во понеделникот во Службен весник, и покрај повиците од високиот претставник Валентин Инзко да биде повлечена. 
Тој тврди дека резолуцијата е спротивна на Дејтонскиот мировен договор и уставот на БиХ. 
Претседателството на СДА едногласно го поддржа водачот Сулејман Тихиќ, кој одби да присуствува на состанокот со најголемите политички партии во Бања Лука. 
Разговорите беа дел од т.н. 
„Прудски процес“, кој предвидува редовни состаноци на клучните водачи. 
(Фена, Дневни аваз, Срна - 17/06/09)
