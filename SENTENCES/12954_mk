01/04/2005
ТИРАНА, Албанија -- Делегација од американскиот Конгрес заклучи дека Албанија повеќе не е земја на потекло на трговија со луѓе. 
Делегацијата ја заврши својата работа во Албанија во четвртокот (31-ви март), по посетата на неколку земји со цел да ја процени големината на проблемот. 
„Наш впечаток е дека Албанија се претвори од земја на потекло на трговија со луѓе во транзитна земја“, рекоа членовите на делегацијата, одобрувајќи ги успешните владини мерки за намалување на трговијата со луѓе.
Во другите вести, американски воен транспортен авион се урна во јужна Албанија доцна во четвртокот, при што загинаа сите деветмина членови на екипажот. 
Ц-130 беше на заедничка вежба со албанската војска кога удри во планината Дриза.
Во петокот косовскиот премиер, Бајрам Косуми, ја посети Тирана. 
Ова е негова прва посета по преземањето на функцијата на крајот на минатата недела. 
(Aлбански дневни вести, ББС - 01/04/05; AП, АФП, Ројтерс, Радио Косова - 31/03/05)
