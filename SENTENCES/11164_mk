28/03/2005
ТИРАНА, Албанија -- Претседателот Алфред Мојсиу во неделата (27-ми март) ги критикуваше најголемите партии за пат-позицијата во врска со одредувањето на датумот на одржување на парламентарните избори.
Според законот, датумот го одобрува албанскиот претседател, но предлогот доаѓа од Парламентот.
Мојсиу рече дека побарал од партиите да се согласат во врска со ова прашање уште во декември, но досега не е постигнат консензус.
Владејачката Социјалистичка партија сака избори во јули, додека главната опозициска Демократска партија сака истите да се одржат во јуни.
Во другите вести, министерот за јавен ред, Игли Тоска, објави дека Албанија и Белгија потпишаа договор за реадмисија и полициска соработка.
Договорот ќе резултира со размена на инфорамции во врска со голем број поединци кои живеат во Белгија, а ги бара албанското судство.
(веб-страница на албанската влада - 27/03/05;
Албански вести - 26/03/05)
