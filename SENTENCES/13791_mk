17/02/2006
БЕЛГРАД, Србија и Црна Гора -- Спогодбата за стабилизација и асоцијација (ССА) помеѓу Србија и Црна Гора и ЕУ е можно да биде потпишан оваа есен, под услов Белград да ги исполни своите обврски кон Трибуналот на ОН за воени злосторства, рече во четвртокот (16-ти февруари) претседателот на Европската комисија (ЕК) Жозе Мануел Баросо. 
По разговорите со претседателот на Србија и Црна Гора Светозар Маровиќ, Баросо рече дека ЕУ е задоволна од текот на преговорите за ССА. 
Сепак, тој предупреди дека недоволната соработка би можела да го загрози тој процес. 
Комесарот за проширување на ЕУ, Оли Рен, кој го придружува Баросо, искажа слично такво предупредување во интервјуто за телевизијата Б92, велејќи дека соработката со Трибуналот треба да се интензивира што е можно побргу. 
ЕК ќе го претстави извештајот за ова прашање пред министрите за надворешни работи на ЕУ подоцна овој месец. 
(Данас, Политика - 17/02/06; РТС, Бета, Б92, Танјуг - 16/02/06)
