15/09/2004
АНКАРА, Турција -- Владејачката Партија на правдата и развојот одлучи да не продолжи со иницијативата за воведување на законска одредба со која прељубата би била прогласена за кривично дело.
Спорниот текст, кој предизвика бурни реакции во Турција и се закани да ги загрози односите со ЕУ, не беше ставен во предложените амандмани на Кривичниот законик, доставени до Парламентот во вторникот (14-ти септември).
Овој потег уследи по ненадејниот состанок помеѓу министерот за правда, Чемил Чичек, министерот за надворешни работи, Абдула Ѓул, и Дениз Бајкал, водачот на опозициската Републиканска народна партија.
Тројцата водачи за новинарите изјавија дека единствено одредбите одобрени од двете партии во Парламентот ќе бидат ставени на расправа.
Тие не го опфаќаат членот за прељубата, на кој републиканците се спротивставуваат од самиот почеток.
(Њујорк Тајмс, ЕУ Обсервер - 15/09/04;
АП, АФП, НТВ, Ројтерс - 14/09/04)
