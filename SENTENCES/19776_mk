20/02/2008
САРАЕВО, Босна и Херцеговина (БиХ) -- Полицијата на Република Српска (РС) во вторникот (19-ти февруари) изврши претрес во домовите на двајцата блиски соработници на политичкиот водач на босанските Срби, Радован Караџиќ, во обид да дознае повеќе за тоа каде се наоѓа.
Портпаролот на полицијата на РС, Тамара Мариќ, рече дека полицајците ги претресле домовите на поранешниот возач на Караџиќ, Сава Регоје, во централниот босански град Добој, и на неговиот поранешен телохранител, Предраг Благојевиќ, во североисточниот град Бијелина.
Двајцата мажи се верува дека се дел од мрежата на поддршка на Караџиќ.
Полицијата заплени компјутери, телефони, цедеа и други предмети за време на претресот.
Караџиќ, кого го бара Трибуналот на ОН во Хаг, се наоѓа во бегство 12 години.
(Независне новинe - 20/02/08;
РТРС, НТВ Хајат, АП - 19/02/08)
