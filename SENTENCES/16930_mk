04/09/2006
САРАЕВО, Босна и Херцеговина (БиХ) -- Високиот претставник Кристијан Шварц-Шилинг во неделата (3-ти септември) го избра Рафи Грегоријан за местото нов меѓународен надзорник за областа Брчко. 
Грегоријан беше политички советник во штабот на НАТО во Сараево. 
Американскиот функционер официјално ќе ја преземе должноста на 1-ви октомври, доаѓајќи на местото на Сузан Џонсон.
Во другите вести од неделата, властите велат дека еден босански Србин, кој одлежа затворска казна за воени злосторства, извршил самоубиство. 
Стеван Тодоровиќ, поранешен полициски началник, е најден мртов во саботата во неговиот дом во Самац со прострелна рана во главата. 
Тој одлежа неколку години во затвор откако беше осуден во Хаг за воени злосторства против босанските и хрватските цивили. 
Тој требаше да сведочи во други судски процеси. 
(Независне новине - 04/09/06; AП, АФП, Pincom.info, Бета, ПБС БиХ, РТРС - 03/09/06)
