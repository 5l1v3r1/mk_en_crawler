09/12/2009
ПРИШТИНА, Косово -- Корупцијата постои во многу облици и е раширена низ сите косовски институции, се заклучува во студијата на Европската комисија (ЕК) во Приштина во средата (9-ти декември), на Светскиот ден против корупцијата.
Извештајот го опишува генералниот недостаток на волја и политички интерес во борбата против овој феномен, што негативно се одразува на довербата на јавноста во судството.
Кјартан Бјорнсон, шеф на операциите во канцеларијата на ЕК, во вторникот рече дека заклучоците од студијата треба да бидат искористени на конструктивен и ефикасен начин во борбата против митото.
Директорот на Антикорупциската агенција, Хасан Претени, рече дека бројот на случаите на корупција оваа година е поголем отколку минатата година, како и дека од повеќе од 500 случаи пријавени од февруари 2007 година, буквално ниту еден не е целосно испитан.
(Коха Диторе, Експрес, Зери, Косова Сот - 09/12/09;
Кохавижн, РТК - 08/12/09)
