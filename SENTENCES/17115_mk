02/05/2006
ИСТАНБУЛ, Турција -- Протести ја одбележаа прославата на Први мај - Меѓународниот ден на трудот - во Југоисточна Европа, во понеделникот (1-ви мај).
Во Турција протестите во неколку градови се претворија во судири со полицијата, што резултираше со скоро 90 апсења и неколку повредени.
Повеќето од апсењата беа во Елазиг, каде што група демонстранти од една забранета левичарска група се обидоа да организираат протести на градскиот плоштад.
На другите места собирите беа мирни.
Во Албанија, демонстрантите се собраа во Тирана и во други градови.
Демонстрации се одржаа и во Атина, Сараево, Скопје, Софија, Солун и Загреб.
Во повеќето од слоганите од владите се бараше да ја реализираат кампањата на ветувања за подобрување на животниот стандард.
(Aлбански вести, Дневни аваз - 02/05/06;
TurkishPress.com, Turks.US, Фена, ХРТ, Макфакс, АП, АФП, Ројтерс - 01/05/06)
