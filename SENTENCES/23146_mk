02/06/2008
МЕДЛИН, Колумбија -- Српскиот министер за надворешни работи, Вук Јеремиќ, го покрена косовското прашање на годишниот самит на Генералното собрание на Организацијата на американските држави (ОАС), кој беше отворен во Медлин, Колумбија, во неделата (1-ви јуни).
Јеремиќ побара поддршка од ОАС за барањето што Србија го поднесе до ОН да му се дозволи на Меѓународниот суд на правдата да донесе одлука за законитоста на унилатералното прогласување независност од страна на Косово.
Тој рече дека Србија во септември ќе го покрене ова прашање пред Советот за безбедност на ОН и ќе ги мобилизира сите дипломатски, политички и правни средства.
Јеремиќ, исто така, се состана со генералниот секретар на ОАС, Жозе Мигуел Инсулза, и ќе одржи одделни билатерални состаноци со министрите за надворешни работи на земјите-членки на ОАС.
Од 35 членки на ОАС, само Соединетите Држави, Канада, Перу и Коста Рика, ја признаа независноста на Косово.
(Бета, РТРС, Танјуг - 01/06/08)
