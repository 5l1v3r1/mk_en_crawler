28/10/2007
БЕЛГРАД, Србија -- Европскиот парламент (ЕП) гледа во Србија мотор за европската интеграција за целиот регион, ако таа го покаже целиот свој потенцијал, изјави известувачот на ЕП за Србија, Јелко Кацин, за весникот „Новости“ во саботата (27-ми октомври).
Запрашан дали ЕП ќе покаже повеќе прагматизам и попустливост во врска со соработката со Хашкиот трибунал, Кацин потврди дека Србија нема да го потпише Договорот за стабилизација и асоцијација со ЕУ додека Ратко Младиќ не биде уапсен и екстрадиран во Хаг.
Коментирајќи во врска со критиките на ЕП за несправувањето на Србија со корупцијата, Кацин рече дека ќе биде потребно многу време за судскиот систем да ги исполни стандардите на ЕУ и дека на судството му требаат „нови луѓе со европско искуство“.
(Новости, Танјуг, Б92, РТРС, СРНА - 27/10/07)
