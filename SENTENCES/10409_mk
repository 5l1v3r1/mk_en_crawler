19/09/2004
САРАЕВО, Босна и Херцеговина (БиХ) -- Претседателот на Комисијата за одбранбени реформи на БиХ, Џејмс Лакер, во петокот (17-ти септември) изјави дека земјата исполнила 11 од вкупно 14 предуслови за влез во програмата на НАТО Партнерство за мир.
Говорејќи по седницата со комисијата, Лакер рече дека ќе биде воспоставен систем на буџетирање на менаџментот на одбранбените ресурси, како и државен оперативен центар за воени и разузнавачки работи.
Тој, исто така, рече дека БиХ е посветена на исполнување на последниот услов за влез во програмата:
целосна соработка со Трибуналот на ОН за воени злосторства.
(Независне новине - 18/09/04;
Фена - 17/09/04)
