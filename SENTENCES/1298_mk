15/06/2009
Универзитетот во Aтина беше домаќин на тридневниот меѓународен научен симпозиум, насловен како Услуги на набљудување на Земјата за мониторинг и заштита на општата јавност од 8-ми јуни до средата (10-ти јуни), објави новинската агенција АНА-МПА. 
Вкупно 14 земји учествуваа на настанот, чии организатори беа Атинската национална опсерваторија и Групата за набљудување на Земјата. 
Присутните разговараа за набљудувањето на Земјата и заштитата на животната средина.
***
Кипар поднесе апликација за полноправно членство во Европската организација за нуклеарно истражување (ЦЕРН) на 3-ти јуни, објави весникот Фајненшал мирор. 
Специјална работна група ќе ја испита апликацијата на земјата, а процесот на оценување се очекува да трае околу шест месеци. 
Ако препораката биде позитивна, Кипар ќе добие статус на земја-кандидат од една до пет години.
***
Романците до крајот на август ќе имаат бесплатен безжичен пристап до Интернет на околу 345 нови точки низ целата земја, рече премиерот Емил Боц на 5-ти јуни, на инаугурацијата на првата бесплатна Вај-Фај пристапна точка во Букурешт. 
Бесплатните Вај-Фај пристапни точки ќе бидат инсталирани во паркови, студентски домови и градски центри.
***
Прислушувањето на мобилните телефони со помош на шпионски телефонски софтвер е во пораст во Романијa и Грција, објави Медиафакс на 7-ми јуни. 
Другите земји со ист тренд се Италија, Шпанија, Франција и Германија. 
Оваа нова генерација, лесен за користење, шпионско-телефонски софтвер стана достапен минатата година и овозможува безжични трансфери на програми за прислушување на кој било мобилен телефон.
***
Националната сателитска дигитална регистрација на Косовo покажа околу 570.000 изградени објекти на негова територија, објавија медиумите во средата (10-ти јуни). 
Министерството за јавна администрација ја претстави комплетната база на податоци која ја покрива целата територија на Косово, а која беше регистрирана претходно оваа година и на крајот од 2008 година.
***
Српскиот студент по молекуларна биологија Мирко Ѓорѓевиќ ја освои наградата за најдобар научен комуникатор на 6-ти јуни, на овогодинешниот телевизиски натпревар ФејмЛаб ТВ во Велика Британија. 
Ѓорѓевиќ (23) беше прв во натпреварот на десет млади европски научници. 
Неговиот проект беше за спроведување молекуларни методи во истражувањето на половата селекција на грдјите.
(Разни извори – 08/06/09-15/06/09)
