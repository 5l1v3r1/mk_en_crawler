19/05/2010
Универзитетот во Тирана му додели honoris causa на турскиот писател Орхан Памук, добитник на Нобеловата награда за 2006 година за литература, во понеделникот (17-ти мај). 
За време на посетата на Aлбанијa, Памук ја промовираше својата книга, преведена на албански јазик од издавачката куќа „Скандербег букс“.
***
Српскиот министер за култура, Небојша Брадиќ, и неговиот колега од босанските Срби, Антон Касиповиќ, во саботата (15-ти мај) потпишаа меморандум за културна соработка меѓу своите министерства до 2012 година. 
Меѓу приоритетните проекти се меморијалниот центар „Доња Градина“ и работата на археолошки локалитет во Скелани, Република Српскa. 
Двете министерства, исто така, ќе соработуваат на интеграцијата во ЕУ и достапот до предпристапните средства на ЕУ.
***
Maкарскa, во Хрватскa, ќе биде домаќин на меѓународен фестивал на карикатурата од четврток (20-ти мај) до недела. 
Настанот ќе биде придружен со серија концерти на хрватски групи.
***
Белград ќе аплицира за титулата европски главен град на културата 2020, објави Александар Пековиќ, од градската администрација, во неделата (16-ти мај). 
Тој рече дека е формиран комитет за кандидатурата. 
Секој град кој аплицира мора да изготви културна програма која го одразува европскиот карактер на настанот и учеството на своите жители.
***
Приштина е домаќин на 9-тото издание на Ремузика, фестивал на модерна музика, до вторник (25-ти мај). 
Учествуваат повеќе од 200 композитори, солисти и оркестри. 
Ова издание на фестивалот има за цел да ја подели модерната музика од Косовo со светот.
***
Романската сопранистка Ангела Георгиу ја освои наградата Класик брит 2010. 
Церемонијата се одржа во Ројал Алберт Хол во Лондон во четвртокот (13-ти мај). 
Ова е втора награда Класик брит на Георгиу.
***
Српскиот пејач Жељко Јоксимовиќ е добитник на наградата Најдобра песна на Балканот 2009 и наградата Најдобар пејач на Балканот на првите Балкански музички награди, што се одржаа во Бугарија во неделата (16-ти мај). 
Јоксимовиќ беше награден за својата песна Љубави.
(Разни извори -- 12/05/10-19/05/10)
