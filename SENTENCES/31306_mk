01/03/2011
СКОПЈЕ, Македонија -- Најголемата опозициска партија, СДСМ, во понеделникот (28-ми февруари) објави дека ќе предложи замена за претседателот на Државната изборна комисија, Александар Новаковски, кој поднесе оставка минатата недела, но тие нема да се вратат во парламентот ако не им бидат исполнети барањата.
Претседателот на парламентот, Трајко Велјаноски, вели дека седницата за избор на нов претседател на комисијата ќе се одржи на 15-ти март.
Опозицијата, предводена од СДСМ, го напушти парламентот на крајот од јануари, во знак на протест поради замрзнувањето на банкарските сметки на А1 телевизија.
(МИА, Сител, Канал 5 - 28/02/11)
