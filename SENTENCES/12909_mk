02/03/2005
СКОПЈЕ, Македонија -- Помошникот на генералниот секретар на НАТО за политички прашања, Гинтер Алтенбург, е умерен оптимист во врска со кандидатурата на Македонија за добивање на членство во Пактот.
Тој во вторникот (1-ви март) се состана со министерката за надворешни работи, Илинка Митрева, како дел од тековната инспекциска мисија на НАТО во земјата.
Според Алтенбург, реформскиот процес генерално се одвива добро, и покрај тоа што се неопходни решителни чекори за реструктурирањето на судскиот сектор, зајакнувањето на економијата и борбата против корупцијата.
Во другите вести, црногорскиот претседател Филип Вујановиќ во средата ја започна дводневната посета на Македонија, на покана на неговиот колега, Бранко Црвенковски.
Се очекува разговорите да се фокусираат на зајакнувањето на економските и трговските врски.
(Maкфакс, A1 TВ - 02/03/05;
A1 TВ, Maкфакс - 01/03/05)
