17/05/2010
Tурската опсерваторија Чанаккале Оншекиз Март учествува на двонеделниот проект кој започна во средата (12-ри мај) за следење на трите „танцувачки“ ѕвезди во обид за утврдување што се случува во внатрешноста на нивните светлечки маси. 
Меѓународна мрежа на астрономски опсератории, предводена од американскиот Универзитет во Делвер, ја води иницијативата, која вклучува 13 опсерватории од целиот свет.
***
Српскиот министер за наука, Божидар Ѓелиќ, и неговиот хрватски колега Радован Фуч, во четвртокот (13-ти мај) разговараа за заеднички научни проекти во Загреб. 
Двете земји се вклучија во 21 заедничка иницијатива, главно поврзани со биотехнологијата. 
Ѓелиќ рече дека неколку работилници ќе бидат организирани во следните месеци за да се разгледаат резултатите. 
Фуч гледа други можности за билатерална соработка, вклучувајќи и заедничко учество на научниците во проекти финансирани од ЕУ.
***
Претседателот на Словачката академија на науките, Јаромир Пасторек, ја посети Српската академија на науките и уметностите (САНУ) во четвртокот (13-ти мај). 
Тој се состана со членовите на претседателството на САНУ и одржа предавање за организацијата и позицијата на институцијата што ја предводи.
***
Неодамнешната студија на Научно-технолошкиот совет на Tурција откри нови детали за познатите мониста од источна Анатолија. 
Студијата покажува дека суровините што се користат за правење на монистите биле направени во Анатолија со користење на камени алатки и не се донесени од други места, како што порано сметаа научниците. 
Монистите се користеле за различни цели во минатото, како што е за украсување, престиж и здравје, велат научниците.
***
Tурски тинејџер предизвика сериозен хаос на „Твитер“ оваа недела, оставајќи милиони корисници на социјалната мрежа без своите следбеници. 
Сепак, Бора Кирча (17) вели дека не е хакер. 
Тој вели дека само нашол „бубачка“ во системот и се обидел да ја пренесе информацијата.
***
Нивоата на софтверската пиратерија на Балканот малку се намалија во 2009 година во споредба со 2008, според студијата на Бизнис софтвер алијанс (БСА), објавена во вторникот (11-ти мај). 
Студијата покажува дека и покрај намалувањето за 2 отсто, Црна Гора има најголем удел во пиратскиот софтвер (81%). 
Нивоата во Aлбанијa се исто така намалени за 2 отсто, но е сé уште високо (75%). 
Босна и Херцеговинa (БиХ) (66%), Бугаријa (67%), Maкедонијa (67%) и Романијa (65%) забележаа најмал пад од 1 отсто. 
Нивоата во Србијa и Хрватскa остануваат непроменети.
***
Првото босанско здружение на пронаоѓачки, НОВА, освои шест медали на 3-тата Светска изложба за пронаоѓачки во Јужна Кореја. 
Истата се одржа од 4-ти до 10-ти мај.
***
Грчкиот Изложбен центар во Солун беше домаќин на првиот Фестивал на иновациите од 10-ти до 16-ти мај. 
Една од еколошките идеи прикажани на настанот беше соларниот автобус покриен целосно со бусен. 
Автобусот застанува на различни делови од градот секој ден, давајќи информации за заштитата на животната средина и алтернативните енергетски извори.
***
Хрватската делегација ја освои 18-тата награда гран при за најдобри остварувања на изложбата за иновации и нови технологии Еуроинвент. 
Единаесет хрватски пронаоѓачи учествуваа на настанот од 7-ми до 9-ти мај во Иаси, Романијa.
***
Србијa го регистрираше својот прв електричен автомобил во градот Крагујевац. 
Возилото, кое е направено на платформата на моделот Застава 10, може да достигне брзина од 120 километри на час.
(Разни извори -- 10/05/10-17/05/10)
