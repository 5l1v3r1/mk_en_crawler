16/05/2005
ЗАГРЕБ, Хрватска -- По локалните избори во неделата (15-ти мај) анкетите на излезот од гласачките места покажаа дека владејачката Хрватска демократска заедница (ХДЗ) ја изгуби контролата во четирите најголеми градови во земјата - Загреб, Осиек, Риека и Сплит.
За време на гласањето не се регистрирани нерегуларности, но прелиминарните податоци на Државната изборна комисија покажаа многу низок одѕив на гласачите, 28,5 отсто.
Анкетите на излезот од избирачките места на агенцијата „Пулс“ покажаа дека главната опозициска Социјалдемократска партија (СДП) е во водство во хрватскиот главен град со 46,97 отсто од гласовите, во споредба со 11,9 отсто за ХДЗ.
Така, СДП би добила 27 од вкупно 51 место во градскиот совет.
Аналитичарите велат дека избирачите ја казниле ХДЗ поради незапочнувањето на разговорите за пристапување со ЕУ, како и за стагнацијата на економијата.
(ХИНА, ХРТ, Index.hr - 15/05/05)
