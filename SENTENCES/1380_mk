30/11/2009
Софтверскиот гигант Мајкрософт, интернет кафулињата во Истанбул и Анкара и турското Министерство за култура и туризам, отпочнаа проект против софтверското пиратство. 
Иницијативата има за цел воспоставување безбеден, погоден и брз сервис, нудејќи им на операторите оригинален и најсовремен софтвер по соодветни цени. 
Според статистичките податоци, 98 отсто од 20.000 интернет кафулиња користат пиратски софтвер.
***
Српскиот научен центар Петница, најголема и најверојатно најстара независна непрофитна организација за воншколско научно образование во Југоисточна Европа, организираше Студентска научна конференција од четвртокот (26-ти ноември) до неделата. 
Центарот се наоѓа на околу 100 километри југозападно од Белград.
***
Натпреварувачите од Хрватскa освоија пет златни медали на саемот за пронајдоци ИНОВА-ЕУРЕКА, кој се одржа од 19-ти до 21-ви ноември во Брисел. 
На настанот учествуваа околу 150 учесници од повеќе од 30 земји.
***
Романски хакер познат како „Уну“ упадна во веб-страницата на антивирусниот гигант Симантек, потврди претпријатието. 
Хакерот објасни дека само сакал да ја покаже ранливоста на страницата и негираше дека ги користел податоците „неодговорно“.
***
Музејот на НЛО отвори изложба во Tурција на 23-ти ноември во Дијарбекир. 
Изложбата вклучува модели на вселенски бази, летечки чинии, фотографии до Марс, фотографи на НЛО, делови од архиви на НАСА и хронологија на извештаите за НЛО во меѓународните медиуми. 
По 15 дена во Дијарбекир, изложбата ќе биде префрлена во други градови во земјата.
***
Бугарското претпријатие Казино технолоџи доби награда на Годишните награди за обложување и технологија во Лас Вегас. 
Натпреварот, организиран од американското списание Глобал гејминг бизнис, беше поделен во четири категории. 
Бугарското претпријатие победи во категоријата „Табела на игри“.
(Разни извори -- 23/11/09-30/11/09)
