08/02/2007
ИСТАНБУЛ, Турција -- Последните операции против членовите на терористичката организација Курдистанска работничка партија (ПКК) во Европа се резултат на соработката помеѓу европските и американските безбедносни служби, според извештаите објавени во четвртокот (8-ми февруари) во турскиот печат. 
Тие ја цитираат изјавата на американскиот амбасадор во Турција, Рос Вилсон, во врска со претресот спроведен против осомничени финансиери на ПКК во Франција. 
Тој посочи дека САД помогнале во операцијата и дека Европа смета оти ПКК е втора најопасна теорористичка организација по Ал каеда.
Во понеделникот полицијата во Париз уапси 13 Курди осомничени за перење пари за ПКК. 
Дванаесет од нив се турски државјани, а еден има австралиско државјанство. 
Француските власти велат дека апсењата се дел од операцијата што започна минатиот јули, кога двајца Курди беа уапсени при обид да претворат 200.000 евра во американски долари. 
(Хуријет, Сабах, Фокус - 08/02/07; Турски дневни вести - 07/02/07)
