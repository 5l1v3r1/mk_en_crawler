15/07/2009
НИКОЗИЈА, Кипар -- Владата на кипарските Грци не очекува договор за повторно обединување или референдум до крајот на оваа година, освен ако Турција и кипарските Турци не ги променат своите позиции во тековните разговори, рече портпаролот на владата Стефанос Стефану во вторникот (14-ти јули).
„Како што стојат работите сега ...
не гледаме како може да се постигне согласност за решение и истиот да се стави на референдум до декември“, изјави тој за новинарите.
Во понеделникот турскиот претседател Абдула Ѓул рече дека Анкара сака референдум оваа година, став со кој излезе и водачот на кипарските Турци Мехмет Али Талат во вторникот.
„Ако се забрза процесот и ако администрацијата на кипарските Грци соработува, целта ни е преговорите да завршат до крајот на 2009 година“, рече тој.
Тоа ќе овозможи одржување референдум на почетокот од 2010 година.
(Tуркие, Радикал - 15/07/09;
КНА, АФП, Ксинхуа, Хуријет, Заман, новинска агенција Анадолу - 14/07/09)
