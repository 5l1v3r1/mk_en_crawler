10/07/2009
ЗАГРЕБ, Хрватска -- Регионален самит за енергија, инвестиции и економски развој започна во четвртокот (9-ти јули) во приморскиот град Дубровник.
Шефови на влади, министри за надворешни работи и дипломати од регионот, како и претставници на САД и ЕУ, учествуваат на дводневниот форум.
Хрватската влада ќе вложи максимални напори да ги исполни критериумите за пристап во ЕУ, рече новата премиерка Јадранка Косор на отворањето, додавајќи дека Загреб очекува Европа да ги укине вештачките пречки на патот.
Дискусиите на самитот ќе бидат фокусирани на понатамошното проширување на ЕУ и НАТО со земјите од Западен Балкан, соработката во енергетскиот сектор и новите економски проекти.
Српскиот министер за надворешни работи, Вук Јеремиќ, одби да учествува, обвинувајќи ги хрватските власти дека го прекршиле договорот за дневниот ред.
Тој требаше да говори на првиот ден од самитот, но на крајот беше ставен на распоредот за вториот ден, заедно со членовите на косовската делегација.
(Вјесник, ХИНА, ХРТ, Б92, АФП - 09/07/09)
