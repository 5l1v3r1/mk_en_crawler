02/03/2008
ДАБЛИН, Ирска -- Министерот за надворешни работи, Дермот Ахерн, во петокот (29-ти февруари) објави дека Ирска ја признава независноста на Косово.
Тој додаде дека одлуката не треба да се смета за чин на непријателство кон Србија.
Исланд, исто така, во петокот објави дека неговата влада одлучила да ја признае независноста на Косово, врз основа на прокламацијата од 17-ти февруари.
Со тоа, вкупно 22 земји досега понудија официјално признавање.
Во меѓувреме, српскиот министер за надворешни рсботи, Вук Јеремиќ, му испрати писмо на Генералниот секретар на ОН, Бан Ки-Мун, протестирајќи против формирањето на Меѓународната управна група за Косово.
Групата, која ја сочинуваат 15 земји што ја признаа независноста на Косово, беше формирана во четвртокот во Виена.
(AП, АФП, ИТАР-ТАСС, РТС, Бета, Танјуг, Б92 - 29/02/08)
