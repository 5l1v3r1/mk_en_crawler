30/06/2006
БРИСЕЛ, Белгија -- Финскиот министер за надворешни работи, Ерки Туомиоја, чија земја ќе го преземе ротирачкото претседателство со ЕУ в сабота (1-ви јули), вели дека Југоисточна Европа и интеграцијата на овие земји во ЕУ ќе бидат приоритет за време на нејзиниот мандат. 
Во четвртокот во Брисел Туомиоја изјави дека Финска отворено пристапува кон проширувањето во ЕУ и дека ќе инсистира на објективна проценка и спроведување на сите критериуми за членство за секоја земја одделно. 
„Важно е да не се испратат погрешни сигнали до идните апликанти, со оглед на тоа што европската перспектива претставува силно оружје за ЕУ, особено во Западен Балкан“, рече тој. 
(MИА, Танјуг, Медиафакс - 29/06/06)
