16/02/2006
ПОДГОРИЦА, Србија и Црна Гора -- Специјалниот претставник Мирослав Лајчак во средата (15-ти февруари) го претстави предлогот на ЕУ за црногорскиот референдум за независност.
Унијата, наводно, предвидува 55 отсто гласови „за“ со цел да се прогласи независност.
Според извештаите во медиумите, истата препорачува и на референдумот да се постави само едно прашање, односно дали гласачот е за независна и меѓународно призната Црна Гора.
ЕУ предложи гласањето да се одржи на 14-ти мај и да се совпадне со локалните избори во републиката.
Владејачката коалиција сака референдумот да се одржи на почетокот од април и повика на помала процентуална граница на поддршка од гласачите, од 41 отсто.
Исто така, Црна Гора во средата се согласи ОБСЕ да го следи референдумот.
(Политика - 16/02/06;
Мина, Танјуг, Бета - 15/02/06)
