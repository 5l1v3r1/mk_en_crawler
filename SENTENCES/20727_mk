08/10/2007
ЗАГРЕБ, Хрватска -- Портпаролот на владата, Ратко Мачек, во неделата (7-ми октомври) ги отфрли тврдењата дека Хрватска врши притисок врз Хашкиот трибунал за воени злосторства во врска со пресудата изречена минатата недела во т.н. случај „Вуковарска тројка“.
Претседателот на Трибуналот, Фаусто Покар, наводно, испратил писмо, кое ќе биде доставено до сите членки на ОН, а во кое ќе се жали дека Хрватска врши притисок врз судот и се обидува да влијае на неговата независност.
Хрватска ги отфрли донесените пресуди како премногу благи.
Во другите вести од неделата, хрватскиот министер за правда, Ана Ловрин, рече дека Загреб ќе побара од Русија да го екстрадира поранешниот генерал и министер за одбрана на Југословенската армија, Вељко Кадијевиќ.
Тој е обвинет за вршење воени злосторства во Вуковар помеѓу 1991 и 1995 година.
(Javno.com, Вечер, Вечерњи лист - 08/10/07;
A1, Index.hr, ХРТ, Нови лист, Бета, Б92, Јутарњи лист, РТС - 07/10/07)
