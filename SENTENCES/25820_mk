19/10/2009
БЕРЛИН, Германија -- Заменик-претседателот на Европската комисија (ЕК) Гунтер Верхоген во интервју за германското радио Дојчландфунк во неделата (18-ти октомври) рече дека Турција ѝ треба на ЕУ повеќе отколку што на Анкара му треба Брисел. 
„Турција има огромна стратешка важност. 
Ја истакнав безбедноста на целиот регион“, рече Верхоген. 
„ЕУ треба да размисли што ќе се случи ако Турција одбере да тргне по друг пат, наместо да добие место меѓу западните земји“. 
Тој рече дека Турција може да ги олесни односите помеѓу западните демократии и муслиманскиот свет. 
Верхоген истакна дека Турција, сепак, треба допрва да исполни одредени критериуми за членство. 
(Заман - 19/10/09; Eнахар, МИА - 18/10/09)
