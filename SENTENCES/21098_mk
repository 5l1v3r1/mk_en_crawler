03/12/2007
САРАЕВО, Босна и Херцеговина (БиХ) -- Трипартитното претседателство оваа недела ќе ги продолжи консултациите за избор на новиот премиер и идната влада на државно ниво, објави во неделата (2-ри декември) канцеларијата за комуникации на претседателството.
Претседавачот на Советот на министри Никола Шпириќ на 1-ви ноември поднесе оставка, во знак на протест поради новите правила за кворум што ги предложи високиот претставник Мирослав Лајчак.
Владата оттогаш функционира со привремен мандат, поради што нејзината работа е во голема мера во застој.
Во саботата премиерот на Република Српска (РС) Милорад Додик -- кој ја предводи најголемата партија на РС, Сојузот на независните социјалдемократи -- посочи дека партијата е можно повторно да го предложи Шпириќ.
Неколку други партии, вклучително и босанската, се чини дека ја поддржуваат идејата.
(РТРС, Фена, НТВ Хајат - 02/12/07)
