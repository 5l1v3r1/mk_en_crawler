29/03/2007
БАЊА ЛУКА, Босна и Херцеговина (БиХ) -- Владата на Република Српска (РС) во средата (28-ми март) донесе одлука да й даде специјален социјално-економски статус на општина Сребреница, како одговор на барањата за статус надвор од надлежноста на РС.
Министерот за администрација и локална самоуправа, Зоран Липовац, вели дека одлуката на владата ги обврзува сите релевантни институции и државни претпријатија да подготват проекти за економски развој и да осигурат еднакви можности за вработување за сите конститутивни народи во Сребреница.
Истата бара од Комисијата за приватизација на РС да спроведе итен преглед на сите договори за приватизација спроведени таму.
Бошњачките општински советници во Сребреница започнаа да бараат специјален статус на дистрикт откако Меѓународниот суд на правдата потврди дека во 1995 година таму е извршен геноцид.
(Дневни аваз - 29/03/07;
РТРС, Срна, веб-страница на владата на РС, ПБС БиХ - 28/03/07)
