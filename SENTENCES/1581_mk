15/09/2010
Хрватскиот ватерполо тим ја освои својата прва европска титула, поразувајќи ја Италија со 7:3 во саботата (11-ти септември) во финалето на Европскиот шампионат за мажи во Загреб. 
Српскиот тим, кој ја порази Унгарија со 10:8, дома однесе бронза.
***
Најстариот културен настан во  Србија Вуков Сабор, беше отворен во понеделникот (12-ти септември). 
Седумдневната програма опфаќа настани во селото Тршиќ, родното место на српскиот лингвист Вук Караџиќ, Белград и општина Лозница. 
Овогодинешниот настан ќе се одржи во рамките на одбележувањето на 100-тата годишнина од раѓањето на истакнатиот писател Меша Селимовиќ.
***
Српската тениска ѕвезда Новак Ѓоковиќ изгуби од Шпанецот Рафаел Надал на американското Отворено првенство во понеделникот (13-ти септември) во Њујорк. 
Победата на Надал со 6:4, 5:7, 6:4, 6:2, беше негова прва победа на американското Отворено првенство, што ги комплетираше неговите Грен слем титули.
***
Tурција освои сребро на Светското првенство во кошарка 2010 во финалниот натпревар против Соединетите Држави во неделата (12-ти септември) во Истанбул. 
Турскиот тим ја порази Србија во полуфиналето.
***
Оперската и балетска куќа на Tиранa ќе ја отвори новата сезона со „Приказни од Хофман“ на 1-ви октомври, објави институцијата во неделата (12-ти септември). 
Албанската сопранистка Инва Мула ќе ја води премиерата.
***
Tурскиот режисер Серен Јуце ја освои наградата Лавот на иднината на годишниот Филмски фестивал во Венеција, кој заврши на 11-ти септември. 
Наградата, во чест на дебито на режисерот, му беше врачена на Јуце за неговиот филм „Чогунлук“ (Мнозинство).
***
Романскиот крал Михаел Први ја одликуваше атлетичарката Јоланда Балас-Сотер, тенисерот Илие Настасе, кануистот Иван Пачаичин и спортскиот коментатот Кристијан Топеску со орденот „Нихил Сине Део“, во понеделникот (13-ти септември). 
Четворицата беа наградени за нивната особена заслуга за романскиот спорт.
***
Бугаријa освои три златни медали на Светскиот шампионат во борење 2010, кој се одржа во Москва до неделата (12-ти септември). 
Михаил Ганев освои злато во категоријата 84 килограми за мажи. 
Христо Маринов победи во категоријата на 84 килограми грчко-римско борење, додека Станка Златева победи во женска конкуренција во категоријата на 72 килограми.
(Разни извори -- 07/09/10-15/09/10)
