17/06/2007
БЕЛГРАД, Србија -- Шефот на српскиот национален совет за врски со Трибуналот на ОН за воени злосторства, Расим Љајиќ, во саботата (16-ти јуни) потврди дека властите ја пребарале планината Цер, трагајќи по „најбараниот осомничен“ од страна на Трибуналот, кој според медиумите е поранешниот воениот водач на босанските Срби, Ратко Младиќ.
Љајиќ рече дека акцијата била спроведена врз основа на добиената информација, додавајќи дека слични операции ќе продолжат додека Србија целосно не ги исполни своите обврски кон Трибуналот.
Во петокот, националниот совет одобри уште една серија документи што ги бара Трибуналот, во врска со 13 случаи.
Истиот одлучи да ја укине обврската за чување државните тајни за седум сведоци, на кои им беше наредено да сведочат пред Трибуналот.
Во соседна Босна и Херцеговина, полицијата на Република Српска ги претресе домовите во Бања Лука на Југослав Бабиќ и неговата сестра, Жељка Јандриќ, роднини на бегалецот обвинет за воени злосторства, Стојан Жупљанин.
Документите запленети за време на рацијата во петокот се поднесени до судот на БиХ, кој ги нареди претресите.
(Политикa - 17/06/07;
Taнјуг, Глас јавности, Независне новинe - 16/06/07;
РТС, Бетa - 15/06/07)
