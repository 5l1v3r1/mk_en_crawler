15/01/2007
БЕЛГРАД, Србија -- Изминатиот викенд, српските власти ја притворија контроверзната бизнисменка, Станислава Чочоровска-Полетан, која Македонија ја бараше во врска со запленувањето на голема количина кокаин.
Нејзиниот српски адвокат, Светозар Павловиќ, во неделата (14-ти јануари) потврди дека Чочоровска-Полетан, која има двојно, македонско и српско државјанство, била уапсена минатата недела и се наоѓа во притвор во Белград, во очекување на екстрадиција за Македонија.
Скопје ја обвини жената, некогаш поврзана со убиениот српски мафијашки „бос“ и паравоен водач Жељко Ражњатовиќ-Аркан за организирање на шверц на 486 килограми кокаин неодамна запленети на граничниот премин Блаце.
Во другите вести, македонската полиција во петокот го уапси поранешниот заменик-министер за економија, Саша Андоновски, по неговото враќање од Виена.
Тој е обвинет за злоупотреба на положбата .
(Б92, Maкфакс, А1 ТВ, Телма ТВ - 14/01/07;
Дневник - 13/01/07)
