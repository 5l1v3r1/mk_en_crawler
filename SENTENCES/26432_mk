12/08/2009
ЗАГРЕБ, Хрватска -- Министерството за надворешни работи и европска интеграција во вторникот (11-ти август) изрази жалење поради инцидентот минатата недела во врска со чешкиот филмски режисер, добитник на Оскар, Јири Менцел. 
Додека работел на документарниот филм „Моја Хрватска“ за Хрватската радиотелевизија (ХРТ) во Дубровник, Менцел бил нападнат пред една недела од страна на сопственикот и вработените во еден локален ресторан. 
Сопственикот, наводно, бил лут поради тоа што камерата на Менцел го покрила знакот на ресторанот на улицата. 
Министерството за надворешни работи соопшти дека сите странски државјани се добредојдени во Хрватска и дека властите ќе се погрижат тие да бидат безбедни. 
По инцидентот, чешките медиуми ги повикаа патниците да ја избегнуваат Хрватска. 
(ХИНА, Јавно, Нови лист - 11/08/09)
