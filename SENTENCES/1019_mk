17/09/2007
Коњаникот Мадара, средновековен споменик врежан во 100 метри висока карпа источно од Шумен во североисточна Бугаријa, ќе биде скенирана и ќе влезе во глобалниот Географски информатички систем.
Специјални сензори ќе бидат поставени за да ги забележуваат промените во микроклимата во регионот каде што се наоѓа споменикот, како и условите на споменикот.
Проектот го спроведува Бугарскиот институт за споменици од културата и Министерството за култура.
Нова направа е инсталирана во Институтот за истражување на мозокот во Загреб.
Сименс МРИ 3 Тесла, кој овозможува безболни неинвазивни тестови на органите, ќе се користи за дијагноза и истражување.
Професионалците од областа на технологијата и новите медиуми се собраа на конференција на хрватскиот остров Бриони.
Дискусиите се фокусираа на важноста на електронската содржина како клучен фактор за растот, развојот и конкурентноста.
Тим американски и албански aрхеолози пронајде 2.400 години стар грчки ќуп или амфора, помеѓу 60-те керамички садови за кои се верува дека се дел од потонатиот товар на дното од албанскиот дел на Јадранското Море.
Истражувањата на областа, кои започнаа во јули, се прв чекор во големата иницијатива за создавање карта на културното наследство на регионот.
Научниците се надеваат дека ваквата карта ќе помогне да се лоцираат потонатите бродови од античките и средновековните времиња.
Првиот меѓународен фестивал по физика и меѓууниверзитетски натпревар на проектот по физика, на Балканскиот сојуз на физичари, заврши на 7-ми септември во турскиот приморски град Бодрум.
Настанот привлече 40 студенти на физика од Југоисточна Европа.
Првата награда на натпреварот ја доби Ристе Попески-Димовски од Македонија, за неговиот проект „Тестирање квалитет на минералната вода со анализа на звукот од меурчињата“.
Петтиот саем на екотуризмот, екологијата, органската храна и еколошката индустрија -- Екобис 2007 -- беше отворен во Бихаќ, Босна и Херцеговинa минатата недела.
На настанот имаше повеќе од 230 учесници од Југоисточна Европа.
Хрватскиот ИТ пазар се прошири за 40 отсто во 2006 година и достигна 310 милиони американски долари, според податоците објавени на 13-ти септември, од страна на претпријатието за истражување на пазарот ИДЦ Адријатик.
Претпријатието го припиша брзиот раст на поголемите јавни и приватни инвестиции во секторот.
(Разни извори 10/09/07-17/09/07)
