10/10/2008
БЕЛГРАД, Србија -- Демократската партија (ДС) на претседателот Борис Тадиќ ја отфрли можноста за формирање коалиција со Српската напредна партија (СНС), фракција на Српската радикална партија (СРС), која ја формираше поранешниот заменик-претседател на СРС Томислав Николиќ, објавија медиумите во четвртокот (9-ти октомври).
Заменик-претседателот на ДС, Драган Шутановац, рече дека каква било коалиција со СНС ќе биде политички „апсолутно неприродна“.
Николиќ ја основаше СНС по отцепувањето од СРС поради несогласувањата со затворениот партиски водач Воислав Шешељ во врска со позицијата на партијата за ратификувањето на Договорот за стабилизација и асоцијација со ЕУ.
(Данас, Политика, Бета, Б92 - 09/10/08)
