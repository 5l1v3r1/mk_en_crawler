06/06/2008
САРАЕВО, Босна и Херцеговина (БиХ) -- Неодамна заладените односи помеѓу двете најголеми бошњачки партии, Партијата за БиХ (СБиХ) и Партијата за демократска акција (СДА), во четвртокот (5-ти јуни) се покажа дека не претставуваат пречка за постигнување договор за заедничко учество на локалните избори во Република Српска (РС). 
БиХ ќе ги одржи локалните избори на 5-ти октомври. 
Двете партии рекоа дека во општините каде што не постои договор, тие ќе формираат кандидатски листи врз основа на резултатите од локалните избори во 2004 година или општите избори во 2006 година. 
Партиите, исто така, се согласија дека СДА ќе избере кандидат за градоначалник на Сребреница, додека СБиХ ќе го избере кандидатот за градоначалнил на Приедор. 
Тоа се двата града во РС со доминантно бошњачко население. 
(Дневни аваз - 06/06/08; РТРС - 05/06/08)
