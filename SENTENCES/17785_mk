24/01/2007
БЕЛГРАД, Србија -- Претставникот на ОН, Марти Ахтисари, испрати писма до водачите во Србија и Косово, во кои ги известува дека ќе го обелодени својот план за иднината на покраината на 2-ри февруари. 
Посредникот на ОН ќе го претстави својот предлог на одделни состаноци со високи претставници во Белград и Приштина. 
Пред да отпатува за Балканот, Ахтисари ќе ги информира шесте членови на Контакт-групата за Косово зад затворени врати в петок (26-ти јануари) во Виена.
Во другите вести, висок британски дипломат во вторникот рече дека не очекува какво било „суштинско повторно преговарање“ за планот на Ахтисари за Косово. 
Џон Соерс, политички директор на британското Министерство за надворешни работи, рече дека владите на Србија и Косово ќе добијат можност да предложат мали измени. 
Документот, потоа, ќе биде поднесен до генералниот секретар на ОН и до Советот за безбедност, на гласање. 
(The Scotsman, Данас, Политика - 24/01/07; AП, АФП, Ројтерс, УПИ, веб-страница на ОН, Косова лајв, Танјуг, РТС, Бета - 23/01/07)
