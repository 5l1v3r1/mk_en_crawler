18/03/2009
Tурскиот град Измир е домаќин на третиот фестивал Меѓународни денови на куклениот театар од 12-ти до 21-ви март.
Вкупно 12 групи од шест држави -- Австрија, Италија, Франција, Русија, Бугаријa и Турција -- учествуваат, рече Селџук Динчер, директор на фестивалот.
Фестивалот се очекува да привлече повеќе од 12.000 луѓе.
Солун, во Грција објави дека започнува проект за откривање и изложување на своите стари градски византиски ѕидини, објави новинската агенција АНА-МПА.
Спроведувањето на проектот ќе бара демолирање на скоро 20 стари згради во областа, со цел да се овозможи реставрација на ѕидовите.
Тие се главна туристичка атракција на градот.
Aлбанската новинска агенција АТШ и француската АФП отворија изложба на фотографии на 11-ти март, која ги илустрира главните настани во Албанија и во светот во 2008 година.
Секоја од 85-те фотографии раскажува приказна и се нашла во новинарска статија.
Европската боксерска лига ја прифати Косовската боксерска федерација како полноправна членка, со што й овозможи да се натпреварува на сите европски настани.
Косовските боксери ќе можат да се натпреваруваат во Лигата почнувајќи од септември, велат локалните боксерски власти.
Косовските боксери, исто така, може да потпишат договори со кој било европски клуб.
Педесетишестиот фестивал на документарниот и краткометражен филм „Краток метар“, ќе се одржи во Белград од 30-ти март до 3-ти април.
Оваа година фестивалот ќе вклучува програма на краткометражни филмови снимени со мобилни телефони.
На истиот ќе бидат прикажани вкупно 33 странски и 39 српски филмови.
Бугарското Министерство за култура одвои 8 милиони евра за една година, за финансирање на филмски продукции.
Министерството ќе задржи 10 отсто од парите како резервен фонд против евентуалното влијание на светската финансиска криза на индустријата.
Овогодинешниот буџет ќе поддржи седум играни филмови, 14 документарци и 140-минутни анимации.
(Разни извори – 11/03/09-18/-3/09)
