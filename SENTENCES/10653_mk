12/11/2004
ЗАГРЕБ, Хрватскa -- Пјер Шимуновиќ, националниот хрватски координатор за НАТО, во четвртокот (11-ти ноември) изјави дека неговата земја е подготвена за поактивно учество во операциите на НАТО. 
Шимуновиќ рече дека земјите од Јадранската повелба се подготвуваат за учеството формирајќи воени тимови, спроведувајќи заеднички вежби и спречувајќи го ширењето на оружје за масовно уништување во Јадранското и во Средоземното Море.
Во другите вести, хрватската влада побара од Парламентот да го одобри договорот со САД, во кој се предвидува користење на хрватскиот воздушен простор, терените за обука и воздухопловните и поморските капацитети за вежби на американската европска команда. 
Документот беше потпишан во јули.
Исто така во четвртокот, владата го одобри буџетот на земјата за 2005 година. 
Во него се предвидува добивање на 11,4 милијарди евра и трошење на 11,85 милијарди евра. 
Министерот за финансии Иван Шукер рече дека буџетскиот дефицит - кој достигнува 3,7 отсто од БДП - ќе биде делумно покриен со приходите од продажбата на најголемото државно нафтено претпријатие. 
(ХИНА, ХРТ, АФП - 11/11/04)
