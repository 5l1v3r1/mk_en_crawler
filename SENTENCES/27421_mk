27/05/2010
БУКУРЕШТ, Романија -- Премиерот Емил Боц во средата (26-ти мај) рече дека неговата влада нема намера да се откаже од своите мерки на штедење, и покрај противењето на јавноста и гласањето за доверба што се планира за следната недела. 
Мерките предвидуваат намалување на платите во јавниот сектор за 25 отсто и намалување на пензиите за 15 отсто. 
Одлуката да се продолжи со мерките беше формализирана во писмо на намери испратено до ММФ доцна во средата. 
Синдикатите реагираа заканувајќи се со државни протести. 
Трите најголеми синдикати во земјата рекоа дека најмалку 400.000 наставници, вработени во јавната администрација и здравствени работници ќе ги напуштат своите работни места в понеделник ако парламентот ги одобри мерките на штедење. 
(Ројтерс, ДПА, Медиафакс - 26/05/10)
