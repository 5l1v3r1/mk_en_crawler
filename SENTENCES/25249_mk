29/09/2009
ПРИШТИНА, Косово -- Сојузот за иднината на Косово (ААК) во понеделникот (28-ми септември) го обвини премиерот Хашим Тачи и неговата влада за загрозување на слободата на медиумите и слободата на говорот.
Пратеничката на ААК Доника Када-Бујупи ја спореди актуелната влада со комунистичкиот режим.
Според неа, интервенциите на владата ја доведуваат во ризик демократијата и го поткопуваат напредокот постигнат во текот на минатата деценија.
Од другите вести, невладините организации во понеделникот го одбележаа Меѓународниот ден Право да се знае, опишувајќи ја обвинителската канцеларија како најмалку транспарентна институција во Косово.
Полицијата беше опишана како најтранспарентна институција.
(Зери, Коха Диторе, Лајм - 29/09/09;
Кохавижн, Клан Косова - 28/09/09)
