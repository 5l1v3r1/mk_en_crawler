14/01/2007
ТИРАНА, Албанија -- Министерот за надворешни работи, Бесник Мустафај, и неговиот македонски колега, Антонио Милошоски, се согласија дека туризмот и зајакнувањето на билатералната соработка во енергетскиот и инфраструктурниот сектор се заеднички приоритети, за време на посетата на Милошоски на Тирана во петокот (12-ти јануари). 
Наведувајќи ја тековната криза со електрична енергија во Албанија, Милошоски, ја истакна решеноста на Македонија да изгради нов далновод од 400 киловати, кој ќе биде многу важен за Албанија во поглед на увозот на електрична енергија. 
Официјалните претставници разговараа и за Косово, при што албанските официјални претставници инсистираа на тоа дека независноста на Косово ќе придонесе за регионалната стабилност. 
Милошоски потврди дека Македонија ќе го очекува официјалниот предлог на специјалниот претставник на ОН, Марти Ахтисари, кој се очекува за неколку недели. 
(Aлбански вести, Утрински весник, Макфакс - 13/01/07)
