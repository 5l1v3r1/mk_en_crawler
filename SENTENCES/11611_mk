21/07/2005
САРАЕВО, Босна и Херцеговина (БиХ) -- Заменик-министерот за цивилни прашања, Миодраг Пандуревиќ, во средата (20-ти јули) изјави дека специјална комисија ги проверува сите случаи на издавање на босанско државјанство на странци по завршувањето на војната во 1996 година.
Тој додаде дека досега во земјата се регистрирани вкупно 11.000 натурализирани Босанци со странско потекло.
Пандуревиќ, исто така, рече дека министерството подготвило законски амандмани со кои комисијата ќе добие овластување да ги укине сите одлуки во кои се пронајдени неправилности и прекршоци.
Во натписот од четвртокот, сараевскиот весник „Дневни аваз“ цитира владини извори дека проверени се 750 поединци и дека „сомнителни“ податоци се појавиле во 400 случаи.
(Дневни аваз, РТРС - 21/07/05)
