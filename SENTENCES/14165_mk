15/01/2006
АНКАРА, Турција -- Турските официјални претставници и претставниците на Светската здравствена организација во саботата (14-ти јануари) ги објавија првите три случаи на луѓе целосно излечени од вирусот Х5Н1 на птичјиот грип. 
Лекарите велат дека се охрабрени од фактот што раното дијагностицирање и употребата на „тамифлу“, единствената вакцина што е на располагање сега засега, помагаат за пациентите со добар имунолошки систем. 
Хоспитализирани се уште дванаесет лица, но ниту еден од нив не е во сериозна состојба.
Во другите вести, Мехмет Али Агџа, извршителот на обидот за атентат од 1981 година врз папата Јован Павле Втори, не се појави пред истанбулската полиција за редовна проверка откако беше ослободен од затвор пред една недела. 
Во изјавата од петокот градоначалникот на Истанбул, Муамер Ѓулер, рече дека е можно да се издаде налог за апсење. 
Локалните медиуми објавија дека нема информации за тоа каде моментно се наоѓа Агџа и дека мобилниот телефон на неговиот адвокат е исклучен. 
(AП, Ројтерс - 15/01/06; TurkishPress.com, Turks.US - 14/01/06)
