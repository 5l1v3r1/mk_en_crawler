25/04/2011
ПРИШТИНА, Косово -- Косово е подготвено да почне постапка за враќање на имотот во поранешните југословенски републики, објави Коха Диторе во понеделникот (25-ти април). 
Министерството за внатрешни работи и Агенцијата за приватизација на Косово формираа комисија која го идектификуваше косовскиот имот во странство, вклучително и 172 имоти во поранешните општествени претпријатија, од кои повеќето во Србија. 
Имотот се состои од фабрики, продавници и земјиште кои им припаѓале на косовските претпријатија за време на постоењето на поранешна Југославија. 
Министерството за надворешни работи објави дека процесот на барање за враќање на имотот ќе започне со 42 имоти во Црна Гора, земја што воспостави добри односи со приштинските институции. 
(Коха Диторе, Арта ТВ, Koha.Net - 25/04/11)
