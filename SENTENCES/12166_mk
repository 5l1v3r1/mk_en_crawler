12/04/2005
ТИРАНА, Албанија -- Словенечкиот министер за надворешни работи Димитриј Рупел, кој е моментно претседавач на ОБСЕ, во понеделникот (11-ти април) побара од политичките партии во Албанија да осигурат транспарентни и фер парламентарни избори ова лето. 
За време на еднодневната посета на Тирана Рупел им рече на локалните политички водачи дека изборите се од исклучителна важност за иднината и демократијата на Албанија. 
Тој додаде дека меѓународната заедница ги смета за важен тест за поличката зрелост и стабилност со оглед на напорите за пристапување во ЕУ и во НАТО.
Во другите вести, албанскиот премиер Фатос Нано минатата недела доби писмо од американскиот претседател Џорџ В. 
Буш, во кое се изразува пофалба за посветеноста на Албанија на борбата против тероризмот во целиот свет и воспоставувањето на мир, стабилност и демократија во Ирак. 
Тирана неодамна се согласи да го зголеми бројот на своите војници таму. 
(Албански вести - 12/04/05; веб-страница на ОБСЕ, веб-страница на албанската влада - 11/04/05)
