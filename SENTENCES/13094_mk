31/01/2006
БЕЛГРАД, Србија и Црна Гора -- Сојузниот министер за одбрана, Зоран Станковиќ, во понеделникот (30-ти јануари) призна дека се состанал со членовите на семејството на Ратко Младиќ.
Станковиќ рече дека средбата се случила на крајот од декември, но инсистираше на тоа дека истата не била дел од какви било преговори за предавање на бегалецот.
Тој додаде дека армијата повеќе не го штити Младиќ.
Во вторникот Агенцијата за воено разузнавање треба да го претстави извештајот во кој ќе бидат наведени имињата на функционерите за кои се смета дека биле во контакт со Младиќ и другите најбарани обвинети од 2002 година.
Во другите вести, Белградскиот окружен суд во понеделникот го осуди поранешниот припадник на српската паравојска Милан Булиќ на осум години затвор за воени злосторства.
Вуковарската единица за територијална одбрана беше осудена за нехумано однесување кон хрватските затвореници во фармата во Овчара во 1991 година.
(Блиц, Нови лист - 31/01/06;
ББС, РТС, Танјуг, Б92 - 30/01/06)
