12/06/2009
БЕЛГРАД, Србија -- Дамир Докиќ, таткото на австралиската тениска ѕвезда родена во Србија, Јелена Докиќ, беше осуден во четвртокот (11-ти јуни) на 15 месеци затвор.
Тој беше осуден за загрозување на безбедноста на австралискиот амбасадор во Белград и нелегално поседување оружје.
Докиќ беше уапсен во својот дом во западна Србија на 6-ти мај, откако се јави во Австралиската амбасада и се закани дека ќе го разнесе автомобилот на амбасадорот со лансирна рампа за проектили.
Инцидентот беше поттикнат од интервјуто на Јелена за австралискиот весник Спорт и стил, во кое таа тврди дека нејзиниот татко физички ја злоупотребувал.
Полицијата спроведе рација во неговиот дом и најде седум ловечки пушки, еден пиштол и две рачни гранати.
(Блиц, Вечерње новости, Б92, РТС, Мондо, 24 Саат, Дневни аваз - 11/06/09)
