25/01/2008
СОФИЈА, Бугарија -- Партијата Граѓаните за европски развој на Бугарија (ГЕРБ) ќе стане членка на Европската народна партија (ППЕ) на 6-ти февруари, објави во четвртокот (24-ти јануари) претседателот на партијата Цветан Цветанов. 
Овој потег, рече тој, ќе ја легитимира ГЕРБ како десничарска партија. 
Членството во ППЕ беше цел на претходниот неофицијален водач на партијата, Бојко Борисов, кој не може да биде официјален претседател бидејќи е градоначалник на Софија. 
Борисов се надева дека членството во групата на ниво на ЕУ ќе му овозможи на крајот да го преземе водството со политичкото десно крило во Бугарија. 
ГЕРБ ќе стане петта бугарска партија што ќе влезе во ППЕ.
Исто така во четвртокот, новоформираната политичка група Бугарска нова демократија (БНД), која ја сочинуваат отцепените членови на Движењето за стабилност и напредок, официјално понуди да формира сојуз во парламентот со Сојузот на демократските сили. 
Членот на БНД, Лидија Шулева, рече дека партнерството би можело да се развие во нова десничарска парија, привлекувајќи дополнителни гласачи. 
(Сега, Труд - 25/01/08; бТВ, БНР, News.bg - 24/01/08)
