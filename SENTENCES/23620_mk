23/03/2009
БРИСЕЛ, Белгија -- Црна Гора успешно го спроведува Договорот за стабилизација и асоцијација (ДСА) со ЕУ и брзо се движи кон пристапувањето, рече комесарот за проширување на ЕУ, Оли Рен, во неделата (22-ри март) во Брисел, по состанокот со црногорскиот министер за надворешни работи, Милан Рочен. 
Црна Гора го зајакнува својот административен капацитет, ги спроведува правните реформи и презема дејства за борба против организираниот криминал и корупцијата, рече Рен на ТВ Црна Гора. 
„Охрабрувачки е тоа што владата, сите политички партии, општеството и социјалните партнери се посветени на европската интеграција на Црна Гора“, рече Рен. 
(Мина, Вијести, ТВ Црна Гора, МИА - 22/03/09)
