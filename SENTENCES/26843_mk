07/08/2009
САРАЕВО, Босна и Херцеговина (БиХ) -- Високиот претставник Валентин Инзко во четвртокот рече дека земјата постигна многу мал напредок во исполнувањето на петте услови и двете цели што се потребни за затворање на Канцеларијата на високиот претставник (ОХР). 
Инзко во Корчула се состана со шведскиот министер за надворешни работи, Карл Билт, чија земја моментно претседава со ЕУ. 
Билт ја потврди силната посветеност на ЕУ на членството на земјите од Западен Балкан и рече дека Брисел ќе ги следи реформите во БиХ, особено напорите за исполнување на условите за визната либерализација. 
(Дневни аваз, Срна, Онаса, Фена, РТРС, ОХР - 06/08/09)
