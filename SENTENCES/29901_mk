25/01/2011
ТИРАНА, Албанија -- Европската комисија (ЕК) повикува на смиреност во Албанија и ги повика водачите да го продолжат дијалогот со цел ставање крај на долготрајниот политички ќор-сокак.
Извршното тело на ЕУ, исто така, препорача да се спроведе детална истрага за насилните демонстрации во Тирана минатата недела.
Портпаролката на ЕК, Наташа Батлер, во понеделникот (24-ти јануари) рече дека насилството не смее да се повтори, додека политичките водачи се фокусираат на решение за ставање крај на тековниот ќор-сокак.
Албанија треба да ги надмине своите краткорочни политички расправии и да се фокусира на агендата за европска интеграција, рече таа.
Во меѓувреме, сé уште се чека налогот за апсење на шестмина припадници на Националната гарда.
Тие се осомничени за пречекорување на надлежностите за време на демонстрациите што завршија со тројца загинати и десетици повредени.
Владата ги брани акциите на Гардата и бара од обвинителството да спроведе истрага за организаторите на демонстрациите.
Досега судот во Тирана нареди апсење на 27 граѓани;
87 други добија наредба да се пријават во судот.
(Шекули, Балкан веб, Топ ченал, Ора њус, Дојче Веле, Њус 24, Телеграфи - 24/01/11)
