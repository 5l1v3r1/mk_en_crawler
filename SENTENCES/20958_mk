05/12/2007
ЗАГРЕБ, Хрватска -- Судењето за воени злосторства против политичарот Бранимир Главаш продолжи во вторникот (4-ти декември).
Главаш рече дека ако сакал да ги скрие убиствата на цивилите, ќе го сторел тоа.
Тој додаде дека ако заштитата на еден град и неговиот народ претставува воено злосторство, тој е подготвен да биде прогласен за воен злосторник.
Главаш и шестмина други обвинети се товарат за воени злосторства извршени во источниот регион на Осиек во 1991 година, вклучително и тортура и убиство на околу десеттина етнички српски цивили.
Кога започна одбраната во понеделникот, тој ги негираше сите обвиненија против него, вклучително и она дека формирал паравоена единица.
Тој рече дека во времето на наводните злосторства тој немал „команда над ниту една единица“.
Тој, наместо тоа, го обвини претседателот на парламентот, Владими Шекс, кој бил задолжен за „кризниот штаб“ во Осиек во тоа време.
Главаш, кој беше реизбран во парламентот на 25-ти ноември, е првиот хрватски политичар кому му се суди за воени злосторства.
(Javno.com, ХИНА, ХРТ, Вечерњи лист - 04/12/07;
AП - 03/12/07)
