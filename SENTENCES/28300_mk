18/10/2010
БЕЛГРАД, Србија -- Претседателот Борис Тадиќ во неделата (17-ти октомври) рече дека Србија има капацитет да се справи со насилството, и ја увери јавноста дека земјата е стабилна и безбедна.
Во интервјуто со дневникот Политика, тој коментираше за двата неодамнешни инциденти со насилство:
прво, судирите што избувнаа за време на Геј парадата во Белград, а потоа и во Џенова, за време на натпреварот за квалификациите на Европското првенство, помеѓу Италија и Србија.
Тадиќ вели дека организираниот криминал е поврзан со насилните фудбалски навивачки групи и екстремните политички организации.
Исто така во неделата, министерот за внатрешни работи, Ивица Дачиќ, рече дека полицијата ги истражува обвинувањата во медиумите дека е можно српските хулигани да биле платени да предизвикаат немири за време на натпреварот во Џенова.
Политика објави изминатиот викенд дека повеќе од 200.000 евра им биле платени на повеќе од 60 хулигани за организирање на патувањето, набавувањето опрема и предизвикувањето немири во Италија.
(Политика, РТС, Танјуг - 17/10/10)
