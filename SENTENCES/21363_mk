29/09/2008
НИКОЗИЈА, Кипар -- Водачот на кипарските Турци, Мехмет Али Талат, во саботата (27-ми септември) повика на брзо решение во врска со поделениот остров Кипар. 
„Што повеќе време изминува, помали се шансите [за решавање на проблемот]“, предупреди Талат во интервјуто за грчката радио-станица Флеш. 
„Би сакал да имаме решение до крајот на годинава. 
Времето е од клучно значење“, истакна тој. 
Тој рече дека главниот проблем помеѓу двете кипарски заедници е имотното прашање, додавајќи дека територијалните спорови се, исто така, многу тешки за решавање. 
Кипарските Грци треба да престанат да ја обвинуваат Турција за ситуацијата во Кипар и да прифатат поголемо учество на ОН во процесот на преговори, рече водачот на кипарските Турци. 
Талат и кипарскиот претседател Деметрис Христофиас треба да го одржат следниот круг разговори за повторно обединување на 10-ти октомври. 
Двете страни се согласуваат во принцип со бизонална федерација на две заедници, но остануваат дијаметралните разлики во врска со безбедносните и територијалните прашање и турските доселеници. 
(Флеш, новинска агенција Анадолу, Хуријет, Ројтерс - 28/09/08)
