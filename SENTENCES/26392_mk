13/11/2009
ХАГ, Холандија -- Апелационата комисија на Трибуналот на ОН за воени злосторства во четвртокот (12-ти ноември) ја намали 33-годишната затворска казна што му беше изречена на поранешниот генерал на босанските Срби Драгомир Милошевиќ, на 29 години.
Милошевиќ беше осуден во 2007 година за воени злосторства и злосторства против човештвото, за диригирање на 44-месечната опсада на Сараево, која резултираше со повеќе од 10.000 загинати, за време на конфликтот во периодот 1992-1995 година.
Апелационата комисија заклучи дека иако тој бил одговорен за злосторствата поради својата улога на воен командант, ниту еден доказ не покажува оти тој наредил да се пука на цивилите за време на бомбардирањето на босанскиот главен град.
Обвинителите побараа доживотна затворска казна за Милошевиќ.
(Б92, Бета, БХРТ, АФП, Ројтерс, АП - 12/11/09)
