10/12/2004
ТИРАНА, Албанија -- Турскиот министер за труд и социјални прашања, Мурат Басесгоглу, во четвртокот (9-ти декември) изјави дека Албанија и Турција во петок ќе потпишат протокол за соработка во областа на трудот и социјалата. 
Басесгоглу, кој се наоѓа во посета на Тирана, во четвртокот се состана со претседателот Алфред Мојсиу, со заменик-премиерот Намик Докле и со министерот на труд, Енѓел Бејтја.
Во другите вести од четвртокот, Мојсиу во посета на Хрватска, се состана со својот хрватски колега, Стипе Месиќ. 
Тие се согласија дека билатералните врски треба да бидат зајакнати, поради заедничката цел на нивните земји за интеграција во ЕУ. 
(ХИНА, Агенција Анадолу, АТA - 09/12/04)
