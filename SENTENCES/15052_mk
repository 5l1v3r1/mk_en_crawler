02/10/2005
САРАЕВО, Босна и Херцеговина (БиХ) -- Претставничкиот дом на парламентот на БиХ во петокот (30-ти септември) на втората седница ги усвои двата клучни закони поврзани со реструктуирањето на одбранбениот сектор на БиХ -- за одбраната и за воениот рок во вооружените сили на БиХ. 
Оваа легислатива се смета за суштинска за воспоставувањето на единствен синџир на команда и единствена, професионална армија во земјата, почнувајќи од 2006 година. 
Домот на народите на БиХ, исто така, се очекува да ги усвои овие два закони в среда.
Командантот на штабот на НАТО во БиХ, американскиот бригаден генерал Луис В. 
Вебер го поздрави гласањето во парламентот. 
Тој рече дека Алијансата ќе продолжи со помошта во спроведувањето на одбранбените реформи во БиХ, вклучувајќи ја и поддршката за социјалната реинтеграција на отпуштените војници. 
(ПБС БиХ, Фена, НТВ Хајат - 30/09/05)
