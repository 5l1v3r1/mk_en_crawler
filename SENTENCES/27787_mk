25/08/2010
ТИРАНА, Албанија -- Шумски пожари се шират низ Албанија, главно поради сувото време и силните ветришта.
Локалните медиуми во вторникот (24-ти август) објавија дека околу 60 хектари лозја и маслинови насади се уништени од пожарите.
Тешкиот терен ги попречува напорите на пожарникарите.
Во северната област на Скадар, пожарите им се закануваат на куќите во две села, поради што се вршат евакуации.
Директоратот за контрола на животната средина при Министерството за животна средина вели дека голем број пожари се намерно предизвикани за да се расчистат полиња.
(Шекули, Балкан веб, Телеграфи, Топ ченал - 24/08/10)
