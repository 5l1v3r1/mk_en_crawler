20/01/2005
ПАРИЗ, Франција -- Францускиот министер за надворешни работи, Мишел Барние, во средата (19-ти јануари) се состана со албанскиот премиер Фатос Нано, на разговори во врска со унапредувањето на билатералните врски. 
Според кабинетот на Нано, тие се согласиле дека економската соработка треба да се зајакне. 
Барние, исто така, ја пофали стабилизирачката улога на Албанија во Југоисточна Европа.
Во интервјуто објавено во средата, Нано рече дека Албанија се надева оти оваа година ќе потпише договор за пристапување со ЕУ и ќе влезе во Унијата во 2014 година. 
Тој додаде дека неговата Влада двојно ги зголеми напорите за искоренување на корупцијата и борба против организираниот криминал - двата клучни проблеми според ЕУ.
Исто така во средата, директорот на албанската Државна информативна служба, Кујтим Хисенај, почина по долго боледување. 
Тој беше директор на агенцијата од 2002 година. 
(Албански вести - 20/01/05; ATA, AФП - 19/01/05)
