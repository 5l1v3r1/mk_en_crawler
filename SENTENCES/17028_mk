03/11/2006
TИРАНА, Албанија -- За време на парламентарната расправа во четвртокот (2-ри ноември) различни политички партии повторно не успеаја да постигнат консензус во врска со изборните реформи. 
Овојпат сопка беше мандатот на ад-хок комисијата за изборните реформи. 
Мнозинството сака истата да заврши со работата до 10-ти ноември, додека опозицијата инсистира на тоа мандатот да й биде продолжен до јануари. 
Поголемо прашање е кога точно ќе се одржат локалните избори. 
Опозицијата сака тие да бидат одложени од зима за напролет, со цел да се спречат евентуалните последици од лошото време врз одѕивот на изборите. 
Амбасадорот на ОБСЕ во Тирана, Павел Вацек, во четвртокот даде изјава околу ова прашање за весникот Панорама и рече дека изборите не треба да зависат од временските услови. 
(Албански вести - 03/11/06)
