02/03/2009
TИРАНА, Албанија -- Министерот за надворешни работи, Лулзим Баша, во неделата (1-ви март) потврди дека владата планира да аплицира за кандидатски статус во ЕУ до јуни. 
„Албанија е сега изменета држава која заслужува доверба и која може да ги исполни своите обврски“, рече Баша на состанокот на владејачката Демократска партија (ДП). 
Минатата недела ЕУ предупреди дека Албанија можеби ќе мора ја одложи својата апликација поради светската финансиска криза.
Во другите вести од неделата, партијата Демократски сојуз објави дека ќе потпише договор за коалиција со ДП пред јунските парламентарни избори. 
Партијата сака да освои шест места, рече водачот Неритан Цека.
Исто така во неделата, Министерството за внатрешни работи ги повика сите граѓани да аплицираат за нови лични карти ако сакаат да гласаат во јуни. 
Гласачите мора да покажат или пасош или електронска лична карта на избирачките места. 
Крајниот рок за апликациите е 15-ти април. 
(Aтш, Шекули, Балканвеб, Телеграфи, Топ ченал, Коха Јоне, Шкип - 01/03/09)
