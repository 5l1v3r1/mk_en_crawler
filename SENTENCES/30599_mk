13/01/2011
AТИНА, Грција -- Владата во средата (12-ти јануари) објави дека ќе испрати претставник во хашкиот Меѓународен суд на правдата (МСП) во судската парница во која се бараат воени репарации од Германија.
Тужителите се роднини на масакрираните луѓе во грчкото село Дистомо за време на Втората светска војна.
Грција има рок до петок да одлучи дали ќе се приклучи на случајот, кој ќе одреди дали роднините имаат право на надоместок од Германија во врска со масакрот од 1944 година на 218 луѓе.
Во маратонската судска постапка меѓу 1998 и 2000 година, грчките судови донесоа пресуда во корист на жртвите, барајќи Германија да плати надоместок во висина од 60 милиони евра.
Земјата ја отфрли пресудата, инсистирајќи на тоа дека случајот треба да биде испитан од грчките судови, На крајот, истиот беше префрлен во уште една членка на ЕУ -- Италија, каде што судот им одреди надоместок од 25 милиони евра, плус камата.
Германија поднесе жалба на одлуката во МСП.
(Блумберг, Ксинхуа, новинска агенција Анадолу - 12/01/11)
