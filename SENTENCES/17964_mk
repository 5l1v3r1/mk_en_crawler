17/05/2007
БЕЛГРАД, Србија -- ЕУ е подготвена повторно да ги отпочне разговорите со Србија за Спогодбата за стабилизација и асоцијација ако Белград покаже вистинска посветеност на соработката со Трибуналот на ОН за воени злосторства, рече комесарот за проширување на ЕУ, Оли Рен, во средата (16-ти мај).
Тој е првиот официјален претставник од Брисел што го посети Белград по изборот на новата реформистичка влада на премиерот Воислав Коштуница.
По состанокот со Рен, претседателот Борис Тадиќ рече дека не знае каде се наоѓа главниот обвинет за воени злосторства, Ратко Младиќ, но вети дека ќе стори сé за Србија да ги исполни своите меѓународни обврски.
Рен, исто така, се состана со Коштуница, министерот за надворешни работи Вук Јеремиќ, и со новиот вицепремиер за европска интеграција, Божидар Дјелиќ.
(Блиц - 17/05/07;
РТС, Бета, Б92, АП, АФП, Ројтерс - 16/01/07)
