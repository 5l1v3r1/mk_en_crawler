20/11/2007
AНКАРА, Турција -- Полицијата заплени повеќе од 240 килограми хероин во понеделникот (19-ти ноември) на граничниот премин Капикуле, на границата помеѓу Турција и Бугарија.
Дрогата, наводно наменета за Германија, била скриена во камион кој превезувал хемиски производи.
Возачот и три други лица се уапсени.
Турција е клучната рута за шверц на дрога од Азија за Европа.
Во февруари 565 килограми хероин, најголема колинича запленета досега од турските погранични власти, беа конфискувани кај Капикуле.
Во другите вести од понеделникот, курдската регионална влада во северен Ирак им забрани на новинарите да ги посетуваат базите на терористичката Курдистанска работничка партија во регионот.
Локалните власти ги обвинија медиумите дека „провоцираат и ја интензивираат кризата со Турција“.
(Заман - 20/11/07;
новинска агенција Анадолу, АФП, Сабах, Хуријет, Ројтерс, Прес ТВ, Гардијан, НТВ - 19/11/07)
