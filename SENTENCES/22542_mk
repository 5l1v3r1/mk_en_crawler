10/09/2008
ПРИШТИНА, Косово -- Косово би можело да доживее трајна изолација ако не пристапи во ЕУ во текот на следните десет години, рече американскиот дипломат и архитект на Дејтонскиот договор Ричард Холбрук во вторникот (9-ти септември).
За време на посетата на Приштина Холбрук имаше обраќање во парламентот, велејќи дека очекува меѓународното признавање на косовската независност да продолжи.
Тој, исто така, ги повика косовските институции да се фокусираат повеќе на економскиот развој.
Во другите вести од вторникот, косовските водачи ги добија своите први дипломатски пасоши.
Претседателот Фатмир Сејдиу, премиерот Хашим Тачи и министерот за надворешни работи, Скендер Хисени, ги добија на церемониајта во Приштина.
Тие, исто така се состанаа со првите десет косовски вршители на дипломатски функции.
Исто така во вторникот, британскиот министер за меѓународен развој, Шахид Малик, предупреди дека Косово останува далеку од подготвено за апсорбирање на 1,2 милијарди евра ветени за време на донаторската конференција за Косово во јули.
Малик вети помош од меѓународната заедница.
(Коха диторе, Зери, Експрес, Лајм - 10/09/08;
РТК, Кохавижн, ББС, ВОА, Телеграфи - 09/09/08)
