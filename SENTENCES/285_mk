07/12/2009
Од Александар Петровски за Southeast European Times во Скопје -- 07/12/09 Фотографии на Томислав Ѓеоргиев
Ѓорѓи Спасов е еден од основачите на Социјал Демократската Партија, како и основач на новата експертска фрупа Демос.
Спасов разговараше со дописникот на SETimes Александар Петровски за неговата нова организација.
SETimes:
Неодамна, ја формиравте експертската група Демос.
Која е целта на оваа иницијатива?
Дали е формирана по примерот на американските или британските Демос организации?
Што предвидувате за нејзината иднина?
Ѓорѓи Спасов:
Демос е алтернативен комуникациски простор за политичарите и интелектуалците...
слободно да се среќаваат.
Тие ќе покажат дека е возможно, преку нивните дебати и разговори, да има култивиран и толерантен дијалог за прашањата кои се од клучен интерес за Македонија.
Земјата мора да биде запознаена со најдобрата пракса за изградба на продуктивна економија и социјално праведно општество.
Ова е една од задачите на Демос.
Демос има сличности со оние во Велика Британија и Соединетите Американски Држави.
Би биле среќни доколку би имале поблиски односи и да работиме на проекти со нив.
SETimes:
Некои велат дека Демос е формирана од поранешниот претседател Бранко Црвенковски како сателитска организација која ќе му помогне да победи на следните избори?
Каква е вашата реакција на овие обвинувања?
Спасов:
Не.
Задачата на Демос не е да му помогне на Бранко Црвенковски да се врати на власт.
Нејзините основачи се бивши министри, амбасадори, универзитетски професори од различни политички партии, вклучувајќи ја и владејачката ДУИ.
Ние сме обединети преку убеденоста дека Македонија има проблем со диктаторските партиски лидери, како и дека алтернативата за недемокрастска влада не може да биде слично на тоа.
Нашата задача е да покажеме дека можеме да зборуваме за политиката без да го користиме непријателскиот јазик, дека Македонија е способна да води толерантен политички дијалог и дека треба да постои свест за меѓузависност помеѓу луѓето во Македонија, но, исто така, и во целиот регион.
SETimes:
Вие сте еден од основачите на Социјал Демократската Партија.
Зошто одлучивте да заминете од партијата и да ја формирате Демос?
Спасов:
Не заминав од СДСМ.
Не сум во раководството на партијата, не се согласувам со начинот на кој беа направени промените, како и со начинот на кој Црвенковски повторно стана лидер на партијата.
Бев поканет од страна на Црвенковски да станам член на дипломатскиот совет на партијата.
Но, како и многу други почитувани и искусни членови на партијата, ние не сакаме само да бидеме декор и да му дадеме него легитимитет.
Ние, како основачи на партијата, обврзани сме да кажеме дека она што сега се случува во СДСМ не е добро за партијата.
СДСМ се одалечува од современата пракса на општествената демократија.
SETimes:
Неодамна, на состанокот на Централниот Комитет на Социјал Демокртаската Партија, поранешниот претседател на партијата Радмила Шеќеринска беше изложена на притисок од страна на Црвеноковски заради нејзиното активно членство во Демос.
Како го објаснувате овој настан и дали ви се случи нешто слично кога заминавте од партијата?
Спасов:
Не, веќе кажав дека не заминав од партијата.
Само имам многу различен став од тој на Црвенковски за тоа како треба да функционира партијата.
Радмила Шеќеринска, исто така, смета дека со овој вид на експертска група, организациите би можеле да бидат поттикнати за различен вид на политика од оној што го имаме денес во Македонија.
И премиерот Никола Груевски и Црвенковски го сфаќаат политичкото единство (во нивните партии и во земјата) само како послушност и потврдување на нивните ставови.
Демос е формирана со цел да помогне да се промени ваквата реторика и овој вид на управување.
Има членови на ДЕМОС кои не се само од СДСМ, туку и луѓе од други партии, како и луѓе кои никогаш не биле членови на некоја политичка партија.
