07/04/2010
ХАГ, Холандија -- Поранешниот водач на босанските Срби, Радован Караџиќ, побара уште едно одложување на неговото судење за воени злосторства, тврдејќи дека презумпцијата на невиност не била почитувана. 
Рочиштата треба да продолжат на 13-ти април, но во барањето што го покрена тимот на Караџиќ се тврди дека обвинетиот бил „закопан ... 
во лавина обвинувачки докази пред дури и да започне судењето“. 
На 1-ви април Апелациониот совет на Трибуналот на ОН за воени злосторства го одби барањето на поранешниот водач на босанските Срби за одложување на судењето до јуни. 
(Бета, РТС, РТРС, Фена, АП, ДПA - 06/04/10)
