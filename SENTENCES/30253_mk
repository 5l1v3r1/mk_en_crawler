18/01/2011
ПРИШТИНА, Косово -- Водачите на српските паралелни структури на север се заканија дека ќе ја прекинат целата соработка со косовската полиција и ЕУЛЕКС.
Медиумите во понеделникот (17-ти јануари) известија за состанок меѓу српските градоначалници, претставниците на српското Министерство за внатрешни работи и претставници од цивилната заштита, на кој било разговарано за одлуката на Приштина за одземање на српските регистарски таблички и суспендирање на командирот на полициската станица во Звечан, Ненад Ѓуриќ.
Градоначалникот на Митровица од паралелните структури, Крстимир Пантиќ, рече дека неодамнешните чинови претставуваат сериозна закана за состојбата.
„Апелиравме до меѓународната заедница и особено до ЕУЛЕКС веднаш да се поништи одлуката на Бајрам Реџепи, министерот за внатрешни работи на Косово.
Очекуваме ЕУЛЕКС да реагира веднаш и да го оствари својот мандат, а во спротивно, општина Митровице/Митровица ќе прекине секаков контакт со оваа мисија,“ рече Паниќ.
(Коха Диторе, Косова Сот - 18/01/11;
Клан Косова, Кохавижн - 17/01/11)
