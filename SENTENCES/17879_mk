18/05/2007
БУКУРЕШТ, Романија -- Шест од 322 членови на парламентот кои гласаа минатиот месец за суспендирање на претседателот Трајан Башеску, се предомислија. 
Тие во четвртокот (17-ти мај) издадоа соопштение во кое велат дека згрешиле кога ја поддржале иницијативата за негово отповикување. 
Групата вклучува тројца членови на Конзервативната партија, двајца од Социјалдемократската партија и еден од Национал-либералната партија. 
„Башеску мора и понатаму да биде претседател на Романија, бидејќи тоа е волјата на романскиот народ“, се вели во соопштението.
Гласачите ќе одлучат за иднината на Башеску на националниот референдум в сабота. 
Министерството за внатрешни работи планира да распореди 37.000 полицајци за да ја загарантира безбедноста за време на гласањето. 
(Евениментул Зилеи, Зиарул - 18/05/07; Медиафакс, Ромпрес - 17/05/07)
