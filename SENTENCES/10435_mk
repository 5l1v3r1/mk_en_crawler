21/10/2004
ЗАГРЕБ, Хрватска -- Владата во средата (20-ти октомври) објави дека ги декласифицирала белешките од два важни состаноци на поранешниот претседател Фрањо Туѓман кон крајот на конфликтот 1991-1995 година. 
Според извештаите во медиумите, Трибуналот на ОН за воени злосторства ги искористил копиите од овие документи за да го обвини пензионираниот генерал Анте Готовина и други високи воени функционери. 
Белешките, наводно, содржат доказ дека една од целите на хрватската операција за време на конфликтот била да се истераат Србите од областа Книн. 
Како тие документи -- кои претходно се сметаа за државна тајна -- завршија во Хашкиот трибунал сé уште не е јасно. 
Премиерот Иво Санадер изјави дека ова прашање бара спроведување на истрага. 
(Вечерњи лист - 21/10/04; ХИНА, АФП, ФТ - 20/10/04)
