12/11/2004
ХАГ, Холандија -- Поранешниот офицер на босанските Срби обвинет за геноцид, злосторства против човештвото и воени злосторства во четвртокот (11-ти ноември) се изјасни за невин во Трибуналот на ОН во Хаг. 
Љубиша Беара беше обвинет за неговата наводна улога во масакрот во Сребреница во 1995 година. 
Како шеф за безбедност на Армијата на босанските Срби во тоа време, Беара беше задолжен за транспортот на муслиманските затвореници.
Во другите вести, во четвртокот Слободан Милошевиќ побара од судот на ОН да ги повика поранешниот американски претседател Бил Клинтон, премиерот Тони Блер, германскиот канцелар Герхард Шредер и поранешниот американски државен секретар Медлин Олбрајт како сведоци во процесот. 
Судијата кој го води судењето, Патрик Робинсон, му рече на Милошевиќ дека тој ќе мора да ги убеди судиите дека секој сведок би можел да обезбеди „елемент на доказ“ за неговата невиност.
Обвинителите на ОН во четвртокот го одржаа второто сослушување на поранешниот висок командант на ОВК Рамуш Харадинај. 
Харадинај, кој е во моментов еден од водечките косовски политичари, за новинарите изјави дека повеќе нема обврски кон Трибуналот. 
(Ројтерс, АФП, АП, ББС - 11/11/04)
