28/04/2005
БЕЛГРАД, Србија и Црна Гора -- Потрагата по обвинетиот за воени злосторства Ратко Младиќ наскоро ќе биде интензивирана, како што изјави министерот за човекови права на Србија и Црна Гора, Расим Љајиќ, кој е истовремено и претседател на сојузниот совет за соработка со Трибуналот на ОН за воени злосторства во Хаг.
Во средата (27-ми април) Љајиќ изјави дека властите планираат да вложат повеќе финансиски средства во напорите за пронаоѓање на Младиќ, еден од тројцата најабарани обвинети од страна на Трибуналот.
Во другите вести, офицерот на војската на Србија и Црна Гора Чедомир Бранковиќ и понатаму се наоѓа во притвор во Бугарија, каде што во средата беше уапсен врз основа на меѓународната потерница за него.
Хрватска го осуди во отсуство на 20 години затвор за воени злосторства.
Тој отпатува за Бугарија претходно оваа недела, како дел од армиската делегација.
(Вечерњи лист, Политика - 28/04/05;
Бета, Б92, Фокус - 27/04/05)
