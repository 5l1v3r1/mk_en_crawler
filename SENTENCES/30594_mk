13/01/2011
МАДРИД, Шпанија -- Министерот за надворешни работи Тринидад Хименез го увери српскиот колега во посета на земјата, Вук Јеремиќ, во шпанската поддршка за кандидатурата на Србија за ЕУ, рече Јеремиќ во средата (12-ти јануари), по состанокот во Мадрид. 
Тој додаде дека двете земји ќе продолжат да соработуваат за сите прашања поврзани со мирот и стабилноста во Западен Балкан и процесот на интеграција во ЕУ. 
Јеремиќ, исто така, рече дека шпанските претпријатија се заинтересирани за инвестирање во Србија. 
Хименез изрази поддршка за престојниот дијалог меѓу Белград и Приштина и потврди дека Шпанија нема да ја признае независноста на Косово. 
(РТС, Танјуг, Бета - 12/01/11)
