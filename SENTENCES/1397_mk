22/07/2009
Познатото  бугарско златно богатство се врати во Националниот музеј на историјата во Софија, откако една и пол година беше изложено во Јапонија.
Богатството е повторно изложено за јавноста, објави музејот во четвртокот (16-ти јули).
Колекцијата се состои од шишенце, амфора и седум ритони со вкупна тежина од 6.164 килограми, 23-каратно злато.
Златната медала на Европскиот шампионат во мечување отиде во рацете на романскиот женски тим.
Настанот се одржа во Пловдив, Бугаријa, во саботата (18-ти јули).
Во финалето Романците ја победија Полска со 36:34.
Шест турски музеи ќе се борат за наградата Европски музеј на годината за 2010 година, објави новинската агенција Анадолу во средата (15-ти јули).
Европскиот музејски форум го одржува натпреварот секоја година, под покровителство на Советот на Европа.
Шесте турски кандидати се:
музејот Синопска археологија, музејот Корум, музејот Туркие ис Банкаси, музејот Бешикташ гимастички клуб, Истанбулскиот музеј на современа уметност и Сунајскиот музеј на кукли.
Aлбанскиот фудбалски тим Фљамуртари го победи шкотскиот тим Мадервел во четвртокот (16-ти јули), на натпреварот во Валона.
Албанците постигнаа победа од 1:0 во натпреварот, кој се играше во рамките на Европската квалификациска лига.
Во четвртокот Мадервел ќе биде домаќин на Фљамуртари, на вториот круг од натпреварот.
Бугарката Maрија Гроздева ја освои својата деветта европска титула во спортско стрелаштво на Европското првенство во Осиек, <b>Хрватскa</b>, во неделата (19-ти јули), објавија бугарските медиуми.
Гроздева се рангираше на првото место во дисциплината 25 метри пиштол, со вкупно 791 поен.
Aлбанското Министерство за култура одлучи да понуди бесплатен влез во скоро 12 музеи од земјата, во обид за привлекување повеќе посетители, објавија локалните медиуми во петокот (17-ти јули).
Посетите на музеите ќе бидат бесплатни за јавноста еднаш во месецот и на државните празници.
Романијa го одбележа Денот на воздухопловните сили во понеделникот (20-ти јули), објави Медиафакс.
Воздухопловните сили во земјата се подготвени да се соочат со новите предизвици во врска со членството на Романија во НАТО и ЕУ, рече претседателот Трајан Башеску на официјалните прослави.
(Разни извори – 15/07/09 - 22/07/09)
