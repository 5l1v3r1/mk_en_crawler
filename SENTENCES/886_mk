19/03/2007

Редовното консумирање на неколку чаши вино неделно има позитивно влијание врз човековото здравје и може да помогне во борбата против туморите, според истражувањето на тим грчки научници. 
Окритието беше претставено на изложбата за храна и пијалаци во Детроп во Солун, минатата недела. 
Проект координаторот, професорот по биохемија на Универзитетот во Солун, Димитрис Куретас, вели дека неговиот тим работи на истражувањето од 2004 година. 
Тие открија дека грозјето -- и од него добиеното бели и црвено вино -- содржат полифеноли, кои позитивно влијаат на човековите ќелии, бактерии и ензими.
***
Претпријатијата заинтересирани за тендерите за купување во Aлбанијa сега ќе можат да ги добијат сите неопходни документи на Интернет, со заедничкиот проект на албанската влада и УСАИД. 
Претходно, фирмите мораа да ја купуваат тендерската документација од Агенцијата за јавни набавки, но материјалот сега ќе биде спуштан од Интернет бесплатно од страницата на Агенцијата.
***
Swisscom AG, најголемото претпријатие за телефонија во Швајцарија планира да инвестира повеќе од 62 милиони евра во текот на следните три години на урбани Интернет мрежи во источноевропските земји, меѓу кои и Полска, Бугарија, Романија и Украина, објави во средата (14-ти март) генералниот директор Карстен Шлотер. 
Фирмата, исто така, ја испитува можноста за купување на помали ИТ фирми за зацврстување на одделот на своите решенија, кој обезбедува мрежни и технолошки услуги за бизнис клиентите.
***
Црна Гора ја доби својата прва топографска дигитална мапа, како и база на податоци за урбанизацијата и просторното планирање, во рамките на заедничкиот проект на црногорската влада и јапонската агенција за меѓународна соработка. 
Завршувањето на проектот беше објавено во вторникот (13-ти март).
***
Maкедонската влада на 13-ти март официјално ја лансираше програмата „Компјутер за секој ученик“. 
Владата објави јавен тендер за обезбедување на 100.000 комјутери за учениците во основното и средното образование, кои ќе бидат предадени до крајот на 2007 и почетокот на 2008 година. 
Во втората фаза на проектот, други 50.000 комјутери ќе бидат купени во 2009 година. 
Иницијативата има за цел да помогне во обуката на учениците да ги користат компјутерите во секојдневното учење и да ги охрабри професорите да ги користат модерните наставни методи и техники.
Разни извори – 12/03/07-19/03/07
