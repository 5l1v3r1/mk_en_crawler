30/11/2004
ЊУЈОРК, САД -- Косовската влада мора да осигури безбедност за српската заедница, се вели во извештајот на шефот на УНМИК, Сорен Јесен-Петерсен, до Советот за безбедност на ОН, објавен во понеделникот (29-ти ноември).
„Властите мора да се погрижат за тоа сите заедници да се чувствуваат безбедни и сигурни и да можат да живеат нормален живот, без стравови и заплашувања“, напиша тој.
Јесен-Петерсен, исто така, ја истакна потребата од континуирано меѓународно воено присуство во провинцијата.
Тој рече дека безбедноста во Косово е „значително подобрена“, но предупреди дека ситуацијата во целиот регион нема да се стабилизира сé додека не се реши прашањето за конечниот статус на провинцијата.
Исто така во понеделникот, шефот за безбедност на ОН, Хавиер Солана, повторно изрази загриженост поради можноста поранешниот герилски командант Рамуш Харадинај да стане следен премиер на Косово.
Одговорајќи на новинарски прашања во Брисел, Солана рече дека ЕУ се сомнева дека лице сослушувано од страна на Хашкиот трибунал за евентуална вмешаност во воени злосторства би било соодветен кандидат за ова место.
(Блумберг - 30/11/04;
AФП, Танјуг, ХИНА, ЕУ Обсервер - 29/11/04)
