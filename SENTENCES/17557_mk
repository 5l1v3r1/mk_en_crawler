25/06/2007
ЗАГРЕБ, Хрватскa -- Србија не гледа како доделувањето на независност за Косово може да претставува компромис, рече доцна во неделата (24-ти јуни) српскиот претседател Борис Тадиќ, по состанокот со рускиот колега Владимир Путин на маргините од регионалниот енергетски самит во Загреб. 
Москва објави дека се противи на какво било решение за статусот на Косово што нема да биде прифатливо за Србија, која сака да ја задржи сувереноста над покраината.
Путин се состана и со албанскиот колега Алфред Мојсиу. 
Рускиот водач рече дека неговата земја бара решение што ќе ги почитува интересите на сите страни и ќе ја загарантира стабилноста на Балканот. 
Албанија го поддржа планот на поранешниот претставник на ОН Марти Ахтисари, со кој Косово треба да добие надгледувана независност. 
(Глас јавности, Ројтерс, АФП - 25/06/07; Taнјуг, Бета, Интерфакс - 24/06/07)
