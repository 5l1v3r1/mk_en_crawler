23/02/2006
БЕЛГРАД, Србија и Црна Гора -- Вториот круг од техничките разговори на Србија и Црна Гора за Спогодбата за стабилизација и асоцијација со ЕУ започна во средата (22-ри февруари) во Белград.
По состанокот шефот на српскиот тим, заменик-премиерот Мирољуб Лабус, рече дека преговорите започнале во „сенката на сомневањето“ дека бегалецот обвинет за воени злосторства, Ратко Младиќ, се наоѓа на српска територија и дека владата знае каде е тој, но се колеба дали да го уапси.
Во другите вести од средата, судијата кој претседава со судскиот процес против Слободан Милошевиќ му рече на обвинетиот да побрза со својата одбрана.
Милошевиќ искористи четири петтини од своето време фокусирајќи се претежно на делот од неговото судење што се однесува на Косово, наместо на обвиненијата што произлегуваат од војната во Босна и Херцеговина и во Хрватска.
(Бета, Танјуг, АП, Ројтерс - 22/02/06)
