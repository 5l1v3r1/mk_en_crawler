03/10/2004
БЕЛГРАД, Србија и Црна Гора -- Главната обвинителка на ОН за воени злосторства, Карла дел Понте, во петокот (1-ви октомври) објави дека Хашкиот трибунал за првпат им предал еден случај на српските власти. 
По, како што ги опишаа таа, „многу плодните“ разговори со главниот српски обвинител за воени злосторства, Владимир Вукчевиќ, Дел Понте рече дека овој потег претставува знак на добрата соработка со српското судство. 
Таа укажа на тоа дека ако властите покажат оти соодветно ги водат случаите, ќе им бидат предадени нови случаи. 
(Срна, Данас, Независне новине - 02/10/04; Б92, Бета, Ројтерс, АФП - 01/10/04)
