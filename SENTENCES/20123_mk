17/08/2007
ПРИШТИНА, Косово, Србија -- Американскиот претставник Френк Визнер во четвртокот (16-ти август) рече дека неговата влада се подготвува за можноста да го признае независно Косово.
Говорејќи за „Гласот на Америка“, тој рече дека Вашингтон ќе биде подготвен за оваа опција ако не биде постигнат компромис за идниот статус на српската покраина до 10-ти декември, кога треба да заврши новата рунда преговори.
Што ќе се случи потоа, додаде Визнер, зависи од владите на секоја земја.
Тој е член на меѓународното трио посредници што ја надгледуваат тековната фаза на преговорите помеѓу Приштина и Белград.
Во меѓувреме, косовскиот премиер Агим Чеку во интервјуто за германскиот весник „Дие велт“ во четвртокот рече дека понатамошните преговори со Белград се бесмислени, со оглед на тоа што српските политичари никогаш нема јавно да ја прифатат независноста на Косово.
Тој, сепак, истакна дека косовските водачи претпочитаат меѓународно решение.
„Нашата цел е независноста во согласност со меѓународната заедница и ние не сме заинтересирани за унилатерално дејство“, рече тој.
Но, тој додаде дека сегашните 120-дневни преговори ќе бидат „последно одложување што ќе го дозволиме“.
(A1, Телеграфи, РТК, РФЕ, Балканвеб, Макфакс, РТРС, АФП - 16/08/07)
