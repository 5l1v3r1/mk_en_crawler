01/02/2009
БРИСЕЛ, Белгија -- Високиот претставник во Босна и Херцеговина (БиХ), Мирослав Лајчак, кој поднесе оставка минатата недела за да стане министер за надворешни работи на Словачка, најверојатно ќе биде наследен од италијанскиот дипломат Ренцо Давиди, објави новинската агенција Бета во саботата (31-ви јануари), цитирајќи извори на ЕУ. 
Давиди беше заменик-шеф на Делегацијата на Европската комисија во БиХ, и во моментов ја води Канцеларијата за врски на ЕУ во Приштина. 
Сараевскиот весник „Дневни аваз“ објави дека во комбинација се и други Италијанци, меѓу кои и поранешниот премиер Џулијано Амато и актуелниот италијански амбасадор во Косово, Мајкл Џифони. 
Сепак, проблем е тоа што Италија веќе командува и со мировната мисија на ЕУ во БиХ, ЕУФОР, и со генералниот штаб на НАТО во Сараево. 
Други можни кандидати се заменик високиот претставник Рафи Грегоријан и поранешниот словенечки министер за надворешни работи, Димитриј Рупел. 
(Дневни аваз, Бета, Б92, ЕМпортал, АНСАмед - 31/01/09)
