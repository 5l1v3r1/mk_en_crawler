30/03/2010
СОФИЈА, Бугарија -- Судот осуди шестмина Бугари на затворска казна во понеделникот (29-ти март), за финансиска измама и проневера од околу 7,5 милиони евра, доделени на државата со програмата на ЕУ, САПАРД. 
Бизнисменот Марио Николов и неговата сопруга, Маријана, добија казни во траење од десет, односно осум години. 
Другите четворица ќе поминат по шест години во затвор. 
Судот, исто така, нареди конфискување на имотот, при што секој обвинет ќе плати казна од 15.000 евра. 
Мрежата, која вклучува 50 бугарски и различни европски странски претпријатија, беше пресечена во заедничката акција на бугарската и швајцарската полиција.
Исто така во понеделникот, владата објави дека обвинителите ги испитуваат министрите во поранешната влада предводена од Бугарската социјалистичка партија и други високи претставници, во врска со сомневањата за злоупотреба на власта при потпишувањето на договорите вредни околу 1,8 милијарди евра. 
Истрагата вклучува 150 договори за јавни набавки и други договори потпишани од 13 министерства во текот на изминатите три години. 
(Ројтерс, БНТ, Дневник, 24 Часа - 29/03/10)
