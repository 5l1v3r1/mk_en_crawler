17/10/2008
САРАЕВО, Босна и Херцеговина (БиХ) -- Полицијата во четвртокот (16-ти октомври) објави дека уапсила шест лица, наводно, вмешани во синџир на трговија со оружје кој вклучувал неколку земји на ЕУ. 
Властите ги уапсија шестмината во средата и четвртокот во Сараево и три други централни градови: Травник, Витез и Зеница. 
Шефот на Државната агенција за истраги и заштита, Драган Лукац, рече дека полицијата запленила големо количество оружје и муниција за време на претресите во осум локации низ земјата. 
(Фена, АФП - 16/10/08)
