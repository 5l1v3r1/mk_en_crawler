25/06/2009
АТИНА, Грција -- Полицијата уапси 20 лица осомничени за ширење детска порнографија преку Интернет, објавија властите во средата (24-ти јуни). 
Повеќе од 80 комјутери, како и голем број цедеа и дивидиа беа запленети за време на големата акција низ целата држава, наречена „пајажина“. 
Еден британски државјанин е меѓу уапсените. 
Според истрагата, осомничените поседуваат стотици илјадници дигитални фајлови со порнографски материјали, вклучително и со деца. 
Полицијата соопшти дека трага по уште 19 осомничени. 
Според грчкиот закон, осудените за детска порнографија може да добијат доживотна затворска казна.
Исто така во средата, полицијата објави дека разбила криминална група осомничена за трговија со луѓе и дрога. 
Мрежата, во која биле вклучени и нигериски државјани, беше растурена по заедничката операција на полицијата во Грција, Франција, Холандија и Шпанија. 
Уапсени се вкупно 31 лице. 
(БТА, Зугла - 24/06/09)
