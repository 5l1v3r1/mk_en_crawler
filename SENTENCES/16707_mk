07/08/2006
АНКАРА, Турција -- Комесарот за проширување, Оли Рен, вели дека како членка на ЕУ, Турција би можела да послужи како мост помеѓу Унијата и муслиманскиот свет.
Во изјавата објавена во финскиот печат во саботата (5-ти август) Рен рече дека модернизираната и демократска Турција би можела да биде од стратешка важност за ЕУ, особено во врска со сегашната криза на Блискиот Исток.
Тој ја повика земјата да продолжи со спроведувањето на неопходните реформи.
Во другите вести, турскиот претседател Ахмет Неждет Сезер побара од Уставниот суд да ја провери законитоста на два члена во новиот антитерористички закон.
Сезер сака зборовите -- кои се однесуваат на медиумското покривање на прашањата поврзани со тероризмот -- да бидат избришани поради загриженоста дека тие ја ограничуваат слободата на говорот.
Во меѓувреме, во вторникот, кралот на Саудиска Арабија, Абдула, ја започна тридневната посета на Турција, каде што ќе се состане со Сезер и со премиерот Реџеп Тајип Ердоган.
Ова е прва ваква посета на еден саудиски владетел во последниве четири децении.
(AФП - 07/08/06;
Ројтерс - 06/08/06;
Ројтерс, Заман, Чихан - 05/08/06;
НТВ - 04/08/06)
