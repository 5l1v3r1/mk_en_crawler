17/11/2008
ТИРАНА, Албанија -- Опозициското Социјалистичко движење за интеграција (СМИ) во неделата (16-ти ноември) предложи двонасочно решение за ставање крај на актуелната политичка криза и континуираниот штрајк со глад на група опозициски пратеници. 
Минатата недела 12 пратеници од помалите партии во парламентот започнаа штрајк со глад, протестирајќи поради исклучувањето на претставниците на помалите партии од изборните комисии според новиот изборен законик. 
Според предлогот на СМИ, претставниците од сите партии во парламентот може да учествуваат во изборните комисии. 
Другата предложена опција е да се овласти тим независни технички експерти да одлучат за изборниот закон.
Вкупно 200 интелектуалци потпишаа петиција за поддршка на пратениците што штрајкуваат со глад. 
Во неа се повикува на вклучување и еднакви можности за сите партии на изборите во 2009 година.
Во другите вести, полицијата во Ѓирокастро упаси пет лица осомничени за трговија со луѓе во саботата. 
Тие, наводно, формирале синџир во јужниот град Фиери за транспорт на илегални имигранти во Грција, од кои 95 само во изминатите две недели. 
(Газета шкиптаре, ДВ, Телеграфи, Њус 24, Топ ченал, Вижн + - 16/11/08)
