24/04/2009
Од Беса Беќири за Southeast European Times во Приштина -- 24/04/09
Косовската влада минатата недела објави дека 30-ти јуни е крајниот рок до кога суспендираните полицајци од косовските Срби, кои се наоѓаат на платниот список, мора да се вратат на работа. 
Околу 300 српски полицајци одбија да му се приклучат на командниот синџир на Косовската полициска служба (КПС). 
Тие ги напуштија работните места по прогласувањето независност на Косово на 17-ти февруари. 
Полицајците-штрајкувачи го сметаат УНМИК за своја командна власт и побараа од меѓународната заедница да постави полицајци на УНМИК, да бидат задолжени за полициските станици во областите каде што доминираат косовските Срби.
КПС сé уште им плаќа на полицајците-штрајкувачи, во надеж дека на крајот ќе се вратат на работа, под власта на КПС. 
„Одлуката да се продолжи со платената суспензија беше политичка одлука ... 
бидејќи сакавме да изразиме подготвеност за нивното враќање“, Радио Слободна Европа го цитираше министерот за внатрешни работи, Зенун Пајазити.
Одлуката на владата од минатата недела произлегува од препораките на работната група -- која ја сочинуваат косовски претставници и претставници на ЕУЛЕКС -- формирана за решавање на ова прашање. 
ЕУЛЕКС претходно се обидуваше безуспешно да работи со белградските власти, за решавање на прашањето.
Пајазити й ги претстави на работната група препораките на заедничкиот Одбор за координирање на владеењето на правото. 
Негови копретседавачи се вицепремиерот Хајредин Куци и шефот на УНМИК, Ив де Кермабон.
„[Владата] донесе одлука да им даде рок до 30-ти јуни 2009 година на сите суспендирани полицајци да се вратат на работа“, се вели во заедничкото соопштение за печатот на владата и ЕУЛЕКС.
Куци рече дека одлуката за крајниот рок не треба да се смета „за казна за овие полицајци, туку конкретен чекор ... 
за градење целосно мултиетничка полициска служба, која ќе го одразува косовското општество и ќе работи за интересите на сите заедници“.
Косовските власти ќе ги интензивираат своите напори „за охрабрување на сите полицајци кои заминаа, да се вратат во косовската полиција“, додаде Пајазити. 
Де Кермабон вети поддршка од ЕУЛЕКС, но ја истакна „потребата за пристапување на ова прашање на пријателски начин“.
Комисијата за внатрешни работи и безбедност на парламентот, исто така, расправаше за ова прашање минатата недела. 
Комисијата ќе ја посети косовската полиција следната недела и ќе препорача парламентарна дебата, ако полицајците од косовските Срби не се вратат на работа.
Решението на ова прашање треба да биде во рамките на законот, но Приштина не треба да заборави дека „косовските институција сторија доволно за полицајците да се вратат на своите работни места“, се вели во соопштението на комисијата.
The panel also noted there are enough young Serbs willing to work for the KPS.
„Во исто време, толерирањето бојкот значи дека оние кои сакаат да работат немаат шанса да работат“, рече комисијата.
