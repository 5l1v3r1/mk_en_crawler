30/09/2009
AНКАРА, Турција -- Судот во Анкара во вторникот (29-ти септември) одлучи дека двајца пратеници од прокурдската Партија за демократско општество (ПДО) треба насила да бидат донесени од страна на полицијата, да сведочат во две одделни судења кои се однесуваат на нив.
Пратениците, Емине Ајна и Селахатин Демиртас, се осомничени за пропаганда во име на терористичката Курдистанска работничка партија (ПКК).
Тие одбија да сведочат, тврдејќи дека судските процеси се неправични бидејќи судот не презеде дејства против другите пратеници со слични активности.
Судот во вторникот одлучи дека со оглед на тоа што двајцата не се појавија на суд на 29-ти декември, полицијата треба да ги донесе присилно.
Во другите вести од вторникот, владиниот портпарол Чемил Чичек објави дека владата официјално ќе побара од парламентот да го поддржи едногодишното продолжување на операцијата на армијата против милитантите на ПКК во северен Ирак.
Сегашниот мандат истекува на 17-ти октомври.
(Ватан - 30/09/09;
Хуријет, АП, Ројтерс - 29/09/09)
