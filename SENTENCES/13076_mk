28/09/2005
БЕЛГРАД, Србија и Црна Гора -- За време на посетата на Велика Британија во вторникот (27-ми септември) српскиот претседател Борис Тадиќ изјави дека нема изгледи за успешни разговори околу Спогодбата за стабилизација и асоцијација (ССА) помеѓу Србија и Црна Гора и ЕУ ако случајот на обвинетиот за воени злосторства, Ратко Младиќ, не биде решен. 
Изјавата на Тадиќ уследи по разговорите со британскиот премиер Тони Блер и со министерот за надворешни работи, Џек Строу.
Во меѓувреме во Белград српскиот премиер Воислав Коштуница се состана со претседателот на Србија и Црна Гора Светозар Маровиќ за да разговара во врска со назначувањето на новиот сојузен министер за одбрана. 
Претходно оваа недела беше објавено дека владејачката коалиција во Србија се согласила да го предложи поранешниот директор на белградската Военомедицинска академија, Зоран Станковиќ, за оваа функција. 
Тој би го заменил Првослав Давиниќ, кој поднесе оставка поради скандалот со воените набавки. 
(Данас - 28/09/05; Бета, Б92, Taнјуг - 27/09/05)
