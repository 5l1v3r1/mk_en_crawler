22/01/2007
ИСТАНБУЛ, Турција -- Писателот и нобеловец, Орхан Памук, изминатиот викенд изјави дека поддржувачите на контроверзниот член 301 од законот -- кој го криминализира „омаловажувањето на турската припадност“ и доведе до судски процеси против други турски интелектуалци -- се виновни за убиството на новинарот Хрант Динк, кој беше убиен во петокот (19-ти јануари).
Памук и убиениот новинар минатата година се соочија со судски процес поради своите коментари во врска со масовните убиства на Ерменците во периодот пред распадот на Отоманската империја.
Турскиот весник Сабах, пак, во понеделникот објави дека наредбата што лично ја издал премиерот Реџеп Тајип Ердоган, да се загарантира безбедноста на сите обвинети според Членот 301, не била спроведена.
ЕУ постојано инсистира на тоа оваа законска одредба да биде укината.
(Радикал, Сабах, Хуријет - 22/01/07)
