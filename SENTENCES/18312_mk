11/04/2007
БЕЛГРАД, Србија -- Претседателот Борис Тадиќ во вторникот (10-ти април) рече дека неговата земја нема никогаш да го прифати независно Косово.
Тој го потврди предлогот на Белград за нови разговори за иднината на покраината и своите несогласувања со планот што го подготви поранешниот специјален претставник на ОН, Марти Ахтисари.
„Планот на Ахтисари не е Библија“, рече тој.
„Србија е отворена за компромис ...
но, ние не сме подготвени да се откажеме од дел од нашиот интегритет и идентитет.“ Но, истовремено, тој рече дека Србија мора да избегнува евентуален конфликт со ЕУ.
„Јас ќе сторам сé што е во моја моќ за да обезбедам европска иднина за Србија.
Тоа ќе осигури напредок и ќе спречи долгорочна стагнација“, рече тој.
Во другите вести од вторникот, портпаролот за косовската влада рече дека нема потреба Советот за безбедност на ОН да испрати мисија на утврдување на фактите во Приштина и Белград, како што побара Русија.
Тој рече дека сé што една таква мисија може да постигне е да го види напредокот постигнат во покраината.
(Блиц, Данас, Глас јавности - 11/04/07;
АП, Риа новости, АФП, Бета, Танјуг - 10/04/07)
