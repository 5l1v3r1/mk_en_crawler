31/08/2009
ПРИШТИНА, Косово -- Одбележувајќи го Денот на исчезнатите во неделата (30-ти август) здруженијата кои ги претставуваат семејствата на исчезнатите лица истакнаа дека десет години по конфликтот во периодот 1998-1999 година, 1.887 лица се сé уште исчезнати.
Активистот Хаки Косуми рече дека бројот на роднините што трагаат по своите исчезнати се намалува секој ден, поради разочараност и неисполнети ветувања на сите власти.
Шефот на ЕУЛЕКС, Ив де Кермабон, рече дека денот претставува добра можност за подигање на јавната свест во врска со ова многу важно и чувствително прашање.
„Заклучивме дека помирувањето и целосната реконструкција на општествената структура не можат да се градат додека не им се дадат одговори на роднините на исчезнатите лица“, се вели во соопштението за медиумите на Де Кермабон.
(Епока е Ре, Косова Сот, Коха Диторе - 31/08/09;
Клан Косова, ТВ 21, Кохавижн - 30/08/09)
