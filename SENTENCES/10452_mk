17/09/2004
ТИРАНА, Албанија -- Државниот министер Марко Бело во четвртокот (16-ти септември) повторно ја потврди посветеноста на земјата на интеграцијата во ЕУ и реформите поврзани со неа. 
Изјавата беше дадена како одговор на критиките од страна на Претседателството на ЕУ во врска со бавното темпо на реформите во Албанија. 
Бело рече дека Владата е благодарна за препораките, додавајќи дека проблемите идентификувани во изјавата на ЕУ биле во фокусот на неодамна презентираниот Акционен план на земјата за европско партнерство.
Во другите вести од четвртокот, авион Миг-19, кој превезувал оружје, експлодирал набргу по полетувањето од аеродромот во Тирана, при што пилотот загинал и биле суспендирани меѓународните летови. 
Спасувачите не можеа да стигнат до местото на несреќата, во непосредното опкружување на аеродромот, поради експлозиите на артилеријата. 
Властите објавија дека несреќата се случила како резултат на проблемите со моторот. 
(Албански дневни вести - 17/09/04; АТА, Ројтерс, АФП - 16/09/04)
