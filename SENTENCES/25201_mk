24/12/2009
САРАЕВО, Босна и Херцеговина (БиХ) -- Високиот претставник Валентин Инцко го предупреди премиерот на Република Српска (РС) Милорад Додик во средата (23-ти декември) дека отфрлањето на надлежностите што му беа дадени на високиот претставник ќе значи кршење на Дејтонскиот мировен договор и резолуциите на Советот за безбедност на ОН.
За време на разговорите во Бања Лука, Инцко истакна дека меѓународната заедница едногласно ја поддржала неговата одлука за продолжување на мандатот на меѓународните судии и обвинителите што работат на случаите на воени злосторства.
Босанските Срби остро се спротивставија на овој потег и се заканија дека ќе одржат референдум за ова прашање.
За време на состанокот во средата, Додик рече дека водачите на РС нема да се откажат од правото да го испитаат јавното мислење.
(Дневни аваз, Фена, РТРС, ОХР - 23/12/09)
