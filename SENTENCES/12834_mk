04/05/2005
ЗАГРЕБ, Хрватска -- Новоформираниот Совет на странски инвеститори во Хрватска во вторникот (3-ти мај) ги објави своите приоритети. 
Претседателот на Советот Јорн Педерсен, генерален директор на „Карлсберг“ за Хрватска, рече дека меѓу приоритетите е искоренувањето на корупцијата, подготвувањето на прифатлива инвестициона политика за приватниот сектор и зајакнување на менаџментот. 
Педерсен додаде дека странските инвеститори гледаат на поддршката од владата за локалните производители и прилагодувањето на правната рамка како на клучни услови за подобрувањето на инвестиционата клима во земјата. 
Во Советот, формиран минатиот месец, влегуваат осум водечки странски претпријатија кои веќе инвестираат во Хрватска. 
(ХИНА, ХРТ - 03/05/05)
