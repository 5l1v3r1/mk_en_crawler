05/07/2010
AНКАРА, Турција -- Tурција е можно да ги прекине врските со Израел ако не добие извинување за нападот на турската флотила со хуманитарна помош за Газа, при кој загинаа девет лица на 31-ви мај, рече министерот за надворешни работи, Ахмет Давутоглу, во понеделникот (5-ти јули).
Израел „или ќе се извини или ќе прифати меѓународна, непристрасна истрага и нејзиниот заклучок.
Во спротивно, нашите дипломатски врски ќе бидат прекинати“, рече Давутоглу во интервју за Хуријет.
За разлика од претходните изјави, Давутоглу не го отфрли формирањето израелска комисија која ќе го испита случајот.
„Ако оваа комисија заклучи дека нападот бил неоправдан и се извини, тогаш тоа ќе биде доволно“, рече Давутоглу.
Тој рече дека Анкара, исто така, инсистира да добие надоместок за штетите предизвикани со нападот.
(ББС, АФП, Хуријет, Ксинхуа, ДПА - 05/07/10)
