23/01/2008
СОФИЈА, Бугарија -- Опозициската ултранационалистичка партија Атак во вторникот (22-ри јануари) објави дека подготвува гласање за недоверба на претседателот на парламентот, Георги Пирински, од Бугарската социјалистичка партија. 
Атак ја наведува одлуката на Пирински да го ограничи пристапот на новинарите на некои делови од парламентот, со што ги принудил да се собираат околу опозициските партии и Движењето за правата и слободите. 
Пирински е, исто така, обвинет за намерно одложување на нацрт-законите на опозицијата, и блокирање на нивните прашања кон министрите. 
Атак, исто така, откри документ за кој вели дека покажува оти Пирински, кој е роден во Њујорк, нема бугарско државјанство. 
Според законот, само државјанин може да биде претседател. 
Пирински вели дека наводите се неосновани. 
(Труд - 23/01/08; Нетинфо - 22/01/08)
