18/08/2010
Осмиот Бодрумски меѓународен балетски фестивал беше отворен во саботата (14-ти август) во Tурција.
На настанот, кој трае до 1-ви септември учествуваат изведувачи од Италија, Шпанија, Јужна Кореја и Бугаријa.
Бугарската кревачка на тегови Бојанка Костова освои златен медал во категоријата за девојки по 53 килограми на Младинските олимписки игри во Сингапур во понеделникот (16-ти август).
Костова (16) подигна вкупно 192 килограми.
Српската aктерка Јасна Ѓуришиќ ја освои наградата за најдобра актерка на Филмскиот фестивал во Локарно за нејзината улога во „Бел, бел свет“ на режисерот Олег Новковиќ.
Златниот леопард 2010 за најдобар филм отиде во рацете на кинескиот филм „Хан Јиа“ (Зимски одмор) на Ли Хонќи.
Десетдневниот фестивал заврши во саботата (14-ти август).
Хрватскиот пливач Миховил Спања освои злато на 400 метри слободен стил на Светското првенство во пливање на Меѓународниот параолимписки комитет (МПК) 2010 во неделата (15-ти август).
Со времето од 4:47:39 тој постави нов светски рекорд.
Друг хрватски пливач, Кристијан Винчетиќ, освои бронза во 100 метри пеперутка.
Натпреварот се одржа во Ајндховен, Холандија.
Бугарскиот пливач Петар Стојчев победи на Охридскиот маратон во саботата (14-ти август) по деветти пат.
Околу 22 пливачи од десет земји ја препливаа патеката од 30 километри на езерото.
Српскиот министер за култура Небојша Брадиш и градоначалникот на Ниш Милош Симоновиќ открија споменик на ромскиот пејач Шабан Бајрамовиќ на 12-ти август.
Бронзената статуа е во природна големина и го прикажува музичарот со микрофон.
Бајрамовиќ почина во својот роден град Ниш во 2008 година.
Полскиот филм „Нула“ на режисерот Пауел Боровски го освои овогодинешниот трофеј на Фестивалот на независен филм Анонимул во Романијa.
Еднонеделниот фестивал, кој заврши во саботата (14-ти август) се одржа во Сфанту Георге, на делтата на Дунав.
(Разни извори -- 11/08/10-18/08/10)
