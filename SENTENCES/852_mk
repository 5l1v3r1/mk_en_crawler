25/04/2007

Изложба на фотографии посветена на бугарскиот сумо борач Котошу Кацунори, роден како Калојан Стефанов Махљанов, беше отворена во Јокохама, Јапонија. 
Насловена како „Котошу и неговата татковина Бугарија“, изложбата се состои од фотографии од животот и кариерата на борачот, како и на бугарски културни и историски места. 
Изложбата е една од централните културни настани во Јапонија по повод пристапот на Бугарија во ЕУ.
***
Шест церемонијални грнчарски артефакти беа вратени во Грција на 18-ти април и ќе бидат сместени во музејот Агора Стоа на Аталус во Атина. 
Британскиот научник и колекционер Марин Робертсон, кој почина во 2004 година, во својот тестамент побара тие да бидат вратени. 
Тој ги наследи минијатурите од американскиот археолог Луси Талот, секретарка за регистрирање на ископувањата на Агора, која ги купи истите во грчка продавница за антиквитети.
***
Дваесетичетвртиот фестивал Музичко биенале беше отворен во хрватскиот Народен театар во Загреб, на 19-ти април. 
Програмата вклучува настапи на околу 31 хрватски и странски музички ансамбли. 
Фестивалот ќе трае до 28-ми април.
***
Изложбата на италијанската апстрактна уметност од 1910 до 1960 година е во тек во галеријата на Српската академија на науките и уметностите (САНУ) во Белград. 
Изложени се околу 70 дела на приватни колекционери. 
Изложбата беше организирана од страна на САНУ и Италијанската амбасада во Србија. 
Истата ќе трае до 31-ви мај.
***
Црногорскиот министер за култура, Предраг Секулиќ, го посети сараевскиот Саем на книгата на 20-ти април. 
Тој рече дека културата и уметноста се најдобрите патишта кон регионалната соработка и изрази надеж дека министрите за култура на ЈИЕ ќе ја поддржат иницијативата за укинување на даноците за книгите и другите печатени дел, во обид да ја охрабрат културната размена.
***
Вториот Меѓународен состанок за модерна и современ танц, беше отворен во Драч, Aлбанијa, на 23-ти април. 
Настанот, кој го организираше Здружението за убавина од Драч, го водеше професорот по танц Ѓерѓ Превази. 
Учествуваат танчери од Албанија, Канада, Франција, Италија, Македонија, Холандија, Србија, Шведска и Швајцарија.
(Разни извори – 18/04/07-25/04/07)
