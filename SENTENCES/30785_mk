05/04/2011
ПРИШТИНА, Косово -- Шефот на Меѓународната цивилна канцеларија, Питер Фејт, и американскиот амбасадор Кристофер Дел во понеделникот (4-ти април) се состанаа со политичките водачи, на разговори околу начините за излез од актуелната политичка ситуација.
Косово нема претседател откако Беџет Пацоли го ослободи местото по одлуката на Уставниот суд дека неговиот избор бил спротивен на парламентарните процедури.
Опозицијата се закани со бојкот на следните избори ако Пацоли остане кандидат и инситира да биде вклучена во разговорите за кандидатите.
Водачот на опозициската Демократска лига на Косово, Иса Мустафа, вели дека неговата партија ќе го прифати Пацоли само ако сите партии се согласат да одржат општи избори во пролет 2012 година.
Фејт и Дел се состанаа со Пацоли и премиерот Хашим Тачи.
(Коха Диторе, Косова Сот, Експрес - 05/04/11;
Кохавижн, Клан Косова - 04/04/11)
