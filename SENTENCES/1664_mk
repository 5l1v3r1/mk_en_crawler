10/12/2010
Tурскиот производител на автомобили е меѓу трите финалисти на конкурсот за осмислување на њујоршко такси-возило на иднината.
Победникот на конкурсот „Такси на иднината“ ќе произведе ексклузивно њујоршко такси за најмалку десет години.
Победникот ќе биде објавен следната година.
Новото такси се очекува да се појави на улиците на „Зеленото јаболко“ во 2014 година.
Националната банка на Грција (НБГ) ќе добие 350 милиони евра заем од Европската банка за реконструкција и развој (ЕБРД) за поттикнување на кредтината клима во Бугарија, Романијa и Србијa.
Според ЕБРД, бугарската филијала на НБГ, Обединетата бугарска банка, ќе добие 150 милиони евра, додека романската Банка Романеска и српската Војводинска банка ќе добијат по 100 милиони евра.
Заемите имаат за цел осигурување континуиран тек на кредити за приватните бизниси што работат во овие земји.
Словенечкиот премиер Борут Пахор во средата (8-ми декември) речe дека неговата земја ќе ја направи Aлбанијa една од своите главни дестинации за инвестирање во Европа.
Пахор присуствуваше на конференцијата во Тирана, заедно со 100 словенечки бизнисмени и објави дека 20 претпријатија ќе отпочнат активности во Албанија наскоро.
Бугарскиот министер за транспорт Александар Цветков и кинескиот министер за железници, Лиу Жијун, во вторникот (7-ми декември) потпишаа меморандум за соработка во железничкиот транспорт.
Меморандумот предвидува продолжување на брзата железничка линија Кина-Турција до Софија.
Водафон ќе инвестира 500 милиони евра во романскиот пазар во текот на следните пет години, изјави за Зиарул Финансиар генералниот директор на Водафон Романија, Инаки Бероета, во четвртокот (9-ти декември).
Поголем дел од парите ќе оди за делот за мобилните интернет услуги.
Maкедонија и ММФ успешно ги завршија преговорите за кредитната линија вредна 480 милиони евра, објави министерот за финансии, Зоран Ставревски, во средата (9-ти декември).
Одлуката за двегодишниот аранжман ќе мора да се потврди од Извршниот одбор на ММФ.
Македонија е првата држава што ќе има корист од новата превентивна кредитна линија, наменета за земји со здрава економска политика што немаат конкретни финансиски потреби, но се соочуваат со ризици што може да ги зголемат ваквите потреби.
Српската влада потпиша договор во висина од 260 милиони евра со Кинеската национална корпорација за увоз и извоз на машинерија и опрема, за реконструкција и проширување на централата на јаглен Костолац Б пд 640 мегавати, во близина на Белград.
Заемот ќе го обезбеди кинеската Извозно-увозна банка.
Договорот предвидува реконструкција и модернизација на две енеретски единици од термоцентралата Костолац, додека капацитетот од блискиот рудник Дрмно ќе биде зголемен на 12 милиони метри тони годишно.
Шведскиот синџир за малопродажба на мебел ИКЕА планира да отвори четири продавници во Србијa, изјави во средата (8-ми декември) шефот на трговскиот оддел на Шведската амбасада во Белград, Димитрије Ивановиќ.
Два трговски центри се планираат за Белград, додека другите два ќе бидат во Нови Сад и Ниш.
Ќе бидат отворени меѓу 1.500 и 2.000 нови работни места.
(Разни извори -- 03/12/10-10/12/10)
