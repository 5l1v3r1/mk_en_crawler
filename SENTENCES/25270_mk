29/03/2010
ПРИШТИНА, Косово -- Италијанскиот амбасадор во Косово, Михаел Џифони, не ја исклучува можноста за соработка меѓу присуството на ЕУ на север и Србите кои ги претставуваат паралелните структури таму. 
Во интервју за приштинскиот весник „Коха Диторе“ во понеделникот (29-ти март), Џифони рече дека ќе го спроведе планот на ЕУ со цел подобрување на квалитетот на животот во регионот каде што живее претежно српско население. 
Италијанскиот дипломат, кој ја презеде улогата на олеснувач на ЕУ на север, рече дека Унијата само се обидува да воспостави институционална власт таму. 
Во меѓувреме, косовските институции, во соработка со Меѓународната цивилна канцеларија, подготвуваат стратегија за воспоставување контрола на Приштина во северниот дел. 
(Коха Диторе, Телеграфи, Арта ТВ, Кохавижн - 29/03/10)
