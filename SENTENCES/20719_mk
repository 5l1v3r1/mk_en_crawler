08/10/2007
АНКАРА, Турција -- Комесарот за проширување на ЕУ, Оли Рен, рече дека Турција треба да го зајакне гарантирањето на верските слободи и слободата на изразувањето. 
„Очекувам (турскиот претседател Абдула Ѓул) да го води процесот на трансформација и да ги обезбеди основните слободи што постојат во сите аспекти на животот и во сите делови на Турција“, изјави тој за германскиот весник „Билд ам сонтаг“ во неделата (7-ми октомври). 
Во интервјуто за турската телевизија НТВМСНБЦ во саботата Рен рече дека е неприфатливо писателите кои го критикуваат турскиот идентитет да бидат изведени на суд. 
Тој мислеше на членот 301 од турскиот Кривичен законик според кој навредата на „турската припадност“ претставува криминал. 
(Заман - 08/10/07; Дојче веле, Билд ам сонтаг, НТВ, Тренд, РБК, Макфакс, А1 - 07/10/07; Javno.com, Ројтерс - 06/10/07)
