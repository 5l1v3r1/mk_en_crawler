11/11/2009
ЛОНДОН, Велика Британија -- ОН во вторникот (10-ти ноември) објавија дека Велика Британија „официјално ја обновува“ својата понуда за предавање на половина од својата суверена територија во Кипар, заради забрзување на долготрајното кипарско прашање.
Во соопштението, канцеларијата на ОН во Никозија вели дека Лондон е подготвен да се откаже од парче од околу 117 квадратни километри земја, ако бидат исполнети два услови -- водачите на турската и кипарската заедница да изготват план за повторно обединување на поделениот остров, низ преговори, и да обезбедат поддршка на мнозинството луѓе кои живеат на север и на југ, со формална ратификација на двете страни.
Кипар беше британска колонија до 1960 година.
Британија сé уште има контрола над околу 3 отсто од територијата или 254 квадратни километри од островот.
Кипарскиот претседател Деметрис Христофиас во среда во Лондон ќе се состане со британскиот премиер Гордон Браун.
(ББС, Ксинхуа - 10/11/09)
