23/08/2007
САРАЕВО, Босна и Херцеговина (БиХ) -- Мали групи босански и хрватски фудбалски навивачи се судрија на улиците на Сараево неколку часа пред, како што требаше да биде, пријателскиот фудбалски натпревар помеѓу националните тимови на двете земји.
Околу 80 навивачи, по четириесет од секоја страна, се удираа меѓусебно со столови и шишиња во кафуле на пешачка зона во центарот на градот, пред полицијата да се вмеша.
Врз пет лица беше извршена медицинска интервенција за помали повреди и имаше околу 15 уапсени.
Во стадионот, немирите избија на почетокот од второто полувреме на натпреварот, што ја принуди полицијата повторно да интервенира.
Хрватска победи на натпреварот со 5:3.
(Ројтерс, АФП, АП - 22/08/07)
