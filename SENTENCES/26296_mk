13/12/2009
СОФИЈА, Бугарија -- Министерот за внатрешни работи, Цветан Цветанов, во интервју за националното радио во петокот (11-ти декември) изјави дека Бугарија остварува разговори со САД за примање на некои затвореници од затворот Гвантанамо. 
Тој додаде дека владата добила писмо од САД со барањето, но сé уште не е донесена одлука. 
„Учеството на Бугарија ќе биде мало и ние нема да примиме луѓе кои може да претставуваат опасност по нашата национална безбедност“, додаде Цветанов, истакнувајќи дека за ова прашање ќе се расправа во парламентот. 
Премиерот Бојко Борисов рече дека ако Бугарија одлучи да биде домаќин макар и на еден затвореник од овој затвор, тоа ќе биде силен гест на солидарност и соработка меѓу Европа и САД. 
(Meдиапул, БТА, Дојче Веле, ДПА, АФП, Ројтерс - 11/12/09)
