18/01/2005
БРИСЕЛ, Белгија -- Европската комисија во понеделникот (17-ти јануари) ја предупреди Хрватска дека мора да соработува со Трибуналот на ОН за воени злосторства во потрагата по пензионираниот генерал во бегство Анте Готовина, ако сака да ги започне разговорите за пристап со ЕУ на 17-ти март.
По состанокот со хрватскиот премиер Иво Санадер, комесарот за проширување на ЕУ Оли Рен рече дека се надева дека Загреб ќе вложи двојно повеќе напори за целосна соработка со судот на ОН.
Санадер, од своја страна, ги повика другите нации да помогнат во потрагата.
Претседателот на Евопската комисија, Жозе Мануел Баросо, исто така, се состана со Санадер и рече дека Хрватска има вистинска шанса да влезе во ЕУ до крајот на сегашниот мандат на Комисијата во 2009 година.
Тој, исто така, ја истакна потребата од соработка во врска со воените злосторства.
(Вечерњи лист - 18/01/05;
AФП, ХИНА, ХРТ - 17/01/05)
