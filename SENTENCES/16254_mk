14/06/2006
ТИРАНА, Албанија -- Претседателот Алфред Мојсиу во вторникот (13-ти јуни) го пофали потпишувањето на клучниот Договор за стабилизација и асоцијација (ДСА) со ЕУ и истакна дека сите домашни политички партии мора да ги здружат силите за побрзо спроведување на реформите поврзани со пристапот во ЕУ. 
Мојсиу говореше на официјалниот прием приреден во Тирана еден ден по потпишувањето на ДСА во Луксембург.
Грчкиот заменик-министер за надворешни работи, Јанис Валинакис, пак, го поздрави потпишувањето како прв чекор во европскиот курс на соседна Албанија. 
(Aлбански вести - 14/06/06; веб-страница на албанскиот претседател, АНА - 13/06/06)
