07/07/2005
АТИНА, Грција -- Премиерот Костас Караманлис во средата (6-ти јули) му рече на својот романски колега, Калин Попеску Таричеану, дека Грција наскоро ќе ги ратификува спогодбите за пристап во ЕУ на Романија и Бугарија.
На нивниот состанок во Атина Караманлис истакна дека Грција сака да биде една од првите земји од ЕУ што ќе ја комплетира ратификацијата на документите за пристап.
Тој и Таричеану разговараа и за начините за зајакнување на билатералните врски, поконкретно економската соработка.
Во меѓувреме, в петок Грција планира да распише меѓународен тендер за изнајмување на три слободни локации од Олимпијадата 2004:
арената за бадминтон, меѓународниот центар за радиотелевизија, како и капацитетот за кану и кајак.
Ова ќе биде првиот од серија вакви тендери, кои имаат за цел компензирање на трошоците за организирање на Игрите.
(AНА, Ромпрес, Девет часот, АП - 06/07/05)
