18/09/2003
СКОПЈЕ, Македонија -- Портпаролката на ЕУ, Ирена Ѓузелова, во средата (17-ти септември) потврди дека македонскиот Закон за амнестија се однесува само на учесниците во воениот конфликт во 2001 година.
Таа истакна дека тој не важи за водачот на Албанската национална армија, кој себеси се нарекува "командант Бреза".
Ѓузелова, исто така, рече дека овој закон е точно спроведен во случаите кои не се поврзани со воени злосторства, додавајќи дека според неговите одредби се ослободени над 900 лица.
Нејзиниот коментар беше даден како одговор на коментарот на Демократската унија за интеграција, која изрази незадоволство од спроведуваoето на Законот за амнестија.
Во другите вести, министерот за одбрана, Владо Бучковски, во средата се состана со висок воен претставник на НАТО во Скопје, генерал мајор Бернардо Алварез дел Мансано.
Состанокот беше дел од иницијативата за редовни состаноци со цел да се подобри комуникацијата и соработката со Алијансата.
(Утрински весник - 18/09/03;
МИА, А1 ТВ, Макфакс - 17/09/03)
