06/01/2010
ЗАГРЕБ, Хрватска -- Премиерката Јадранка Косор во вторникот (5-ти јануари) ги увери коалициските партнери во владата дека Хрватската демократска заедница (ХДЗ) е стабилна и посилна од кога и да е.
Ова уследи по протерувањето на поранешниот премиер и почесен партиски претседател Иво Санадер, што предизвика стравувања од поделба на владејачката партија.
Санадер беше избркан од ХДЗ откако го објави своето враќање во политиката, шест месеци откако ја напушти.
Косор, исто така, рече дека му верува на претседателот на парламентот Лука Бебиќ, иако тој гласаше против бркањето на Санадер.
Коалициските партнери изразија задоволство од начинот на кој ХДЗ се справи со обидот за политичко враќање на Санадер, опишувајќи го како брз и решителен.
(ХИНА, ХРТ, Пословни, Вечерњи лист - 05/01/10)
