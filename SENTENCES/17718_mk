23/07/2007
САРАЕВО, Босна и Херцеговина (БиХ) -- Според една нова анкета, населението во секој од ентитетите на БиХ се согласува околу потребата за пристап во ЕУ. 
Истражувањето на агенцијата за Стратешки маркетинг беше објавено во Независне новине во неделата (22-ри јули) и покажува дека 65 отсто од населението во Република Српска (РС) би го поддржале влезот на земјата во ЕУ ако сега се одржуваше референдум за членството. 
Поддршката е уште поголема во Федерацијата на БиХ (ФБиХ) -- 82 отсто. 
Само 12 отсто од гласачите на РС и 7 отсто од оние во ФБиХ се противат на членството во ЕУ. 
Мнозинството од населението во двата ентитета рекло дека главната корист од интеграцијата во ЕУ ќе биде економскиот развој, зајакнувањето на демократијата, подобрената јавна безбедност и поефикасните закони и медиуми. 
(Независне новине - 22/07/07)
