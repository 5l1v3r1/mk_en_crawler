03/12/2009
TИРАНА, Албанијa -- Албанија вети дека ќе распореди уште 85 командоси во Авганистан, рече во средата (2-ри декември) премиерот Сали Бериша, откако американскиот претседател Барак Обама ја претстави новата авганистанска стратегија, според која до летото ќе бидат испратени нови 30.000 американски војници. 
Албанија веќе има околу 250 војници во Авганистан. 
Вашингтон, исто така, бара Турција да испрати нови војници.
Во другите вести од средата, Бериша вети дека ќе прими повеќе поранешни затвореници од Гвантанамо. 
Тој разговараше за ова со специјалниот претставник на Вашингтон за ова прашање, амбасадорот Даниел Фрид, и со американскиот амбасадор во Тирана, Џонс Витерс. 
Сепак, Бериша одби да прифати припадници на кинеското малцинство на угурските муслимани како затвореници, со цел да избегне компликување на врските со Пекинг. 
Албанија прифати осум затвореници од Гвантанамо во 2006 година. 
(СНН Турк, новинска агенција Анадолу, Алсат, ВоА, ББС, АП, Телеграфи, АФП - 02/12/09)
