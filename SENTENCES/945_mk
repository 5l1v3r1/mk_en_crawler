04/06/2007
Романскиот пазар на персонални компјутери ќе се прошири за 25 отсто за период од една година на 800.000 парчиња во 2007 година, според неодамнешното истражување на ИДЦ Романија. 
Истражувањето покажа дека продажбата на персоналните компјутери достигна 134 милиони евра во првото тримесечје од оваа година, што е зголемување од скоро 44 отсто во споредба со истиот период минатата година.
***
Научната конференција „Хрватската археологија во 20-тиот век“ се одржа во Загреб, Хрватскa. 
На истиот присуствуваат релевантни музеи во Загреб, Сплит, Задар и Пула. 
Настанот беше организиран од страна на Хрватското археолошко друштво, кое ја одбележува својата 130-та годишнина.
***
Шведскиот телеком „Ериксон“ размислува да формира меѓународен центар за техничка поддршка во Букурешт, објави новинската агенција Медиафакс, цитирајќи ги претставниците на претпријатието. 
Претходно оваа година друг меѓународен телеком -- финска „Нокиа“ -- ги обелодени плановите за инвестирање во фабрика за мобилна телефонија и истражувачки центар во Романија, овојпат во Клуј.
***
Белград беше домаќин на конференција за е-бизнис „Инфотех 2007“, која заврши во саботата (2-ри јуни). 
Настанот, во организација на Српското здружение за информатика и телекомуникации, привлече експерти и претставници од околу 40 фирми. 
Учесниците дискутираа за дигиталната економија, безбедноста на информатичките системи и веб-маркетингот.
***
Британското претпријатие ЕАДС Астриум и турското „Делта трејд енд консалтинси корпорејшн“ формираа заедничка фирма, „Комјуникејшн енд спејс технолоџис индустри трејд корпорејшн“. 
Новата фирма ќе работи на заеднички проекти во областа на вселенските и воените сателитски комуникации.
(Разни извори – 28/05/07-04/05/07)
