14/12/2007
СКОПЈЕ, Македонија -- Водачите на владејачката коалиција и опозицијата се согласија за кандидатот за пополнување на испразнетото место во Судскиот совет, на состанокот во четвртокот (13-ти декември) во парламентот.
Изборот на претседателот Бранко Црвенковски, Незер Ахметагиќ, ја доби поддршката на владејачката ВМРО-ДПМНЕ, Социјалдемократскиот сојуз на Македонија, Демократската унија за интеграција и Демократската партија на Албанците.
Формирањето на Судскиот совет беше еден од главните услови на НАТО и ЕУ во врска со кандидатурите на Македонија за членство.
Исто така во вторникот, командантот на КФОР, Ксавиер Бу де Марнак, се состана со министерот за одбрана, Лазар Еленовски, во Скопје и го увери дека ситуацијата во Косово е стабилна и безбедна, пред одлуката за конечниот статус.
Де Марнак додаде дека жителите на Косово не сакаат насилство.
(MИA, Maкфакс, А1 ТВ - 13/12/07)
