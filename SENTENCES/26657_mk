10/11/2009
БУКУРЕШТ, Романија -- Мандаторот Ливиу Негоита ги објави предлозите за својот кабинет во понеделникот (9-ти ноември), вклучително и 11 луѓе кои Луцијан Кроитору ги избра за позициите, пред да бидат отфрлени од страна на парламентот минатата недела.
Негоита предложи 14 министри, исто како и Кроитору.
Министерствата за мали и средни претпријатија, млади и спорт, комуникации, врски со парламентот и туризам се споени во други министерства.
„Се надевам дека [парламентот] ќе ја изгласа владата и ќе ѝ даде целосно овластување да може да преговара со меѓународните финансиски институции“, рече Негоита на прес-конференција.
Партиите од опозицијата во парламентот сé уште го поддржуваат Клаус Јоханис за премиер, меѓутоа претседателот Трајан Башеску одбива да го номинира.
(АФП, Медиафакс,Агерпрес, Hotnews.ro - 09/11/09)
