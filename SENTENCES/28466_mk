16/09/2010
TИРАНА, Албанија -- Претседателот Бамир Топи во средата (15-ти септември) го повика правниот систем да дејствува повеќе отколку само да биде набљудувач на вжештената дебата меѓу двете политички партии, владејачката Демократска партија (ДП) и опозициската Социјалистичка партија (СП). 
Топи побара од судството да обрне внимание на обвиненијата за корупција што се разменуваат од двете партии, што доминираше во јавните дебата во изминатите четири месеци. 
Ова е првпат Топи да се вклучи во дебатата, освен да ги повикува двете страни да отпочнат дијалог за надминување на разликите. 
Топи го изјави ова за време на состанокот на Високиот совет за правда во Тирана, каде што рече дека говори во име на Албанците кои сакаат судството да реагира на обвиненијата на највисоко ниво. 
Тој, исто така, инсистираше на тоа дека правниот систем треба да го отстрани секој „корумпиран и неморален претставник“ од своите редови. 
(НОА, Балкан веб, Топ ченал, Клан - 15/09/10)
