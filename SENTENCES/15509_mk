25/04/2006
ЛОНДОН, Велика Британија -- Престижна британска експертска група во вторникот (25-ти април) објави дека британската економија ќе има корист од приливот на работници-гости од Бугарија и Романија, кога двете земји ќе влезат во ЕУ.
Според Институтот за испитување на јавната политика (ИППР) околу 56.000 работници ќе побараат работа во Велика Британија -- 15.000 од Бугарија и 41.000 од Романија.
Проценката се базира на бројките добиени по мај 2004 година, кога десетте источноевропски земји влегоа во ЕУ.
Велика Британија е една од неколкуте европски земји која ќе го отвори својот пазар за труд за оние од новопримените земји.
„Романскиот и бугарскиот пристап треба да се сметаат за можност, а не за закана“, рече помошник-директорот на ИППР, Дени Срискандарајах.
(Ројтерс - 25/04/06)
