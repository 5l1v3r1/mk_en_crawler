26/11/2008
Српската тениска ѕвезда Ана Ивановиќ, национален амбасадор на УНИЦЕФ во Србија, ја започна божиќната кампања на организацијата во нејзината татковина.
Српската кошаркарска легента Александар Ѓорѓевиќ, исто така, ја поддржува кампањата.
Сите срества собрани од продажбата на мечињата, честитките и играчките на УНИЦЕФ ќе одат во програмите на УНИЦЕФ во Србија.
Таму, на иранскиот режисер Абдолреза Кахани, ја освои наградата Златен Александар на 49-тиот меѓународен филмски фестивал во Солун во неделата (23-ти ноември) во Грција.
Наградата Сребрен Алексакдар отиде во рацете на Романецот Aдриан Ситару за Закачени.
Конзерваторите неодамна го обновија античкиот храм Митра и го отворија за посетителите во градот Доличе во турската југоисточна провинција Газиантеп.
Храмот е посветен на Мистериите од Митра, религија што била популарна помеѓу војската на Римската империја.
Реставрацијата е дел од проектот за претворање на Доличе во отворен музеј.
Германскиот уметник Герт Хоф планира да го реконструира Колосот од Родос, еден од седумте светски антички чуда, во пристанишната област на островите Родос во Грција.
Новиот Колос ќе биде повисок и поголем од оригиналниот.
Хоф планира да го подигне на оригиналното место, надворешниот столб на пристаништето каде што ќе може да се гледа од бродовите што поминуваат.
Тој има намера да го посвети на светскиот мир и да излие од стопено оружје собрано од целиот свет.
Романијa победи на Карпатскиот светски ракометен куп за жени во градот Клуј-Напока во неделата (23-ти ноември).
Тимот ја порази Германија со 32:30 и ја освои титулата со извонредни шест поени во три натпревари.
Украина и Германија беа втори со по четири поени, додека Хрватскa не успеа да освои поени.
Судиите ја прогласија Романката Луминитас Хутупан за најдобар голман на првенството.
Единаесеттиот Саем на книгата во Тирана се одржа од 14-ти до 19-ти ноември.
Издавачки куќи од Aлбанијa доминираа на настанот.
Учесниците на саемот продадоа повеќе од 150.000 книги.
Двајца италијански автори, Алберто Бевилаква и Рафаеле Нигро, беа меѓу специјалните гости на саемот.
Шестиот Меѓународен студентски филмски и театарски фестивал Скена ап се одржува во Приштинa до четврток (27-ми ноември).
Организаторите на фестивалот ќе претстават вкупно 92 краткометражни филмови и десет претстави во текот на седумте дена на настанот, вклучително и филмот Ин лајн, во режија на Кафи Рето.
Српската фудбалска репрезентација постигна убедлива победа од 6:1 против Бугаријa во Белград на 19-ти ноември.
Напаѓачот Саво Милошевиќ постигна два поени на својот последен натпревар за репрезентацијата.
Ветеранот можеше да постигне повеќе голови, но пропушти два шутови од пенал.
(Разни извори 19/11/08-26/11/08)
