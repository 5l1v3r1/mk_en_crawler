25/08/2006
САРАЕВО, Босна и Херцеговина (БиХ) -- Американскиот амбасадор Даглас Мекелхани во четвртокот (24-ти август) рече дека БиХ е суверена држава и дека евентуалното отцепување на Република Српска не доаѓа предвид.
„Статусот на БиХ е решен.
Јас не знам за никаква одредба во уставот за евентуално отцепување со референдум.
Тоа, едноставно, не е опција“, рече Мекелхани.
Претходно ова лето, официјалните претставници на босанските Срби навестија можен референдум, како оној во Црна Гора, за одредување на иднината на српскиот ентитет.
Во другите вести, данските власти покренаа обвинение против четворица муслимани за завера со уште петмина други во БиХ и тројца во Велика Британија, за кревање во воздух на неидентификувани цели во Европа.
Обвинителот рече дека четворицата осомничени им помагале на водачите на синџирот во БиХ да добијат оружје и екслозиви.
Во меѓувреме, Централната изборна комисија на БиХ вели дека бројот на луѓето кои можат да гласаат на парламентарните избори во октомври е зголемен за 15 отсто во споредба со изборите во 2002 година.
Властите тоа го припишуваат на промената од активен во пасивен систем на регистрација.
(Независне новине, Дневни аваз - 25/08/06;
Фена, ПБС, РТРС - 24/08/06;
УПИ, АП - 23/08/06)
