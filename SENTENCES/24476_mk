08/04/2009
БУКУРЕШТ, Романија -- Министерството за надворешни работи вели дека со загриженост ги следи немирите поврзани со изборите во соседна Молдавија.
Илјадници демонстранти влегоа во парламентот и седиштето на претседателот во Кишињов во вторникот (7-ми април), оспорувајќи ја победата на Комунистичката партија на парламентарните избори во неделата.
Романија ги повика властите и демонстрантите во Молдавија да се воздржат од насилство и провокации.
Во нејзината изјава се вели дека насилството против државните институции е неприфатливо, но се истакнува важноста на почитувањето на „неотуѓивото право на протест“.
Министерството изрази надеж дека инцидентите нема да им наштетат на шансите за европска интеграција на Молдавија.
Молдавскиот претседател Владимир Воронин го обвини Букурешт за охрабрување немири и рече дека романскиот амбасадор повеќе не е добредојден во неговата земја.
Опозициските водачи велат дека протестите ќе продолжат.
(ББС, Евениментул зилеи, Адеварул - 08/04/09;
Агерпрес, Медиафакс, Зиаре - 07/04/09)
