16/03/2011
ТИРАНА, Албанија -- Државните власти и американските претставници во вторникот (15-ти март) ја одбележаа 20-годишнината од воспоставувањето на односите меѓу двете земји.
На церемонијата во Министерството за надворешни работи, премиерот Сали Бериша рече дека САД одиграле решавачка улога во овие две децении, по падот на комунизмот.
Американскиот амбасадор Александар Арвизу ги повика двете земји „да погледнат назад, во историјата, за да ги ценат остварувањата и да го дефинираат патот на иднината“.
Во својата порака, американската државна секретарка, Хилари Клинтон, ги охрабри Албанците да работат заедно за да загарантираат напредок на земјата, особено во поглед на интеграцијата во ЕУ.
Таа, исто така, го пофали придонесот на Тирана во силите на НАТО во Авганистан.
(ВоА, Топ ченал, Балкан веб - 15/03/11)
