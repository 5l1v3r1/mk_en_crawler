09/03/2011
БУКУРЕШТ, Романија -- Опозицијата во средата (9-ти март) покрена иницијатива за недоверба на владата, откако владата одлучи да иницира итна процедура во врска со законот за работни односи. 
Гласањето за иницијативата ќе се одржи на 16-ти март, објави во вторникот заменик-претседателката на Домот на делегатите, Роберта Анастасе. 
Мирчеа Дуса, водач на групата на Социјалдемократската партија во парламентот, на прес-конференцијата во средата рече дека иницијативата „го критикува злоупотребливиот начин на кој владата на Боц се обидува да го усвои овој предлог-закон ... 
кој не е воопшто итен“. 
Премиерот Емил Боц во вторникот имаше обраќање пред парламентот, барајќи гласање за доверба во врска со оваа процедура на одговорност и истата ја доби, иако опозициските пратеници одбија да учествуваат. 
(Aгерпрес - 09/03/11; Meдиафакс, Hotnews.ro - 08/03/11)
