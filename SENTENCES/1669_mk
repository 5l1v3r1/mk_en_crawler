11/03/2011
Претставниците на Црна Горa, Словенија, Хрватска, Македонија, Албанија и Косовo во средата (9-ти март) потпишаа резолуција во Брдо при Крању, Словенија. 
Истата има за цел унапредување на одржливиот развој и заштита на Динарските Алпи и нивните соседни региони заради зајакнување на економскиот развој врз основа на чистите технологии.
***
Tркиш Ерлајнс, националниот авиопревозник на земјата, поднесе нарачка за купување 13 авиони Ербас, објави производителот на авиони во вторникот (8-ми март). 
Договорот вреди 1,6 милијарди американски долари.
***
Грчката влада планира да понуди 3 милијарди американски долари во т.н. 
Обврзници на дијаспората за продажба, покажа архивата на американската Комисија за хартии од вредност во вторникот (8-ми март). 
Издавањето, прв од ваков вид, ќе им биде понудено на американските малопродажни инвеститори.
***
Aлбанијa ќе изгради 500 километри секундарни патишта оваа година. 
Проектот, вреден 52 милиони евра, ќе биде финансиран од владата, Светската банка и фондовите од банките што го поддржуваат развојот.
***
Бугарските претпријатија планираат да почнат со поактивно вработување во втората половина од 2011 година, според резултатите на истражувањето на консултантот за човечки ресурси Менпауер Бугарија, објавено во вторникот (8-ми март). 
Околу 25 отсто од испитаните работодавачи посочиле дека имаат намера да го зголемат персоналот во втората половина од годината, што е до 6 отсто зголемување од претходното тримесечје, додека само 10 отсто од нив планираат да го намалат персоналот.
***
Романското Министерство за комуникации одвои 300 милиони евра за инвестициони проекти, објави министерот Валериан Време. 
Средствата ќе бидат искористени за финансирање на јавно-приватни партнерства, интернет врски, спроведување е-трговија и други интегрирани апликации во мали и средни претпријатија.
***
Канцеларијата за врски на Европската комисија во Приштина подготви програма за грантови финансирани од ЕУ, наменети за подобрување и развој на земјоделството во Косово. 
Според неа, ЕУ ќе одобри 5 милиони евра за 13 проекти оваа година, вклучително и преработка на млеко, месо, овошје и зеленчук.
***
Српската државна компанија за производство на електрична енергија, ЕПС, ќе земе заем во висина од 80 милиони евра од Европската банка за реконструкција и развој за подобрување на еколошките услови на ископот Колубара. 
Средствата ќе бидат инвестирани во нова опрема и машини за развој на рудникот за лигнит, Колубара.
(Разни извори -- 04/03/11-11/03/11)
