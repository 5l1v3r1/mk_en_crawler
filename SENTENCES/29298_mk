05/10/2010
ПРИШТИНА, Косово -- Заменик претседателот Јакуп Красниќи во понеделникот (4-ти октомври) рече дека нема да има предвремени општи избори оваа година. 
Само минатата недела, партнерите во владејачката коалиција -- Демократската партија на Косово (ПДК) и Демократската лига на Косово (ЛДК) -- постигнаа принципиелна согласност дека предвремените избори мора да бидат одговор на неочекуваната оставка на претседателот Фатмир Сејдиу. 
Повеќето партиски водачи не се за предвремени избори, рече Красниќи во понеделникот; тие велат дека претпочитаат да почекаат до февруари или март. 
Сејдиу поднесе оставка од претседателската функција во средината на септември, откако Уставниот суд донесе одлука дека тој го прекршил уставот со тоа што бил претседател на државата и водач на ЛДК во исто време.
Во меѓувреме, парламентарната работна група за изборите се собра на разговори околу предложените измени на законот за избори. 
Членовите на политичките партии имаа различни мислења околу тоа дали да се намали изборниот праг од 5 отсто, како што предложија организациите на граѓанското општество. 
Групата ќе ги донесе конечните одлуки следната недела. 
(Зери, Експрес, Косова Сот, Коха Диторе - 05/10/10)
