20/05/2011
ТИРАНА, Албанија -- Претседателот Бамир Топи во четвртокот (19-ти мај) искажа жалење заради тоа што претседателот на Европската комисија, Жозе Мануел Баросо, одлучи да ја откаже планираната посета на Тирана, поради политичките тензии во врска со изборите за градоначалник на Тирана. 
Топи рече дека тоа е пропуштена шанса за Албанија да се доближи до ЕУ. 
„Главната одговорност за одложувањето на оваа можност ја сносат целосно албанските политички партии, нивното раководство, милитантите и нивното однесување“, рече Топи.
Баросо во петок требаше да допатува во посета на земјата, во рамките на својата балканска турнеја, за да понуди поддршка за реформите кои ќе й помогнат на земјата да ги исполни условите потребни за членството во ЕУ. 
Портпаролот објасни дека разговорите со политичките водачи не би биле продуктивни во оваа фаза. 
(Њус 24, ВоА, Топ ченал, Балкан веб - 19/05/11)
