18/03/2004
НИКОЗИЈА, Кипар -- Водачот на кипарските Турци, Рауф Денкташ, во средата (17-ти март) изјави дека нема да присуствува на вториот круг разговори за повторно обединуваoе на Кипар, што треба да започне на 24-ти март во Швајцарија. 
Тој за новинарите изјави дека не е постигнат напредок во врска со главните прашаoа. 
Според еден претходен договор, двете страни имаат рок до 22-ри март за постигнуваoе на договор. 
Грција и Турција треба да им се приклучат на разговорите на 24-ти март и ќе имаат рок од една недела за постигнуваoе на договор за ставаoе крај на поделбата на островот. 
По тој датум, генералниот секретар на ОН, Кофи Анан, ќе има функција на посредник за сите нерешени прашаoа.
Турски и грчки официјални претставници во средата во Атина остварија разговори во врска со безбедносните аспекти на повторното обединуваoе. 
Грчкиот портпарол ја пофали атмосферата на разговорите како "позитивна и конструктивна", додавајќи дека се постигнати договори за одредени прашаoа. 
(АФП, TРT 2, Агенција Анадолу, НТВ - 17/03/04)
