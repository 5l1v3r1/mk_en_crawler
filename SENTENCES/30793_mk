05/04/2011
СОФИЈА, Бугарија -- Земјата ги исполни сите технички услови за пристапување во Шенген областа, изјави амбасадорот на Бугарија во ЕУ, Бојко Коцев, за бугарското државно радио во понеделникот (4-ти април). 
На крајот од февруари унгарското претседателство на ЕУ објави дека Бугарија ги затвори сите, освен едно од областите на проценка од Шенген акито. 
Претседателството ги пофали напорите на властите, но Европската комисија (ЕК) сепак повика на повеќе чекори за зајакнување на безбедноста на бугарско-турската граница. 
Коцев вели дека до почетокот на мај работната група што го следи ова прашање, најверојатно, ќе поднесе извештај, по што ЕК ќе ја процени подготвеноста на Бугарија и Романија за пристапување во безграничната зона. 
(Стандард - 05/04/11; БНР, Софија ечо, БНТ - 04/04/11)
