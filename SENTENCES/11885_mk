18/05/2005
БУКУРЕШТ, Романија -- Романскиот Парламент во вторникот (17-ти мај) ја ратификуваше Спогодбата за пристап со ЕУ, потпишана на 25-ти април во Луксембург.
Документот, одобрен од страна на Романија една недела по ратификувањето на Бугарија на својата спогодба, предвидува влез на двете земји во ЕУ на 1-ви јануари 2007 година.
И парламентарците на 25-те земји-членки на ЕУ мора да ги ратификуваат спогодбите за официјално да им дозволат на Романија и Бугарија пристап во блокот.
Во другите вести, штетите од неодамнешните поплави во Романија се проценуваат на повеќе од 378 милиони евра, според извештаите на медиумите по специјалниот состанок на владата во вторникот кој се фокусираше на ова прашање.
Штетите настанаа поради оштетувањето на патиштата и железничките пруги, како и куќите и другата инфраструктура.
(веб-страница на романската влада, Ромпрес, Девет часот - 17/05/05)
