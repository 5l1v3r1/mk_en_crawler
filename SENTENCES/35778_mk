02/04/2004
OУЈОРК, САД -- Главниот преговарач на ОН во врска со планот за повторно обединуваoе на Кипар в петок ќе го информира Советот за безбедност во врска со деталниот план, но нема да побара од него да го одобри истиот, велат дипломати и официјални претставници на ОН. 
Специјалниот дипломатски претставник, Алваро де Сото, треба да го претстави документот од 9.000 страници на јавниот состанок на советот на 15 нации, кој потоа се очекува да издаде соопштение во кое ќе се бара тоа да биде одобрено од страна на поделениот остров на Средоземното Море на турски северен дел и грчки јужен дел на паралелните референдуми на 24-ти април. 
Белата куќа во четвртокот лобираше кај двете заедници на островот, опишувајќи го планот како компромис "кој ги зема предвид суштинските интереси на сите страни". 
Повторувајќи го овој став, европскиот комесар за прошируваoе, Гинтер Ферхојген, побара од водачите на кипарските Турци и кипарските Грци да ги убедат своите гласачи дека планот претставува "најдобро и најизбалансирано решение кое може да се постигне". 
(Ројтерс, Хуријет - 02/04/04; Ројтерс, АП, ББС, АФП, Блумбег, Агенција Анадолу, НТВ, ТРТ 2 - 01/04/04)
