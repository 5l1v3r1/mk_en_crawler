25/07/2005
АНКАРА, Турција -- На прес-конференцијата во саботата (23-ти јули) турскиот министер за внатрешни работи Абдулкадир Аксу повика на „искрена“ меѓународна соработка во борбата против тероризмот.
„Тероризмот нема религија и националност“, рече Аксу, осудувајќи ги неодамнешните напади во Лондон и во Египет и повторувајќи го повикот на својата влада за широка меѓународна антитерористичка кампања.
Тој, исто така, ги спомена и терористичките активности на забранетата Курдистанска работничка партија (ПКК), за кои рече дека претставуваат закана за Турција.
Анкара досега потпиша 50 договори за соработка во безбедноста во оваа област, рече Аксу.
Тој објави дека на состанокот со министрите за внатрешни работи на Ирак и неговите соседи минатата недела во Истанбул Турција предложила сеопфатен договор за соработка.
Предложениот договор би помогнал во осигурувањето на безбедноста на границите и борбата против тероризмот во регионот, рече министерот.
(НТВ - 25/07/05;
TurkishPress.com - 23/07/05)
