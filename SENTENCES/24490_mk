08/05/2009
ПРИШТИНА, Косово -- Владата во четвртокот (7-ми мај) објави дека започнува процес на исполнување на критериумите за постигнување визна либерализација со земјите на ЕУ. 
Потврдувајќи дека непризнавањето на косовската независност од страна на пет членки на ЕУ ќе биде пречка за завршување на процесот, владата ги одобри насоките за спроведување на критериумите на визната либерализација што ги одреди Европската комисија. 
Премиерот Хашим Тачи рече дека една од најважните задачи на неговата влада оваа година ќе биде преземањето на првите чекори во визната либерализација, како и конкретни мерки за обезбедување слободно движење на косовските граѓани во земјите на ЕУ следната година. 
(Коха Диторе, Лајм, Телеграфи, Косовалајв, Зери - 08/05/09)
