18/08/2006
САРАЕВО, Босна и Херцеговина (БиХ) -- Експертите по судска медицина во четвртокот (17-ти август) објавија дека ги завршиле ископувањата на најголемата масовна гробница од конфликтот во БиХ во периодот 1992-1995 година, во селото Каменица во близина на Зворник, во источна Босна. 
Тие ископаа 1.153 скелети -- 144 целосни и 1.009 делумни. 
Тие објаснија дека ова е втора гробница, во која телата биле преместени со цел да се прикрие злосторството. 
Експертите пронајдоа 14 лични документи, кои потврдуваат дека жртвите биле муслимани од Сребреница. 
Во јули 1995 година, силите на босанските Срби убија околу 8.000 мажи и момчиња во енклавата под заштита на ОН. 
Тие беа закопани во повеќе од 60 масовни гробници околу градот. 
(AП, Интернешнал хералд трибјун - 18/08/06; Фена, РТРС, АФП - 17/08/06)
