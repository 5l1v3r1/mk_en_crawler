18/11/2009
Aлбанскиот уметник Саимир Страти влезе во Гинисовата книга на светски рекорди во средата (11-ти ноември), со својот мозаик на починатиот Мајкл Џексон, направен од 250.000 црни и кафеави сликарски четки.
Страти поминувал по 16 часа на ден во период од еден месец на мозаикот, слушајќи ја музиката на Џексон.
Ова е четврт Гинисов рекорд за Страти.
Тој претходно го создаде најголемиот мозаик во светот со клинци, чепкалки за заби и тапи од шишиња.
Изложба по повод 140-годишнината од раѓањето на Махатма Ганди е во тек во Дубровничката народна библиотека до петок (20-ти ноември).
На изложбата се прикажани 14 карикатури од индискиот карикатурист Ранга.
Биста на починатиот македонски претседател Борис Трајковски беше откриена на 13-ти ноември пред спортската сала во Скопје која го носи неговото име.
Бронзената скулптура ја изработи скулпторот Томе Серафимовски.
Осум филмови ќе бидат снимени во рамките на четвртиот италијански Фестивал на новиот филм во Загреб и Ријека од вторник (17-ти ноември) до петок.
Настанот го организираше италијанскиот Институт на културата во Загреб.
Српската тениска ѕвезда Новак Ѓоковиќ победи на Парискиот мастерс турнир во неделата (15-ти ноември), поразувајќи го Французинот Гаел Монфил.
Ѓоковиќ (22) рече дека натпреварот бил тежок, бидејќи Монфил бил „непредвидлив“ и „многу силно го удирал топчето“.
Белград се најде на врвот на листата на „Лонли планет“ на градови со најдобар ноќен живот и забава во светот.
Српскиот главен град, познат како интелектуален центар, беше рангиран на првото место поради своите бројни ноќни клубови, ресторани, барови и дискотеки.
Солун, исто така, се најде во првите десет.
Солун е домаќин на 50-тото издание на солунскиот Меѓународен филмски фестивал од (13-ти ноември) до недела (22-ри ноември).
На настанот ќе бидат прикажани филмови од Романијa, Србијa, Словенијa, Tурција, Албаниј a, Бугарија и Хрватскa, кои ја прикажуваат современата реалност на Балканот.
(Разни извори -- 11/11/09-18/11/09)
