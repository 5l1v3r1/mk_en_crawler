29/11/2005
БЕЛГРАД, Србија и Црна Гора -- Српскиот парламент во понеделникот (28-ми ноември) го изгласа буџетот на земјата за 2006 година, за кој властите велат дека ги исполнува барањата на ММФ.
Усвојувањето на буџетот одобрен од страна на ММФ е поврзано со договорот помеѓу Белград и Парискиот клуб на кредитори.
Оваа група од 19 најбогати земји се согласи да отпише 730 милиони американски долари од надворешниот долг на Србија ако Белград ги следи насоките на ММФ за економски реформи и внимателна фискална политика.
Аналитичарите го опишуваат одобрението од страна на парламентот како клучен тест за малцинската влада на премиерот Воислав Коштуница.
(Данас - 29/11/05;
AП, РТС, Бета - 28/11/05)
