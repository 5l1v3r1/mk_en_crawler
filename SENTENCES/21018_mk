04/03/2008
АНКАРА, Турција -- Борбата против терористичката Курдистанска работничка партија (ПКК) не е завршена и ако биде потребно, ќе следат и нови операции, рече началникот на Генералштабот, генерал Јашар Бујуканит, во понеделникот (3-ти март).
Турција спроведе копнени напади против базите на ПКК во северен Ирак помеѓу 21-ви и 28-ми февруари.
На прес-конференцијата во понеделникот Бујуканит ја опиша операцијата како „една од најзначајните во историјата на турските вооружени сили“.
Тој рече дека војниците се соочиле со тешките зимски услови, се движеле пешки, без транспорни возила, и воделе и по неколку битки на вечер.
„Целите на операцијата се остварени“, рече тој.
(Радикал, Хуријет, Сабах, Заман - 04/03/08;
ИТАР-ТАСС, РИА Новости, СНН Турк, Милијет - 03/03/08)
