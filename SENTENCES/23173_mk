02/10/2008
ХАГ, Холандија -- Трибуналот на ОН за воени злосторства во средата (1-ви октомври) го одложи судењето на поранешниот началник на Југословенската армија Момчило Перишиќ.
„Судењето е одложено на неодредено време, во очекување на именувањата на судиите“, рече портпаролката на Трибуналот, Нерма Јелачиќ.
Перишиќ се изјасни за невин по 13 точки од обвинението за воени злосторства и злосторства против човештвото, наводно, извршени кога тој бил началник на Генералштабот на Југословенската армија помеѓу август 1993 и ноември 1998 година.
Обвиненијата вклучуваат убиства, прогон на политичка, расна и верска основа, истребување, нечовечки дејства и напад на цивили.
Голем дел од обвиненијата се поврзани со опсадата на Сараево, во која загинаа илјадници цивили, и со масакрот во Сребреница во 1995 година.
(Б92, Tанјуг, Бета, АФП, АП, АКИ - 01/10/08)
