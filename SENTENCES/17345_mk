25/05/2007
БРИСЕЛ, Белгија -- Комесарот за проширување на ЕУ, Оли Рен, во четвртокот (24-ти мај) се состана со албанскиот премиер Сали Бериша и рече дека различните политички партии мора да најдат претседателски кандидат што сите би го поддржале, истовремено работејќи заеднички на изборните реформи.
Бериша се согласи велејќи:
„Може да се избере консензуален претседател и сите партии се обидуваат да дојдат до тоа.“ Што се однесува до изборните реформи, Бериша рече дека е подготвен да прифати каков било систем предложен од опозицијата.
Во Брисел Бериша се состана и со генералниот секретар на НАТО, Јап де Хоп Шефер, кој потврди дека интеграцијата на НАТО во Албанија е директно поврзана со реформите што ги презема владата, кои бараат соработка со опозицијата.
Де Хоп Шефер го пофали фактот што заменик-претседателот на парламентот, Или Буфи, од опозициската Социјалистичка партија, го придружуваше Бериша на посетата.
(Кохајоне, Шекули - 25/05/07;
Балканвеб, А1ТВ, Топ-ченал - 24/05/07)
