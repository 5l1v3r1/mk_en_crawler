14/01/2010
МОСКВА, Русија -- Премиерот Владимир Путин во средата (13-ти јануари) рече дека е постигнат значителен напредок во убедувањето на Анкара да се согласи за изградба на дел од гасоводот Јужен тек во своите територијални води на Црното Море.
Тој го изјави ова по состанокот со својот турски колега Реџеп Тајип Ердоган во Москва.
„Се согласивме дека до 10-ти ноември турската влада ќе изврши ревизија и ќе ни даде дозвола за изградба, рече Путин.
Гасоводот ќе ѝ овозможи на Русија да ја заобиколи Украина при дотурот на нејзиниот гас за Европа.
За време на посетата на Ердоган двете земји потпишаа декларација за изградба на нуклеарна централна во Мерсин, Турција.
Енергетскиот сектор е клучен за двете земји.
Тендерот за централата на медитеранскиот брег беше објавен во септември 2008 година.
Единствен учесник беше конзорциумот на рускиот Атомекспорт, Интер РАО и турскиот Парк Текник.
Друга тема на разговорите за време на посетата на Ердоган беа чекорите за укинување на визите за граѓаните кои патуваат меѓу Турција и Русија.
Ердоган рече дека се надева оти тоа ќе се случи до мај или јуни.
(AФП, Ројтерс, Радио Слободна Европа, ИТАР-ТАСС, ББС - 13/01/10)
