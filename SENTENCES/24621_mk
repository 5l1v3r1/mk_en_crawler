06/03/2009
БЕЛГРАД, Србија -- Владата собира нови информации за локацијата на бегалецот обвинет за воени злосторства Ратко Младиќ и ќе го уапси, рече српскиот претседател Борис Тадиќ на меѓународна конференција за безбедноста во Југоисточна Европа во четвртокот (5-ти март) во Белград. 
„Србија е апсолутно решена да се справи со секој вид криминал, вклучително и воените злосторства“, рече тој, додавајќи дека сите напори на претходните влади за заштита на одредени луѓе се сега историја. 
Апсењето на Младиќ ќе овозможи спроведување на Договорот за стабилизација и асоцијација помеѓу Србија и ЕУ.
Во другите вести од четвртокот, министерката за правда, Снежана Маловиќ, разреши тројца судии на Врховниот суд заради ослободувањето на Милорад Брачановиќ, поранешен заменик-директор на тајната служба на Слободан Милошевиќ. 
Тројцата наредиле порано ослободување на Брачановиќ за време на судскиот претрес по жалбите претходно овој месец. 
Тој одлежуваше две години затвор заради тоа што не го спречил убиството на поранешниот српски претседател Иван Стамболиќ и обидот за убиство на опозицискиот водач Вук Драшковиќ во 2000 година. 
(Ројтерс, Радио Србија, РТС, АП, Вечерње новости, Б92, Блиц - 05/03/09)
