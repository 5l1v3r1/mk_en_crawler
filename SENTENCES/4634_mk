18/12/2008
Од Беса Беќири за Southeast European Times во Приштина -- 18/12/08
Ширењето на светската криза стигна до Косово, како и до неговите соседи. 
Пензискиот фонд, кој има акции во крахирачките меѓународни берзи, и понатаму губи милиони евра. 
Властите на фондот за КТВ изјавија дека изгубиле, само во септември, 22,3 милиони евра.
На почетокот од ноември, косовската влада го одобри својот буџет за фискалната 2009 година, кој набљудувачите очекуваат да распредели 1,43 милијарди евра. 
Министерот за економија и финансии, Ахмет Шала, рече дека владата одвоила 200 милиони евра како превентивна мерка во врска со тековната криза.
Министерот за трговија и индустрија, Љутфи Жарку, за косовската новинска агенција Економи рече дека светската криза ја убива странската иницијатива за инвестирање во Косово.
Друг знак на слабост во косовската економија во борба за опстанок, е падот во активноста на малите бизниси. 
Според извештајот од четвртокот (18-ти декември) на „Интер прес сервис“, Министерството на Жарку проценува дека „околу 50 отсто“ од 90.000 мали бизниси регистирани во Косово се „неактивни“. 
Сафет Ѓерџалиу од Косовската стопанска комора ја окарактеризира цифрата како знак на „криза“.
Во соседна Албанија, премиерот Сали Бериша за „Балкан инсајт“ изјави дека последици ќе има како по Странските директни инвестиции, така и по девизните дознаки на имигрантите.
Како превентивни мерки, албанската Централна банка објави дека ќе ги ограничи сумите кои странските банки што работат во Албанија може да ги инвестираат во нивните базични претпријатија.
На други места во Балканот, Македонија се соочува со колапс на цените за металите и текстилот, два од нејзините главни извозни производи.
Српскиот премиер Мирко Цветковиќ предвидува пад од 4 отсто на БДП на неговата земја во 2009 година, за разлика од неодамнешниот рекорден годишен раст на БДП од 7 отсто.
Фран Нази, албански експерт соработник на Институтот за менаџмент Исток-Запад, е меѓу оние експерти кои препорачуваат проактивна стратегија на конкретни мерки. 
Меѓу нив е „привремено запирање на приватизацијата на оперативните средни и големи претпријатија“, создавањето „привремен фонд за поддршка на невработеноста“, и „преговори со големите меѓународни институции за заеми, за итни фондови за помош“.
