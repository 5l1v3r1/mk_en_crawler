30/12/2008
ТИРАНА, Албанија -- Парламентот во понеделникот (29-ти декември) внесе измена во новиот изборен законик откако претседателот Бамир Топи одби да го ратификува оригиналниот предлог-закон. 
Пратениците гласаа со 116:3 гласа за отстранување на клаузулата која предвидува претседателот да донесе декрет за националните избори девет месеци однапред. 
Претходно во декември Топи го врати предлог-законот во парламентот, тврдејќи дека ќе биде невозможно да се исполнат роковите и да се одржат парламентарни избори на крајот од јуни, според закажаното.
Во другите вести од понеделникот, албанското Министерство за надворешни работи го осуди минатонеделното апсење на поранешни припадници на Ослободителната војска на Косово за наводни воени злосторства во српскиот град Прешево во 1991 година, тврдејќи дека потегот е етнички мотивиран. 
Министерството побара меѓународен мониторинг на ситуацијата со човековите права во Прешевската долина по апсењата. 
(Шкип, Коха Јоне, Панорама - 30/12/08; AП, Топ њус, Балканвеб, Шекули, Топ ченал - 29/12/08)
