11/07/2008
БАГДАД, Ирак -- Премиерот Нури Ал-Малики и неговиот турски колега Реџеп Тајип Ердоган во четвртокот (10-ти јули) се согласија да ги зајакнат билатералните полициски и економски односи за време на еднодневната посета на Ердоган на Багдад, прва на еден турски премиер во последниве 18 години.
За време на прес-конференцијата по нивниот состанок Ердоган го повика регионот да ги интензивира напорите за поддршка на ирачката влада во обновата на земјата, по неколкугодишната војна.
Тој рече дека двете земји сакаат да воспостават „безбедна област“ за да се справат со терористичките закани во регионот.
Ирачката влада вети поддршка за борбата на Турција против терористичката Курдистанска работничка партија (ПКК), која ги користи базите во северен Ирак за да планира напади во Турција.
Двајцата премиери, исто така, го објавија формирањето на турско-ирачки совет за стратешка соработка, кој ќе ги вклучува министрите за безбедност, енергија, трговија, инвестиции и водни ресурси.
(Сабах, Заман, Тркиш прес - 11/07/08, Хуријет, АП, Ројтерс - 10/07/08)
