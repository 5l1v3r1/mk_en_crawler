30/01/2009
AНКАРА, Турција -- Премиерот Реџеп Тајип Ердоган ја напушти вжештената дебата со израелскиот претседател Шимон Перес во врска со конфликтот во појасот Газа, на Светскиот економски форум во Давос доцна во четвртокот (29-ти јануари).
Турција ги критикуваше дејствата на Израел во текот на целата операција во Газа претходно овој месец.
Во Давос, Ердоган го критикуваше односот на израелската влада кон Палестинците, како и членовите на публиката, кои му аплаудираа на Перес додека ги бранеше дејствата на Израел.
Ердоган излезе велејќи дека претседавачот му дал помалку време да говори отколку на Перес.
„Ако бидеме претседавани на овој начин, ние нема да го напуштиме Давос со она што сакаме да го постигнеме на овој состанок и истиот ќе фрли сенка на напорите за постигнување мир“, објасни Ердоган.
При враќањето во Истанбул тој беше дочекан како херој од страна на големата толпа народ на аеродромот.
Ердоган рече дека Перес му телефонирал за да му се извини за својот тон.
(Сабах, Хуријет, Милијет, Заман, ДПА, ББС 30/01/09)
