14/02/2007
Tурскиот филм „Таква -- Човековиот страв од Господ“ беше прикажан на 57-миот Берлински филмски фестивал во понеделникот (12-ти февруари).
Филмот, во режија на Фатих Акин и Озер Кизилтан беше прикажан за време на настанот „Панорама“.
Филмските работници велат дека се надеваат оти „Таква“ ќе може да им ја покаже на луѓето другата страна од Турција и сложеноста на турското општество.
Бугаријa победи на пријателскиот фудбалски турнир на четири нации, што се одржа на 7-ми февруари во Кипар.
Бугарскиот тим го победи Кипар со 3:0 и се пласираше на првото место.
По второпласираниот Кипар следеше Унгарија, која ја победи Латвија со 2:0.
Други пријателски натпревари се одржаа минатата недела, со следниве резултати:
Македонија-Албанија 1:0, Хрватска-Норвешка 2:1, Грузија-Турција 1:0 и Романија-Молдавија 2:1.
Изложба на полскиот уметник Антек Грзибек беше отворена во галеријата на Академијата на уметностите во Сараево, во понеделникот (12-ти февруари).
Изложбата, насловена како „Простор, време и контекст“, вклучува фотографии и видео уметнички дела на Гризбек, кои во детали го прикажуваат животот во Босна и Херцеговина.
Изложбата на фотографии насловена како „Антарктика:
Тоа е патот тука“ беше отворена во галеријата „Мургаш“ во Софија минатата недела.
Истата вклучува 35 фотографии на лекарот Антон Парушев, кој помина два месеци во бугарската база „Св.Климент Охридски“ на островот Ливингстон.
Претставниците на грчката влада и музејот „Гети“ потпиша договор за враќање на два грчки антиквитети -- македонскиот венец од 4-тиот век п.н.е.
и мермерната статуа -- на Атина до крајот на март.
Министерот за култура, Јоргос Вулгаракис, го поздравија договорот, велејќи дека истиот ја потврдува взаемната доверба.
Меѓународниот олимписки комитет минатата недела објави дека ќе разговара за членството на Црна Гора во јули.
Ако нејзината кандидатура биде одобрена, Црна Гора ќе стане 204-тата олимписка нација.
Црногорската Модна недела се одржа минатата недела во хотелот „Сплендид“ во Будва.
На настанот, кој го организираше црногорската модна агенција „Дани моделс“, во соработка со белградската агенција „Клик“, учествуваа креатори од Босна и Херцеговина, Црна Гора и Србијa.
Српскиот режисер Емир Кустурица беше одликуван со Француски орден на уметностите и литературата, ранг на витез, на церемонијата во Париз на 8-ми февруари.
Според францускиот министер за култура, Рено Донедију де Вабре, Кустурица го добил признанието за својот придонес во промовирањето на културните разновидности.
„Кустурица е гигант, уметник кој носи со себе сé што Европа претставува -- позитивни вредности, драма и трагедија.
Тој е уметник со специфична сила и генијалност“, рече Де Вабре.
(Разни извори -- 07/02/07-14/02/07)
