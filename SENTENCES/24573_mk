07/05/2009
ТИРАНА, Албанија -- Владата доцна во средата (6-ти мај) одлучи да му даде на НАТО дозвола да патролира во нејзиниот воздушен простор, додека албанските воздухопловни сили не започнат самостојно да го прават тоа.
Парламентот се очекува наскоро да ја усвои оваа мерка, без приговори од опозицијата.
Албанија влезе во НАТО на почетокот на април.
Во другите вести, првата група од 30 експерти кои ќе ги следат општите избори на 28-ми јуни допатува во Албанија во средата.
Членовите на Канцеларијата за демократски институции на ОБСЕ и Мисијата за човекови права (ОДИХР), ќе ги следат сите фази од кампањата, инфраструктурните подготовки и медиумското покривање.
Вкупно 430 набљудувачи од ОБСЕ/ОДИХР се очекува да пристигнат пред изборите.
(Ора њус, Балкан веб, Топ ченал, Алсат - 06/05/09)
