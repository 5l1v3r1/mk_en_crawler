01/09/2006
ПОДГОРИЦА, Црна Гора -- Министерот за надворешни работи, Миодраг Влаховиќ во средата (30-ти август) испрати писмо до генералниот секретар на НАТО, Јап де Хоп Шефер, во кое бара членство на Црна Гора во програмата на НАТО Партнерство за мир (ПзМ). 
Влаховиќ истакна дека Подгорица ја смета интеграцијата во НАТО за приоритет, додавајќи дека со тоа ќе се зајакнат регионалниот мир и стабилноста. 
НАТО можеби ќе расправа за ова прашање на својот самит во ноември во Рига.
Во другите вести, претседателот Филип Вујановиќ им рече на група американски сенатори во посета на земјата, дека Подгорица ги смета односите со Вашингтон за „стратешки интерес“. 
Тој, исто така, побара подобри економски врски и повеќе американски инвестиции во Црна Гора. 
(МИНА, Вијести, Побједа - 31/08/06; AП - 30/08/06)
