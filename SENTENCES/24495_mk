08/05/2009
TИРАНА, Албанија -- Министерот за надворешни работи Лулзим Баша во четвртокот (7-ми мај) вети поддршка од владата за албанските имигранти што живеат во Грција. 
На состанокот со нивните претставници во Тирана, Баша истакна дека владата наскоро очекува да постигне договор со атинските власти, во врска со социјалното осигурување и пензиите за албанските имигранти во Грција. 
Други приоритети се учењето албански јазик во училиштата низ Грција и визната либерализација.
Исто така во Тирана, опозициските партии се состанаа со претставниците на албанската дијаспора, ветувајќи им дека ако победат на изборите во јуни ќе им овозможат на скоро еден милион Албанци што живеат низ светот да гласаат на идните избори. 
Социјалистичката партија и нејзиниот помал сојузник, Г99, истакнаа дека парите што иселениците им ги испраќаат на роднините во Албанија се повеќе од годишните странски директни инвестиции во Албанија. 
(Ора њус, Топ ченал, ВоА, ББС, Алсат - 07/05/09)
