17/07/2007
ТРИПОЛИ, Либија -- Врховниот судски совет се состана во понеделникот (16-ти јули), но не расправаше за смртните казни на петте бугарски медцински сестри и палестинскиот лекар, и покрај претходните најави дека ќе го стори тоа.
Властите велат дека Советот бил зафатен со други случаи.
Нов состанок се планира во вторник.
Медицинските лица беа осудени на смрт за инфицирање на повеќе од 400 деца во болница со ХИВ, и покрај научните докази за тоа дека за инфекцијата се виновни лошите хигиенски услови.
Советот, либиското врховно судско тело, се очекува или да ја замени казната или да ги помилува медицинските лица по договорот помеѓу фондацијата „Ал Гадафи“ и семејствата, според кој ќе му биде платена компензација од еден милион американски долари на секое инфицирано дете.
Сé уште не се знае дали сите семејства ќе ја прифатат понудата.
(Дарик, Сега - 17/07/07;
AП, АФП, БНР, Ројтерс - 16/07/07)
