08/10/2004
АНКАРА, Турција -- Главната опозициска Републиканска народна партија (ЦХП) понуди соработка со Владата за забрзување на пристапот во ЕУ.
Претседателот на ЦХП, Дениз Бајкал, во четвртокот (7-ми октомври) изјави дека неговата партија ќе ја поддржи Владата во решавањето на одредбите во извештајот на ЕУ за кои партијата смета дека се рестриктивни.
Претходно оваа недела Европската комисија препорача отворање на преговори за пристапување на ЕУ со Турција, но рече дека разговорите ќе бидат суспендирани ако земјата заостане во реформите.
Исто така во четвртокот, Булент Аринч беше повторно избран за претседател на Парламентот, но дури откако неговиот противкандидат од Партијата на правдата и развојот се повлече од трката.
Тој не успеа да ја добие потребната поддршка на двотретинското мнозинство од 520-те пратеници во двата круга на гласањето сé додека Серпил Јилдиз, една од двата женски кандидати во владејачката партија, не се откажа од трката.
ЦХП не номинираше свој кандидат.
Во другите вести, бомба експлодираше пред истанбулската резиденцијата на вселенскиот патријарх Бартоломеј, највисоката власт на Источната православна црква.
Експлозијата предизвика мали штети, но немаше повредени.
(НТВ, Агенција Андолу, АФП - 07/10/04)
