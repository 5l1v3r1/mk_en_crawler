17/12/2010
ВИЕНА, Австрија -- Поранешниот хрватски премиер Иво Санадер би можел да биде екстрадиран назад дома пред крајот на годинава, рече портпаролот на австриските обвинители, Барбара Фајхтенигер, во четвртокот (16-ти декември).
Санадер беше уапсен во Виена пред една недела, врз основа на меѓународната потерница.
Тој одлета за Хрватска само неколку часа пред парламентот да гласа за одземање на неговиот имунитет како пратеник.
Тој е, наводно, под истрага за можни криминални активности и злоупотреба на службената должност.
Според Фајхтенигер, Санадер наскоро ќе одлучи дали сака да ја забрза екстрадицијата и ќе ја објави својата одлука за време на рочиштето на 27-ми декември.
Во меѓувреме, медиумите во Хрватска објавуваат дека Интерпол открил две тајни сметки со 1,3 милиони евра што Санадер ги чувал во странски банки.
(AПА, ДПА, ХРТ, Јутарњи лист, Бета, Танјуг, Б92 - 16/12/10)
