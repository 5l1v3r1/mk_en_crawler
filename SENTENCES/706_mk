04/11/2005
(Разни извори – 28/10/05 - 04/11/05)

Хрватскиот надворешен трговски дефицит се зголеми за 14,5 отсто за период од една година, со што, според официјалните податоци, достигна 7,2 милијарди американски долари од јануари до септември. 
Главниот фактор за трговскиот дефецит беше увозот на гориво -- поголем за 48 отсто на годишна основа.
***
Германската група Метро, најголемиот играч во трговскиот сектор на Романија, започна да ги зацврстува своите позиции по отворањето на 23 големи дисконтни супермаркети во најголемите градови на Романија, објави претпријатието. 
Метро планира да инвестира околу 100 милиони евра во земјата во следните 3 до 4 години.
***
Вкупниот капитал во албанскиот банкарски систем изнесуваше 4,05 милијарди евра во второто тримесечје од 2005 година, покажаа податоците на Централната банка. 
Овој износ претставува зголемување за 5 отсто во споредба со првото тримесечје од годината.
***
Надворешниот трговски дефицит на Tурција се зголеми на 32,1 милијарда американски долари од јануари до септември, според последните податоци на владата. 
Само во септември надворешниот трговски дефицит изнесуваше 3,6 милијарди американски долари -- зголемување од 29 отсто за период од една година. 
Во текот на истиот месец извозот се зголеми за 16,7 отсто за период од една година, додека увозот порасна на 20,6 отсто за период од една година.
***
Најголемата банка во Хрватска, Загребачка банка, оствари нето профит во висина од 98 милиони евра во периодот јануари-септември, што претставува зголемување од 14,4 отсто за период од една година. 
Според соопштението од банката, нејзиниот приход за истиот тој период се зголемил за 2,4 отсто за една година на скоро 302 милиони евра.
Две банки од Тетово, Maкедонијa -- Тетекс кредитна банка и Тетовска банка -- ги финализираат преговорите за нивно соединување. 
ЕБРД ќе биде акционер во идната финансиска инситуција.
