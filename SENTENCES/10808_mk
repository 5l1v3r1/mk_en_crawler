07/11/2004
САРАЕВО, Босна и Херцеговина (БиХ) -- Канцеларијата на високиот претставник и на делегацијата на Европската комисија во БиХ во петокот (5-ти ноември) издадоа изјави со поддршка на премиерот на БиХ Аднан Терзиќ, кој поднесе оставка поради тоа што Парламентот на БиХ не го изгласа законот за данокот на додадена вредност (ДДВ) во верзијата предложена од Владата. 
Меѓународната заедница ги пофали напорите на Терзиќ за спроведување на воспоставените реформи. 
Тие, исто така, ги повикаа членовите на законодавниот дом на БиХ да продолжат по патот кој ќе спречи прекините или одложувањата на оваа суштинска фаза во реформскиот процес.
Во другите вести од петокот Турција објави дека ќе придонесе со 350 војници во идните сили ЕУФОР, составени од 7000 лица, кои треба да ја преземат воената команда во БиХ од НАТО следниот месец. 
(Независне новине - 06/11/04; ПБС БиХ, Фена, НТВ, Хајат - 05/11/04)
