17/02/2010
Од Линда Крадаку за Southeast European Times од Приштина -- 17/02/10
Во длабочините на Косово има преку 10 милијарди тони фосилен лигнит -- честопати нарекуван „кафеав јаглен“ -- но сепак досега се ископани само 250 милиони тони.
Јустина Широка-Пуља, косовската министерка за енергија и рудници за SETimes изјави дека намалувањето на загадувањето кое доаѓа со горењето на лигнитот може да се оствари со термо-технологија заснована на најновите европски пронајдоци.
SETimes:
Дали Косово има план за развој на сопствени енергетски извори?
Јустина Широка-Пулa:
Косовската влада одобри во септември 2009 година [стратегија] за енергија за периодот 2009-2018 година.
Стратегијата предвидува развој на...
извори со цел обезбедување дотур на електрична струја.
Снабдувањето [ќе дојде] од експлоатацијата на лигнитот кој се гори во термоцентралите.
Ние, исто така, предвидуваме развој на рециклираните ресурси, како што е енергија од ветровите и соларна енергија.
Косово ги гради и ги промовира првите ветрови турбини во регионот.
SETimes:
Во која фаза од изградбата е термоцентралата Косова е Ре?
И какво ќе биде нејзиното влијание врз националната економија?
Широка-Пулa:
Проектот е во фаза на избирање потенцијални инвеститори.
Крајниот рок е 26-ти февруари 2010 година.
Врз основа на стандардните процедури [заедно со] јавните критериуми и транспарентниот процес, ќе бидат разгледани претпријатијата кои се во состојба да спроведат еден ваков проект.
[Централата] ќе има првичен капацитет од 5000 мегавати, со опција за [дополнителни] 500 мегавати подоцна.
Изградбата на ваквите големи проекти може да трае и по пет години.
Косовската економија недвосмислено ќе профитира од еден ваков нов генератор, особено ако го земеме предвид затворањето на термоцентралата „Косово А“ во 2017 година и зголемената побарувачка за енергија во тие години.
SETimes:
Што можете да ни кажете за рудникот во Шибовц?
Широка-Пулa:
Рудникот во Шибовц е најдобар капитал од сите резерви на лигнит во Косово.
Истиот ќе биде корпорација со акции и ќе има заедничка сопственост [меѓу] Косово и другите акционери.
Лигнитот е [природен ресурс] на Косово и ќе биде максимално вреднуван.
Спроведувањето на проектот само по себе ќе зависи од заинтересираноста на инвеститорот и Косово.
SETimes:
Каков е статусот на рударскиот комплекс Трепча во близина на Митровица?
Широка-Пулa:
Трепча е [сега] јавно претпријатие.
Некои рудници таму работат и минатата година имаше зголемување на производството.
Оловото и цинкот се вадат од рудниците во Трепча и по флотацијата се извезуваат како концентрат.
Трепча се [разгледува] за реконструкција за евентуална приватизација.
SETimes:
Колку е опасно загадувањето од горењето на лигнитот?
Широка-Пулa:
Користењето на горивото за транспорт и за производство на струја има значително влијание врз животната средина.
Намалувањето на ова влијание преку горењето на лигнитот во големи печки во модерните термоцентрали бара соодветна технологија.
Термоцентралите постари од 40 години ќе работат до 2017 година.
Тие работат соодветно на критериумите на времето кога биле конструирани и изградени.
SETimes:
Кога Косово конечно ќе ја снабдува целата држава со електрична 24 часа на ден?
Широка-Пулa:
Непрекинатото снабдување со електрична енергија не зависи само од производството на енергија.
Тоа зависи и од контролата на снабдувањето и дистрибуцијата.
Само енергетските системи во кои она што се користи е [целосно] платено ги снабдуваат потрошувачите без прекин.
