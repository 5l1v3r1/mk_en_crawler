25/09/2007
ЗАГРЕБ, Хрватска -- Преговорите за пристап помеѓу ЕУ и Хрватска продолжуваат нормално, рече Винсент Дегерт, шеф на делегацијата на Европската комисија во Хрватска, во понеделникот (24-ти септември), по состанокот со португалскиот амбасадор во Хрватска, Луис Бареирос. 
Португалија моментно го држи ротирачкото претседателство на ЕУ. 
Дегерт истакна дека неодамнешниот извештај за правдата и домашните работи се однесувал претежно на постојните членки на ЕУ, а не на подготвеноста на Хрватска да ги отвори преговорите за тоа поглавје од аквисот. 
Досега Хрватска отвори 12 од вкупно 33 поглавја од аквисот и условно затвори две. 
(Пословни дневник - 25/09/07; Вечерњи лист, ХРТ, ХИНА - 24/09/07)
