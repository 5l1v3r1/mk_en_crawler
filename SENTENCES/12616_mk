04/07/2005
ТИРАНА, Албанија -- Водачите на двете најголеми партии -- Фатос Нано од владејачката Социјалистичка партија (СП) и Сали Бериша од опозициската Демократска партија (ДП) -- прогласија победа на парламентарните избори во неделата (3-ти јули).
Обраќајќи се пред поддржувачите во Тирана, Бериша рече дека ДП постигна „силна“ победа, победувајќи во поголем број од 100-те изборни единици во земјата.
Истовремено, актуелниот премиер Нано рече дека социјалистите освоиле околу 71 од вкупно 100 места во Парламентот составен од вкупно 140 пратеници, кои ќе бидат доделени од директното гласање.
Анкетите на излезот од гласачките места покажаа дека ДП освои поддршка од околу 35 отсто од гласовите, наспрема 34 отсто за СП.
Централната изборна комисија треба да ги објави првите официјални резултати доцна в понеделник.
Одѕивот на гласачите изнесуваше околу 56 отсто.
Овие избори се сметаат за клучен тест за процесот на демократизација и за индикација за подготвеноста на Албанија за напредок во однос на членството во ЕУ и НАТО.
(АФП, АП, СНН, Ројтерс, Танјуг - 03/07/05)
