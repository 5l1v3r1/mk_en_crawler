24/02/2010
БЕЛГРАД, Србија -- ММФ и српската влада успешно го завршија третиот преглед на нивниот аранжман од 2,9 милијарди евра, изјави на прес-конференцијата во Белград во вторникот (23-ти февруари) шефот на мисијата на ММФ, Алберт Џегер.
Тој рече дека клучните квантитативни цели од програмата се исполнети, како и дека одборот на ММФ, најверојатно, ќе одобри исплата на следната транша од 350 милиони евра на крајот од март.
Тој, исто така, рече дека фондот ја зголеми својата проекција за растот на БДП за 2010 година за Србија на 2 отсто, од првичната проценка од 1,5 отсто.
ММФ потоа очекува растот да се забрза на 3 отсто во 2011 година, но предупреди дека претходните стапки од 5 и 6 отсто економска експанзија годишно, нема да бидат остварени наскоро.
Мисијата ја повика Србија, заради тоа, да ги намали јавните трошоци, да го зголеми производството на извозно-ориентираната стока и да ја зајакне националната валута.
(РТС, Танјуг, Бета, Б92, АП, Ројтерс - 23/02/10)
