07/02/2008
AНКАРА, Турција -- По вжештената расправа, членовите на парламентот рано во четвртокот (7-ми февруари) го одобрија во првиот круг уставниот амандман за укинување на забраната за носење шамии на универзитетите. 
Најголемата опозициска секуларна Републиканска народна партија вели дека предлогот го крши членот 2 од уставот, според кој Република Турција е секуларна држава. 
Членовите на владејачката Партија на правдата и развојот не се согласуваат, велејќи дека овој потег, всушност, би можел да го зајакне секуларизмот. 
Владата ја има поддршката на опозициската Партија на националистичко движење. 
Заедно, тие имаат повеќе од двотретинско мнозинство, што е потребно за измена на уставот.
За да ги смири загрижените, премиерот Реџеп Тајип Ердоган рече дека олеснувањето на забраната ќе биде ограничено на универзитетите и нема да се проширува на средните училишта и јавните канцеларии. 
Вториот -- и конечен -- круг гласање е закажан за в сабота. 
(AФП, Радикал, Сабах, Тркиш дејли њус, Блумберг, АП, Ројтерс, Заман - 07/02/08)
