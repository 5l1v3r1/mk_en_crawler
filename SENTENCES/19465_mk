25/01/2008
БУКУРЕШТ, Романија -- Премиерот Калин Попеску Таричеану во четвртокот (24-ти јануари) побара од Уставниот суд да донесе пресуда за судирот помеѓу владата и претседателот Трајан Башеску. 
Се работи за одбивањето од страна на Башеску да ја назначи Норика Николаи за нова министерка за правда, наведувајќи ја како причина загриженоста во врска со нејзиното минато однесување и јавниот имиџ. 
Владата бара од судот да одреди дали одбивањето е уставно. 
Истата го споменува преседанот со министерот за надворешни работи, Адријан Чиориану, чија номинација Башеску ја одби, поради недостаток на искуство. 
Судот, сепак, пресуди во корист на неговото назначување. 
(Nine O'clock, Hotnews.ro - 25/01/08; Ромпрес - 24/01/08)
