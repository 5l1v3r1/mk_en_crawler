27/10/2008
Првата индиска мисија без човек на месечината, ракетата Чандрајан 1, носи опрема направена во Бугарија.
Бугарската опрема ја сочинува монитор за дозата на радијација (РАДОМ) наречен Љулин, кој ја победи опремата од други 31 земја за учество во индиската мисија.
Бугарската Лабораторија за влијанието Сонце-Земја моментно работи на три нови вселенски направи од видот Љулин.
Тим археолози ги претстави своите откритија од ископувањето во замокот Харилаќ во централно Косовo на Научната конференција за Епир и Илирите во Гренобл, Франција, минатата недела.
Косовските и регионалните археолози сметаат дека откритијата во Харилаќ, околу 25 километри западно од Приштина, се уникатни.
Археолозите ја истакнаа важноста на континуираното ископување на областа.
Изложба наречена „Винча -- предисториска метропола“ беше отворена во петокот (24-ти октомври) во галеријата на српската Aкадемија на науките и уметностите, по повод 100-тата годишнина од археолошките истражувања во областа.
Изложбата, која ќе трае до 5-ти декември, го покажува развојот на Винча во Неолитскиот период.
Maкедонскиот мобилен оператор Космофон во средата (22-ри октомври) ја зголеми брзината на интернет сервисот за своите претплатници на 3Г на 3,6 мегабајти на секунда, десет пати повеќе од претходно понудената брзина на интернетот.
Претплатниците може да изберат од трите плана за плаќање.
Лекарите го претставија лекор за рак на црниот дроб и бубрезите на медицинскиот симпозиум во Белград во средата (22-ри октомври).
Неговите пронаоѓачи го регистрираа лекот, наречен Сорафениб, во Србијa во 2007 година.
Тој е прв од ваков вид одобрен во земјата.
Tурскиот министер за енергија, Хилми Гулер, се состана со 62 турски научници кои учествуваа во експериментот го Женева со Големиот хадронски колајдер (ЛХЦ).
Гулер беше таму за да присуствува на инаугуративната церемонија на ЛХЦ, кој го изработи Европската организација за нуклеарно истражување (ЦЕРН).
Церемонијата се одржа на 20-ти октомври.
(Разни извори – 20/10/08-27/10/08)
