24/08/2005
(Разни извори -- 17/08/05 – 24/08/05)
Грција се збогува со една од своите најпопуларни пејачки, Вики Москолиу, која почина минатата недела на 62-годишна возраст по двегодишна битка со ракот. 
Стотоци луѓе се собраа на 18-ти август да й оддадат последна почит. 
Кариерата на Москолиу започна во раните 60-ти и вклучуваше соработка со водечките грчки композитори.
***
Реновираната Царска џамија во Вишеград, Босна и Херцеговинa (БиХ) беше официјално повторно отворена на 20-ти август. 
Обновата на џамијата, уништена за време на конфликтот во БиХ, чинеше преку 150.000 евра.
***
Првото српско средно училиште во Хрватскa ќе виде отворено во Загреб во септември, 10 години по крајот на конфликтите во поранешна Југославија, објави Српската православна црква. 
Наставата, која ќе биде на српски јазик, но ќе биде во рамките на хрватската национална наставна програма, ќе ја следат шеснаесет српски ученици од Загреб и други делови од земјата. 
Проектот го организира хрватското Министерство за наука, образование и спорт.
***
Грчкиот ватерполо тим победи на финалето од светската супер лига за жени, што се одржа на 21-ви август во рускиот град Кириши. 
Грчкиот тим го порази рускиот со 13 спрема 10. 
Австралија беше трета со разлика од 6:4 со Унгарија.
***
Бугарскиот тим ЦСКА й го приреди на фудбалската публика најголемото изненадување во сезоната, победувајќи го Ливерпул во квалификациите на Лигата на шампиони на 23-ти август. 
Победата не беше доволна за да го донесе ЦСКА во следната фаза на турнирот, со оглед на тоа што тимот загуби од Ливерпул со 3:1 во првиот круг во Софија. 
Романскиот тим Стеауа, исто така, испадна од Лигата на шампиони откако загуби од Росенборг со 3:2. 
Грчкиот Панатинаикос го победи Висла Краков на домашен терен со 4:1 и се квалификуваше за следниот круг.
***
Четвртиот меѓународен фестивал „Јохан Штраус“ беше отворен на 21-ви август во Букурешт. 
Настанот го организираа Здружението на романските вљубеници на валцерот „Јохан Штраус“, Филхармонискиот оркестар „Георге Енеску“ и Националниот музеј „Котрочени“. 
Фестивалот ќе трае до 27-ми август.
***
Четриесетите Нишки филмски состаноци започнаа на 22-ри август во Ниш, Србија и Црна Гора со проекцијата на филмот на црногорскиот режисер Срѓан Кољевиќ „Сив камион со црвена боја“. 
За време на петдневниот фестивал ќе бидат прикажани единаесет филмови.
