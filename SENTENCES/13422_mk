29/03/2006
ПЕКИНГ, Кина -- Романскиот претседател Трајан Басеску во вторникот (28-ми март) објави дека владата ја разгледува можноста за стимулирање на кинески претпријатија подготвени да инвестираат во земјата. 
Во говорот на билатералниот економски форум во Пекинг Басеску рече дека една од предложените мерки ќе биде поедноставување на визните процедури за членовите на кинеската бизнис заедница. 
Подоцна истиот ден тој се состана со својот кинески колега, Ху Јинтао, на разговори за билатералната соработка и прашањата на надворешната политика. 
(Девет часот, People's Daily - 29/03/06; Ромпрес - 28/03/06)
