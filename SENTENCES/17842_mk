23/01/2007
БУКУРЕШТ, Романија -- Најголемите партии во владејачката коалиција на земјата, Национал-либералната партија (ПНЛ) и Демократската партија (ПД), ја посочија својата желба за помирување по одделните состаноци на водачите во понеделникот (22-ри јануари). 
Долготрајните несогласувања помеѓу ПНЛ и ПД кулминираа минатата недела, кога претседателот Трајан Башеску од ПД и премиерот Калин Попеску-Таричеану од ПНЛ, разменија лути обвинувања за корупција. 
Но, според изјавите дадени по состаноците, двете партии се согласуваат дека единствена корист од поделбата би имала опозициската Социјалдемократска партија (ПСД). 
Како резултат на тоа, тие донесоа одлука да се обидат да ја сочуваат владејачката коалиција. 
(Реалитатеа романеаска, Nine o'clock - 23/01/07; Медиафакс, Вашингтон тајмс - 22/01/07)
