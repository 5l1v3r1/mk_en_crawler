01/04/2007
СРЕБРЕНИЦА, Босна и Херцеговина (БиХ) -- Претседавачот на општинското собрание на Сребреница, Радомир Павловиќ, во петокот (30-ти март) предупреди дека високиот претставник Кристијан Шварц-Шилинг би можел да наметне санкции ако локалниот парламент усвои унилатерална одлука за отцепување од Република Српска (РС).
Павловиќ рече дека примил писмо од претставникот, во кое се предупредува дека таквата одлука би излегла надвор од ингеренциите на општинските власти и би значела кршење на уставот на РС и законот за локална самоуправа.
Во март, бошњачките општински советници во Сребреница усвоија резолуција во која се повикува општината да биде оттргната од надлежноста на РС и да добие специјален статус во рамките на БиХ.
Во објаснението за овој потег тие ја наведоа неодамнешната пресуда на Меѓународниот суд на правдата, според која убиствата во Сребреница во 1995 година се опишани како геноцид.
(РТРС - 31/03/07;
РТРС, Срна - 30/03/07)
