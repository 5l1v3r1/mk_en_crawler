26/10/2004
ЗАГРЕБ, Хрватска -- Генерал Харалд Кујат, претседателот на Воената комисија на НАТО, побара од водачите на хрватската војска да продолжат со реформата на вооружените сили во земјата, ако сакаат да ја остварат целта за влез во Алијансата. 
Хрватска се надева дека ќе стане членка во 2007 година. 
Земјата во 2002 година усвои програма за намалување на Армијата од 40.000 припадници на воен и цивилен персонал на вкупно 27.000.
Во другите вести, судот во Вуковар повторно го отвори случајот на десетмината хрватски Срби обвинети за протерување на Хрватите од селото Бапска за време на конфликтот 1991-1995 година. 
Врховниот суд ја поништи претходната пресуда дека се виновни и нареди повторување на судскиот процес. 
На сите десетмина обвинети им се суди во отсуство.
Исто така во понеделникот, претседателот Стипе Месиќ рече дека претседателските избори, најверојатно, ќе бидат закажани за 2-ри јануари, додека предизборната кампања ќе започне 30 дена пред изборите. 
Тој предвиде дека ќе победи во првиот круг. 
(AФП, ХИНА, ХРТ - 25/10/04)
