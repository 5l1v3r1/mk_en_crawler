20/10/2009
AНКАРА, Турција -- Група од 34 припадници на терористичката Курдистанска работничка партија (ПКК) во понеделникот (19-ти октомври) пристигнаа во Турција од северен Ирак и им се предадоа на локалните власти, во знак на помирување, по повикот на нивниот затворен водач Абдула Оџалан.
Самопрогласената „мировна група“ се состоеше од 26 лица од бегалскиот камп Макхмур и осум од планината Ќандил, каде што се наоѓаат главните кампови на ПКК.
Вкупно 400 лица изразија заинтересираност за учество во ваквите групи, кои беа формирани откако владата во Анкара презеде иницијатива за повеќе права на курдското малцинство во Турција.
Групата во понеделникот, која вклучуваше девет жени и четири деца, беше сослушана од страна на инспекторите, кои наводно решиле да задржат пет лица, а останатите ги ослободиле.
Илјадници луѓе, вклучително и пратеници од прокурдската Партија за демократско општество, и водачот Ахмет Турк, дојдоа да ја пречекаат групата.
(AП, Хуријет, ББС - 20/10/09;
НТВ, СНН Турк, Ал Џезера, ДПА, АП, ББС, Ксинхуа - 19/10/09)
