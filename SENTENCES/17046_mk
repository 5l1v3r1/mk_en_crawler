03/05/2006
БАЊА ЛУКА, Босна и Херцеговина (БиХ) -- Дорис Пак, претседавачот на Комисијата за Југоисточна Европа на Европскиот парламент (ЕП), во вторникот (2-ри мај) предупреди дека разговорите за Договорот за стабилизација и асоцијација (ДСА) со БиХ би можеле да бидат прекинати ако земјата не ги спроведе ветените реформи.
Во своето обраќање пред учесниците на осмиот меѓупарламентарен состанокт на ЕП-БиХ во Бања Лука, таа истакна дека целосната соработка со Трибуналот на ОН за воени злосторства и спроведувањето на полициските реформи остануваат клучните услови за процесот на ДСА.
Таа, исто така, ги повика босанските политичари двојно да ги зголемат напорите за усвојување на клучниот пакет уставни амандмани, чија цел е зајакнување на државните институции.
(Дневни аваз, Независне новине - 03/05/06 - 02/05/06)
