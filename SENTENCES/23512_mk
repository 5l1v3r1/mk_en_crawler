26/03/2009
ЊУЈОРК, САД -- Советот за безбедност на ОН во средата (25-ти март) едногласно го одобри назначувањето на австрискиот дипломат Валентин Инцко за нов висок претставник во Босна и Херцеговина (БиХ).
Инцко (52) беше прв амбасадор на Австрија во БиХ, по потпишувањето на Дејтонскиот мировен договор.
Тој ќе го замени Мирослав Лајчак на највисокото место на меѓународната заедница во БиХ, откако Лајчак го напушти истото за да стане словачки министер за надворешни работи.
Инцко е моментно амбасадор на Австрија во Словенија.
Тој официјално доаѓа на новата функција в четврток, по седницата на Управниот одбор на Советот за спроведување на мирот.
(Дневни аваз, РТРС, СРНА, Независне новине, БТА - 25/03/09)
