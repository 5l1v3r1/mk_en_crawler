10/04/2009
БУКУРШТ, Романија -- Принцот од Хохензолерн-Веринген, Раду Дуда, зет за ќерка на поранешниот крал Михаи Први од Романија, во четвртокот (9-ти април) ја најави својата кандидатура за претседател.
Изборите ќе се одржат во ноември.
Тој објасни дека ќе учествува како независен кандидат, што според него ќе ја гарантира неговата непристасност како претседател.
Тој, исто така, истакна дека не планира повторно да ја воведе монархијата.
Поранешен актер, принцот Раду Дуда ја започна својата политичка кариера во 2002 година, кога беше назначен за специјален претставник на романската влада, место на кое тој остана до минатата година.
Тој се ожени со принцезата Маргарета, ќерката на кралот Михаи Први, во 1996 година.
Актуелниот претседател Трајан Басеску се очекува да побара уште еден мандат во ноември.
Други веројатни кандидати се водачот на владејачката Социјалистичка демократска партија Мирчеа Џоана и новиот водач на Национално либералната партија, Крин Антонеску.
(Aгерпрес, Медифакс, Хотњус, Реалитатеа - 09/04/09)
