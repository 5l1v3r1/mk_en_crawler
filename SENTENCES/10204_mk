30/11/2004
БРИСЕЛ, Белгија -- Претседателот на Европската комисија (ЕК), Жозе Мануел Баросо, во понеделникот (29-ти ноември) изјави дека Бугарија и Романија, најверојатно, ќе бидат поканети да ги потпишат спогодбите за пристап во ЕУ во април или мај 2005 година.
Неговиот коментар уследи по состанокот со бугарскиот претседател Георги Парванов во Брисел.
Баросо потврди дека двете земји ќе пристапат во Унијата заедно, отфрлајќи ги гласините дека тие би можеле да бидат разделени поради доцнењето на Романија со преговорите за пристап.
Исто така во понеделникот, Луксембург ја увери Бугарија дека ги поддржува напорите за потпишување на спогодбата за пристап на почетокот од следната година.
Луксембург ќе биде следната земја-претседавач на ЕУ.
(Медиапул, Нова ТВ, Веб-страница на Бугарската влада - 29/11/04)
