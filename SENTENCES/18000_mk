20/03/2007
БУКУРЕШТ, Романија -- Шефот на романската разузнавачка служба поднесе оставка поради скандалот со наводното нелегално прислушување. 
Директорот на службата за надворешно разузнавање, Клаудиу Сафтиу, призна во сведочењето пред парламентарната комисија дека ги овластил прислушувањата со одобрение на обвинителите, наместо да добие дозвола од судија, како што е предвидено со законот. 
Овој потег се случи за време на испитувањето на иницијатива на опозицијата на, според неа, нелегалните активности на претседателот Трајан Башеску. 
Сафтиу беше новинар и советник на претседателот пред да биде назначен за шеф на службата за разузнавање во октомври.
Во другите вести од понеделникот, Башеску го одобри барањето за поведување на официјална истрага за министерот за комуникации и информатичка технологија, Золт Наѓи. 
Се работи за наводите за проневера во енергетскиот сектор. 
Наѓи е осомничен дека ги надгледувал приватните разговори помеѓу министерот за економија, Кодрут Серес, и меѓународен консултант во енергетската приватизација. 
Пет лица, меѓу кои и Серес, се под истрага за шпионажа и откривање на доверливи информации. 
(Aдеварул, Котидианул, Nine O'clock - 20/03/07; Meдиафакс, АП, УПИ - 19/03/07)
