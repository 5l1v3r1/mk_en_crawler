26/04/2010
ТИРАНА, Албанија -- Европската комисија (ЕК) вели дека Албанија комплетираше само еден од четирите делови на прашалникот на ЕУ за визната либерализација, објавија локалните медиуми во неделата (25-ти април).
Владините и локалните претставници за интеграцијата ја уверуваа јавноста дека Тирана ги исполни сите критериуми во процесот.
Делот кој доби пофалби од Брисел се однесува на обезбедувањето документи.
Другите три делови -- кои се сметаат за нецелосни -- ја вклучуваат политиката на репатријација, борбата против криминалот и корупцијата и справувањето со финансиите на криминалните групи.
Албанија почна да работи на визната либерализација во 2008 година и се очекува да го заврши процесот до крајот на оваа година.
(ВоА, Телеграфи, Топ ченал, Балкан веб, Ора њус - 25/04/10)
