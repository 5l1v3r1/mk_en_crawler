23/05/2006
БРИСЕЛ, Белгија -- Генералниот секретар на НАТО, Јап де Хоп Шефер, во понеделникот (22-ри мај) го повтори повикот за фер и демократски избори во Македонија, како и спроведување на клучните судски и полициски реформи. 
На состанокот со македонскиот министер за надворешни работи, Илинка Митрева, и со министерот за одбрана, Јован Манасиевски, во седиштето на Алијансата во Брисел, Де Хоп Шефер, исто така, потврди дека ќе го посети Скопје во средината на јуни за да го процени напредокот во реформите поврзани со интеграцијата во НАТО.
Во другите вести од понеделникот, македонскиот парламент го одобри распоредувањето на војници во Авганистан, Ирак и Босна и Херцеговина (БиХ). 
Деведесет македонски војници за првпат ќе учествуваат во меѓународната мировна мисија во Авганистан, покрај малиот медицински тим што е веќе таму. 
Исто така за првпат, 17 македонски офицери и два воени хеликоптери ќе бидат распоредени во мисијата Алтеа во БиХ. 
Што се однесува до Ирак, законодавниот дом ја одобри ротацијата на 40-члениот контингент што се наоѓа таму. 
(A1 ТВ, Телма ТВ, Макфакс - 22/05/06)
