15/03/2007
ХАГ, Холандија -- Главната обвинителка на Трибуналот на ОН за воени злосторства, Карла дел Понте, во средата (14-ти март) ја критикуваше „немата“ реакција на неодамнешната пресуда на Меѓународниот суд за правда (МСП), со која Србија беше ослободена од директната одговорност за масакрот во Сребреница, Босна и Херцеговина (БиХ), во 1995 година, но беше заклучено дека Србија можела да го спречи истиот.
Дел Понте посебно ги издвои изјавите на германското претседателство на ЕУ и шефот за безбедност на ЕУ, Хавиер Солана, критикувајќи ги за нивното поздравување на затворањето на случајот пред МСП, наместо да истакнат дека Белград ја прекршил Конвецијата за геноцид.
Таа, исто така, остро ја критикуваше ЕУ поради тоа што не успеа да ја принуди Србија да ги предаде бегалците Радован Караџиќ и Ратко Младиќ.
Во Сараево, бошњачкиот член на претседателството на БиХ, Харис Силајџиќ, рече дека БиХ мора да побара Србија да ги почитува обврските што произлегуваат од пресудата на МСП, апсејќи ги преостанатите бегалци во рок од 60 дена и казнувајќи ги другите учесници во масакрот во Сребреница.
(AП, Фена, ПБС БиХ, НТВ Хајат, АП - 14/03/07)
