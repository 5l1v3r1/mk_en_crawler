26/09/2006
ЗАГРЕБ, Хрватска -- Улогата на народниот правобранител треба да биде засилена за подобра заштита на правата на граѓаните, беше заклучено на парламентарната конференција на оваа тема во понеделникот (25-ти септември).
Учесниците се согласија дека народниот правобранител треба да располага со сопствени средства и дека законот за активностите на народниот правобранител треба да се измени за тој да може да ја надгледува работата на судовите и државните институции.
Исто така во понеделникот, хрватскиот Совет за национално малцинство и британската невладина организација ВЈГ Интернешнал, го започнаа заедничкиот проект вреден 700.000 евра за поддршка на правата на малцинствата.
Осумнаесетмесечниот проект има за цел малцинствата да се запознаат со нивните уставни права и да се положат темелите за формирање на советите на малцинствата како дел од локалната администрација.
(ХИНA - 25/09/06)
