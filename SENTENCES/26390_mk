13/11/2009
ПРИШТИНА, Косово -- Дојде време за телевизиски канал кој ќе емитува програма на српски јазик, објавија меѓународниот цивилен претставник (ИЦО) Питер Фејт и премиерот Хашим Тачи во четвртокот (12-ти ноември). 
„ИЦО и владата на Косово се решени да формираат незвисен радиотелевизиски сервис“, објавија двајцата претставници во заедничко соопштение. 
„Работата во медиумскиот сектор во изминатава година покажа дека српските говорители во Косово сакаат да добиваат информации и забава од косовско производство, на својот јазик“, се цитира изјавата на Фејт. 
Тачи рече дека „ја поддржува слободата на изразувањето на мајчин јазик како уставна обврска и неотуѓиво човечко право за сите“. 
(Зери, Експрес, Косова Сот, Коха Диторе, Лајм - 13/11/09)
