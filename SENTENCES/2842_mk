28/09/2006
Од Зоран Николовски за Southeast European Times во Скопје -- 28/09/06
Тринаесет училишта во Македонија ќе добијат нов кров, тоалети, системи за топлификација, осветлување, врати и прозорци, со американски средства.
УСАИД донираше 600.000 американски долари за реставрација на училишните згради во Теарце, Босилово, Крива Паланка и Дебарца.
Реновирањето се спроведува преку проектот на УСАИД за помош на децентрализацијата во Македонија.
Како дел од процесот на децентрализација, управувањето со училиштата се префрла во надлежност на општините.
„Ние веруваме дека македонската влада ќе создаде средина соодветна за општинското раководење со училиштата“, рече директорот на Проектот за децентрализација на УСАИД, Вилијам Алтхаус.
„Ние сме среќни што можеме да им дадеме финансиска помош на општините за реконструкцијата на училиштата во тој транзициски период.“
Ова не е единствената активност на УСАИД за помош на училиштата.
Агенцијата, исто така, претставува и нови наставни методи, подготвени од програмата на УСАИД за креативна настава и учење (ЦТЛ).
Наставната програма, која беше воведена по сафомор годината, сега се применува во 18 средни и 45 основни училишта.
Вкупно 1.025 професори учествуваа во истата и, по интензивната обука, сега ги спроведуваат новите интерактивни наставни методи во нивните одделенија и класови.
Професорите сега имаат Интернет пристап до меѓународните прашања, литературата, весниците и списанијата.
Се очекува проектот да го подобри квалитетот на наставните услуги, објекти и ресурси за учениците -- од кои некои и самите ќе бидат идни професори.
Друга програма на УСАИД е Проектот за образование на Ромите, вреден 3 милиони американски долари, кој се спроведува во изминатите три години, во соработка со УСАИД, ФОСИМ, швајцарската фондација Песталоци и ОБСЕ.
Програмата се фокусира на подготвување на предучилишните деца за влез во основното образование, зголемување на запишувањето и транзициските стапки, намалување на бројот на случаите на напуштање на училиштата, како и подобрување на училишните резултати и присуството на ромските ученици во основите и средните училишта.
Програмата, исто така, им помага на ромските студенти на универзитетите да добијат еднакви можости и да имаат поголеми академски постигнувања.
УСАИД, исто така, спроведува проект за подобрување на компјутерската инфраструктура.
Проектот помогна во создавањето на 460 компјутерски лаборатории во основните и средните училишта преку вмрежување и користење на 5.300 компјутери, донација на Кина.
Серија програми за обука беа спроведени за 180 професори во средните училишта, кои се фокусираа на користењето на ИЦТ преку стратегии за изучување и вмрежување во рамките на проектите.
Оваа група од 180 професори ќе го шири знаењето стекнато преку обуките помеѓу 2.500 професори во средните училишта.
Активностите не завршуваат тука.
Околу 550 основни и средни училишта, истражувачки институти, универзитети и студентски домови ја раширија Интернет поврзаноста преку тригодишната активност на проектот на УСАИД Македонија поврзува.
