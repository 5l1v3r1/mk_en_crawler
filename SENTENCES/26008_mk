17/09/2009
TИРАНА, Албанија -- Американската амбасада во Тирана во средата (16-ти септември) објави изјава во која го поддржува финалниот извештај на ОБСЕ за општите избори на 28-ми јуни. 
„Ги поздравуваме подобрувањата од претходните избори, опишани во извештајот, како што е подобрената правна рамка и процесот на регистрирање на гласачите. 
Во овие области беше постигнат видлив напредок во однос на претходните избори“, се вели во изјавата на амбасадата. 
Сепак, во истата се споменуваат и некои недостатоци. 
„Имаше проблеми во пребројувањето и табелирањето на гласовите, како и медиумска наклонетост кон некои поголеми политички партии.“ Во изјавата, исто така, се споменуваат и сомнителните дејства и притисокот од страна на политичките партии и владата за време на предизборната кампања. 
(Шкип, Панорама - 17/09/09; Tоп ченал, Шекули, Телеграфи - 16/09/09)
