24/03/2009
НИКОЗИЈА, Кипар -- Претседателот Деметрис Христофиас во понеделникот (23-ти март) изрази загриженост дека изборните резултати во самопрогласената Турска Република Северен Кипар (ТРСК) може да им наштетат на тековните разговори за повторно обединување помеѓу двете кипарски заедници.
Евентуалната победа на политичките противници на Републиканската турска партија (ЦТП) на водачот на кипарските Турци, Мехмет Али Талат, многу би „им отежнало“ на двете страни да постигнат договор, рече Христофиас.
„Ако не постигнеме договор со Талат, кој се смета за прогресивен, не знам дали воопшто некогаш ќе постигнеме договор“, истакна претседателот.
ТРСК ќе одржи предвремени парламентарни избори на 19-ти април.
Анкетите покажуваат дека десничарската опозициска Партија за национално единство е пред ЦТП.
(КНА, Фамагуста газете, АП, Ксинхуа - 23/03/09)
