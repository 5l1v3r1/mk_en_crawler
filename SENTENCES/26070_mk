17/01/2010
БЕЛГРАД, Србија -- Министерот за надворешни работи, Вук Јеремиќ, во петокот (15-ти јануари) го отповика српскиот амбасадор во Подгорица, Зоран Лутовац, на консултации во Белград откако Црна Гора одлучи да воспостави дипломатски односи со Косово. 
Според изјава на владата, потегот на Подгорица „ја нарушува регионалната стабилност и го отежнува воспоставувањето најдобри односи меѓу соседните земји“. 
Дипломатските врски на Црна Гора и Косово беа формализирани претходно истиот ден со писмата на нивните министри за надворешни работи, Милан Рочен и Скендер Хисени.
Во меѓувреме, Министерството за одбрана во Белград во петокот објави дека планираната посета на црногорскиот министер за одбрана, Боро Вучиќ, на Србија е откажана. 
(Фонет, Бета, Б92 - 15/01/10)
