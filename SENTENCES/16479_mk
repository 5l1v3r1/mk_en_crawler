11/06/2006
ПРИШТИНА, Косово, Србија и Црна Гора -- Специјалниот претставник на ОН за разговорите за статусот на Косово, Марти Ахтисари, во саботата (10-ти јуни) објави дека техничките прашања мора да бидат решени пред одредувањето на конечниот статус на покраината.
За време на посетата на Косово, тој рече дека пронаоѓањето на решение за практичните проблеми -- особено децентрализацијата -- ќе помогне во создавањето на подобри животни услови за малцинствата и ќе доведе до формирање на мултиетничко општество во кое сите граѓани ќе ги имаат истите права.
Тој повторно ги повика локалните Срби да учествуваат во косовските институции.
Во меѓувреме, во петокот, повеќе од 80 луѓе беа уапсени, а десетици други беа повредени откако демонстрантите од етничките Албанци се судрија со полицијата во Приштина.
Демонстрантите од етничките Албанци се собраа пред седиштето на УНМИК за да побараат заминување од администрацијата на ОН.
(Бета, Танјуг - 10/06/06;
УПИ - 09/06/06)
