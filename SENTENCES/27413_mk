30/11/2010
ВАШИНГТОН, Соединети Држави -- Државниот секретар Хилари Клинтон во понеделникот (29-ти ноември) во Вашингтон се состана со турскиот министер за надворешни работи, Ахмет Давутоглу, на разговори околу серија прашања, вклучително и неодамнешното големо протекување на американски документи во „Викиликс“.
„Министерот за надворешни работи ги цени директните и искрени коментари што ги даде секретарот,“ изјави за новинарите портпаролот на Стејт департментот, Филип Краули, по разговорите зад затворени врати.
Давутоглу рече дека Турција продолжува да го одржува своето „стратешко партнерство“ со Соединетите Држави.
Клинтон рече дека „Турција и САД ги имаат еден од најважните билатерални односи во светот“.
„Викиликс“ неодамна објави над 250.000 документи, вклучително и 7.018 кабли наводно од Американската амбасада во Анкара.
Клинтон во понеделникот рече дека Вашингтон „длабоко жали за откривањето какви било информации што требало да бидат доверливи“ и изрази уверување дека „партнерството и односот што го градиме во оваа администрација ќе го издржи овој предизвик“.
(AФП, Хуријет, Блумберг - 29/11/10)
