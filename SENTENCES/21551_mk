25/05/2008
САРАЕВО, Босна и Херцеговина (БиХ) -- Најновата партија во БиХ ќе бори за градење мултиетничко општество, изјавија нејзините водачи за АФП во саботата (24-ти март). 
„Мораме да ги отстранивме манипулаторите од политичката сцена, да се фокусираме на животите на граѓаните и да ја забрзаме интеграцијата во Европската унија“, рече Бојан Бајиќ, водачот на Наша партија, која е формирана минатиот месец. 
Тој изрази уверување дека БиХ може да се оддалечи од национализмот и етничките предрасуди. 
Бајиќ досега успеа да привлече 3.000 членови од сите религии и сите партии во БиХ.
Данис Тановиќ, босанскиот режисер добитник на Оскар и еден од основачите на партијата, објасни дека се вратил во БиХ по 10 години живот во странство бидејќи верува дека е можна промена. 
„Не можам да го прифатам тоа децата да одат во различни градинки во зависност од верската припадност на нивните родители ... 
и дека мора да чекаат пет месеци за да им бидат извадени крајниците“, рече Тановиќ.
Партијата се надева дека нејзиниот предлог за нова обединета алтернатива за БиХ ќе привлече 50 отсто од гласачите кои ги бојкотираа претходните избори. 
Сепак, многумина аналитичари се сомневаат дека Наша партија може да го исполни потребниот праг за влез. 
Нејзиниот прв предизвик ќе бидат локалните избори во БиХ на 5-ти октомври. 
(AФП - 15/04/08)
