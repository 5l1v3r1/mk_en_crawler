06/03/2007
БЕЛГРАД, Србија -- Демократската партија (ДС) и Г17 Плус постигнаа согласност околу приоритетите на идната српска влада, по разговорите во понеделникот (5-ти март).
Приоритетите вклучуваат продолжување на дипломатските активности со цел зачувување на Косово во рамките на српската територија, повторно отворање на процесот на интеграција во ЕУ, исполнување на преостанатите обврски кон Трибуналот на ОН за воени злосторства, економска обнова и борба против криминалот и корупцијата.
На крајот од минатата недела ДС одржа разговори со коалицијата Демократска партија на Србија (ДСС)-Нова Србија (НС), додека во разговорите во вторник ќе учествува коалицијата предводена од Либерал-демократската партија, како и малцинските партии.
(Блиц, Данас - 06/03/07;
Taнјуг, РТС, Бета, Б92 - 05/03/07)
