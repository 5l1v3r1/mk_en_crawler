06/03/2009
БРИСЕЛ, Белгија -- ЕУ е можно да й додели 500 милиони евра на Бугарија, како помош за справување со влијанието од светската финансиска криза, објави во четвртокот (5-ти март) претседателот на Европската комисија, Жозе Мануел Баросо, за време на состанокот со бугарскиот премиер Сергеј Станишев. 
За време на посетата на Брисел, Станишев се состана и со комесарот за енергија на ЕУ, Андрис Фебалгс, и со комесарот на ЕУ за монетарни прашања, Жоакин Алмуња. 
За време на неговиот состанок со Фебалгс, Станишев инсистираше на тоа дека ЕУ треба да продолжи да й плаќа надоместок на Бугарија за затворањето на четири оддели од нуклеарната централа Козлодуј, поради огромните загуби што земјата ги претрпе за време на јануарската криза со гасот.
Во другите вести од четвртокот, како што и се очекуваше, парламентот ги отфрли предложените уставни амандмани за одржување на два или повеќе избори во ист ден. 
Националното движење за стабилност и напредок, член на владејачката коалиција, сакаше изборите за бугарскиот и европскиот парламент да бидат закажани за ист ден, со оглед на тоа што се паѓаат на растојание од три месеци. 
Но, другите партнери во владејачката коалиција, Бугарската социјалистичка партија и Движењето за правата и слободите, се спротивставија на идејата. 
(БНР, Софија ечо, Фокус - 06/03/09; БТА, БГНЕС, Софиска новинска агенција - 05/03/09)
