28/04/2006
АНКАРА, Турција -- Министерот за надворешни работи, Абдула Ѓул, рече дека Турција распоредила повеќе од 30.000 дополнителни војници по должината на нејзината граница со Ирак и Иран за да се борат против курдските герилци и да го спречат нивното преминување на границата.
Според извештајот на АП во четвртокот (27-ми април), бројот на турските војници во регионот изнесува 250.000.
Претходно оваа недела турските власти ги негираа извештаите во медиумите дека командоси ја преминуваат границата и влегуваат во Ирак за да ги гонат терористите на Курдистанската работничка партија (ПКК).
