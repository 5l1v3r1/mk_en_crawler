31/05/2005
СКОПЈЕ, Македонија -- Властите во понеделникот (30-ти мај) реагираа на последниот потег на Српската православна црква (СПЦ) во врска со Македонската православна црква (МПЦ), чија независност не ја признаваат белградските верски водачи.
На крајот на минатата недела СПЦ одлучи официјално да ја признае автокефалноста на таканаречената Охридска архиепископија, предводена од контроверзниот македонски свештеник Јован, кој минатата година беше обвинет за сепаратизам и беше расчинет од МПЦ.
Во одделните изјави од понеделникот македонскиот претседател Бранко Црвенковски и премиерот Владо Бучковски ги повикаа белградските власти да го решат проблемот и да спречат тој да им наштети на билатералните врски.
Исто така во понеделникот, Црвенковски изрази загриженост во врска со темпото на спроведување на меѓународно одредените стандарди за Косово.
Во интервјуто за белградското списание на англиски јазик „КорД“, Црвенковски истакна дека сегашното темпо значително ги отежнува напорите за решавање на статусот на покраината.
(веб-страница на македонската влада, Макфакс, А1 ТВ, Телевизија Телма, Танјуг, Макфакс - 30/05/05)
