03/05/2005
ХАГ, Холандија -- Министерот за надворешни работи на Босна и Херцеговина (БиХ) Младен Иваниќ во понеделникот (2-ри мај) во Хаг се состана со својот холандски колега Бернард Бот со цел да оствари разговори во врска со неодамнешниот напредок во армиските и полициските реформи, како и во соработката со Трибуналот на ОН за воени злосторства.
Бот ги потврди придобивките на БиХ, велејќи дека се надева оти тој тренд ќе продолжи.
Тој вети континуирана поддршка од Холандија во тие напори.
Иваниќ, од своја страна, рече дека се надева оти ЕУ наскоро ќе избере датум за отпочнување на разговорите за Договорот за стабилизација и асоцијација со БиХ.
Во другите вести од понеделникот, министерот за одбрана на БиХ Мирослав Николиќ рече дека задолжителното отслужување на воениот рок, најверојатно, ќе биде укинато до крајот на оваа година.
Одлуката, рече тој, ќе биде во согласност со тековните реформи кои имаат за цел целосна професионализација на војската.
(Дневни аваз, Независне новине - 03/05/05;
ПБС БиХ - 02/05/05)
