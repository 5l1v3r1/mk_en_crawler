27/01/2009
ЉУБЉАНА, Словенија -- Ратификацијата на влезот на Хрватска во НАТО се доближи во понеделникот (26-ти јануари), откако комитетот за надворешна политика на словенечкиот парламент гласаше со 16:3 гласа за одобрување на ратификацијата на договорот со Загреб.
Сите членови на комитетот од владејачката коалиција го поддржаа документот, тврдејќи дека тој ќе придонесе за регионалната стабилнсот и ќе се смета за конструктивен потег на меѓународната заедница.
В четврток документот ќе биде разгледан од целиот состав на парламентот.
Некои шпекулираат дека Словенија е можно да го блокира влезот на Хрватска во НАТО поради долготрајниот пограничен спор.
Хрватскиот премиер Иво Санадер во понеделникот повторно повика на решавање на прашањето преку меѓународна арбитража.
(Јутарњи лист, Вечерњи лист, ХРТ - 26/01/09)
