16/11/2009
СКОПЈЕ, Македонија -- Земјите-членки на ЕУ во моментов го анализираат извештајот за Македонија што го подготви Европската комисија (ЕК), објави во неделата (15-ти ноември) амбасадорот на Велика Британија во Скопје, Ендрју Ки, во интервју за Радио Слободна Европа. 
Тој додаде дека неговата земја ги поддржува препораките на ЕК за почеток на разговори за членство со Македонија и ќе го каже тоа во декември, на состанокот на министрите на ЕУ. 
Ки рече дека смета оти е можна нова динамика во преговорите помеѓу Скопје и Атина во врска со нивниот спор околу името, со оглед на позитивниот извештај на ЕК и новата влада во Грција.
Исто така во неделата, амбасадорот на ЕУ во Македонија, Ерван Фуере, рече дека решение на спорот мора да се најде што е можно поскоро, за да може Македонија да продолжи кон членството во ЕУ. 
Тој ги повика двете земји да го искористат моментот и да најдат компромис. 
(Maкфакс, МИА - 16/11/09; Радио Слободна Европа, Сител, Макфакс, МИА - 15/11/09)
