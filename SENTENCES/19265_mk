30/11/2007
ПРИШТИНА, Косово, Србија -- НАТО го засили своето присуство во северно Косово, што се совпадна со крајот на директните преговори за идниот статус на покраината. 
Командантот на КФОР, Ксавиер Бу де Марнак, во четвртокот (29-ти ноември) потврди дека 90 американски војници се распоредени во кампот најблизок до самата Србија, каде што рутински се позиционирани 2.800 мировници. 
Во средата Германија објави дека испраќа 500 дополнителни војници за Косово, за да спречи евентуални немири ако косовските Албанци прогласат независност следниот месец. 
Велика Британија, исто така, изрази подготвеност да испрати дополнителен број војници.
Исто така во четвртокот, српскиот министер за одбрана, Драган Шутановац, ја отфрли воената интервенција во Косово, ако биде прогласена независност. 
Тој истакна дека досега соработката помеѓу Србија и КФОР е извонредна. 
„Меѓународните мировни сили не се непријателски организации“, рече тој. 
(Блиц, Данас - 30/11/07; Б92, Taнјуг, АФП, АП - 29/11/07; Ројтерс, АП, АФП, ДПА - 28/11/07)
