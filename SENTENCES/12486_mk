06/07/2005
ХАГ, Холандија -- Македонскиот министер за правда, Мери Младеновска-Ѓорѓиевска, во вторникот (5-ти јули) потврди дека Скопје е подготвено да ги води четирите случаи кои Трибуналот на ОН одлучи да ги врати во земјата. 
Младеновска-Ѓорѓиевска ја истакна оваа позиција за време на разговорите со претседателот на Трибуналот, Теодор Мерон, и главниот обвинител, Карла дел Понте, во Хаг. 
Случаите се однесуваат на наводните воени злосторства извршени од страна на четворица герилци од етничките Албанци против цивили. 
Тие се однесуваат на киднапирањето и мачењето на работници од градежното претпријатие „Маврово“, на убиството на 12 Македонци од Тетово, кои подоцна беа пронајдени во масовна гробница, како и на затворањето на браната во Липково -- при што Куманово остана без вода неколку недели.
Во другите вести од вторникот, началникот на италијанската армија, Џампаоло де Паола, ја заврши дводневната посета на Македонија, изразувајќи пофалби за напредокот во воените реформи. 
Тој и неговиот македонски колега, генерал Мирослав Стојановски разговараа и за начините за зајакнување на билатералната соработка. 
(веб-страница на македонската влада, А1 ТВ - 05/07/05)
