06/08/2007
ВИЕНА, Австрија -- Иднината на Косово е во Европа, додека неговиот политички статус треба да биде независност, рече Грегори Шулте, американски постојан претставник во канцеларијата на ОН во Виена, за Радио Слободна Европа во неделата (5-ти август). 
Тој потврди дека и покрај тоа што Москва и Вашингтон делат заедничко мислење за неколку прашања, Косово и понатаму останува точка на несогласување.
Исто така во неделата, Ветон Сурои, водач на косовската реформистичка партија ОРА, рече дека Приштина ќе започне нови преговори со Белград бидејќи меѓународната заедница го побара тоа, но инсистираше на тоа дека независноста на Косово е нешто за што не може да се преговара. 
Сурои е член на косовскиот преговарачки тим. 
(Кохајоне, Лајм - 06/08/07; РТК, Косова лајв, Балканвеб, Телеграфи - 05/08/07)
