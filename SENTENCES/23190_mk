01/04/2008
БУКУРЕШТ, Романијa -- Претседателот Трајан Башеску вели дека земјата ќе ги поддржи кандидатурите на Хрватска, Македонија и Албанија за влез во НАТО, бидејќи тоа е во интерес на Романија. 
Во говорот кој се емитуваше во понеделникот (31-ви март) на телевизискиот канал ТВР, Башеску рече дека е важно неговата земја да биде опкружена со сојузници и пријатели, додавајќи дека се надева оти Грција и Македонија ќе успеат да го решат нивниот долготраен спор околу името. 
Тој рече дека наоѓањето патишта за зајакнување на дијалогот со Србија и Босна и Херцеговина е исто толку важно и додаде дека интензивниот дијалог со Црна Гора треба да започне што е можно поскоро. 
Башеску, исто така, рече дека Романија ќе го поддржи акциониот план за пристап на Украина и Грузија во НАТО бидејќи тие се клучни за безбедноста. 
Дводневниот самит на НАТО во Букурешт започнува в среда. 
(Ромпрес, Б92, РТК - 31/03/08)
