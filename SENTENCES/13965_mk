16/12/2005
ИСТАНБУЛ, Турција -- Важниот судски процес против писателот обвинет за навреда на турскиот национален идентитет беше прекинат набргу откако започна во петокот (16-ти декември). 
Истанбулскиот судија рече дека судскиот процес не може да продолжи сé додека не биде одобрен од страна на Министерството за правда. 
Писателот Орхан Памук е обвинет за изјавата што ја дал за еден швајцарски весник во која тој обвинува дека 30.000 Курди и еден милион Ерменци загинале во Турција во текот на минатиот век. 
Следното рочиште е закажано за 7-ми февруари.
Во другите вести, премиерот Реџеп Тајип Ердоган во четвртокот се состана со новиот американски амбасадор во Турција, Рос Вилсон. 
Ова е нивен прв формален состанок. 
(ББС, ЛА Тајмс, Блумберг - 16/12/05; НТВ, ББС, Тркиш прес - 15/12/05)
