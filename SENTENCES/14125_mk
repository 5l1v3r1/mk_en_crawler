16/10/2005
БЕЛГРАД, Србија и Црна Гора -- Дојде време да започнат разговорите за статусот на Косово, рече во петокот (14-ти октомври) претседавачот на ОБСЕ, Димитриј Рупел, за време на посетата на Белград и Приштина. 
Рупел, кој е исто така и словенечки министер за надворешни работи, ја изрази подготвеноста на ОБСЕ да помогне во демократизацијата и развојот на Косово, но рече и дека локалните привремени институции треба, исто така, да ја преземат одговорноста за исполнување на меѓународно одредените стандарди. 
Идното решение за статусот на Косово треба да биде спроводливо за идната стабилност на регионот и Европа, рече Рупел.
Во другите вести, КФОР во петокот започна голема тридневна воена вежба со цел да ја провери меѓусебната соработка помеѓу националните единици за спасување и транспорт. 
Сите четири сектори контролирани од НАТО во Косово учествуваат на вежбата заедно со локалната полиција и полицијата на ОН. 
(веб-страница на ОБСЕ, Косова лајв, АП - 14/10/05)
