27/09/2005
ТИРАНА, Албанијa -- Британската амбасада во Тирана во понеделникот (26-ти септември) објави соопштение во кое ги предупредува британските државјани кои имаат намера да патуваат во Албанија да ги имаат предвид ризиците по безбедноста во некои области од земјата. 
Според соопштението, кое беше цитирано во весникот „Албански вести“ во вторникот (27-ми септември) амбасадата особено ги споменува североисточните погранични области помеѓу Албанија и Косово. 
Неодамна автобус со околу 30-тина патници - меѓу кои и тројца британски туристи - кој се движел од Тирана до Скадар бил запрен од вооружена банда и патниците биле ограбени. 
(Албански вести - 27/09/05)
