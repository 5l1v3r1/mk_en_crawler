29/09/2006

Aлбанската влада објави дека ќе побара разговори со турското претпријатие „Чалик енерји“ за повторни преговори во врска со договорот за приватизација на 76 отсто од Албтелеком. 
Премиерот Сали Бериша и неговата влада претходно сакаа да го поништат договорот вреден 120 милиони евра со турското претпријатие кое победи на меѓународниот тендер потпишан од страна на претходната албанска влада. 
Сепак, администрацијата на Бериша сега се чини дека е подготвена повторно да преговара за некои услови од договорот, наместо да започнува нов тендер. 
Според извештаите на локалните медиуми, промената на ставот следеше по неодамнешната посета на Бериша на Турција, каде што се состана со претседателот на „Чалик енерји“, Ахмет Чалик.
***
Србија потпиша договор долг за инвестиција со Германија, една од кредиторите на Парискиот клуб. 
Според овој договор, 25 милиони евра од српскиот долг кон Германија ќе бидат отпишани во замена за инвестиција од 5,5 милиони евра од страна на српската влада во проект за ревитализација на оддалечените топлотни системи. 
Србија ќе биде веднаш ослободена од плаќање на камата за долгот, додека главницата ќе биде избришана од книгите откако проектот ќе биде завршен. 
По потпишувањето на договорот, српскиот министер за финансии, Млаѓан Динкиќ, рече дека неговата земја ќе ја испита можноста за други вакви договори.
***
„Ројал дач шел“ се приклучи на конзорциумот од две турски претпријатија за енергија, „Чалик груп“ и ЕНИ, во проект за изградба на нафтовод од северната провинција Анатолија до Самсун во северниот анатолски град Чејхан. 
Проектот, кој се очекува да чини помеѓу 1,5 и 1,8 милијарди американски долари, се очекува да го олесни поморскиот сообраќај поврзан со нафтата во Босфорот и Дарданелите. 
Нафтоводот треба да почне со работа до 2009 година.
***
Приватниот бугарски дистрибутер на природен гас Овергас објави дека планира да инвестира 87 милиони евра за проширување на мрежата во Софија во текот на следните десет години. 
Претпријатието, кое моментно има околу 4.100 корисници во главниот град, сака да ја зголеми бројката за скоро дваесетпати до 2016 година.
***
Надворешниот трговски дефицит на Босна и Херцеговина се намали за 13,5 отсто за период од една година во периодот јануари-август 2006 година, на вкупно 1,9 милијарди евра, според официјалните податоци. 
Сите месеци помеѓу мај и август надворешниот трговски дефицит изнесуваше околу 255 до 300 милиони евра. 
Растот на извозот остана посилен и изнесуваше 38,7 отсто за период од една година во првите осум месеци од годината, дистигнувајќи околу 1,6 милијарди евра. 
Растот на увозот беше 5,1 отсто за период од една година, односно извозот изнесуваше 3,5 милијарди евра. 
Воведувањето на ДДВ во почетокот на 2006 година е делумно заслужно за подобрениот биланс на надворешната трговија.
***
Maкедонското индустриско производство се зголеми за 9 отсто за период од една година, во август 2006 година, објави Државниот завод за статистика. 
Зголемувањето се должи, главно, на зголеменото производство во посредничките производи и нетрајните производи. 
Во споредба со јули, индустриското производство во август беше повисоко за 1,5 отсто.
***
Нето странските директни инвестиции (СДИ) во Романијa се зголемија за 48 отсто за период од една година во периодот јануари-јули, достигнувајќи вкупно 4,01 милијарди евра, според последните податоци од централната банка. 
За време на истиот период, СДИ покриваа 82,2 отсто од дефицитот на тековната сметка на земјата.
(Разни извори – 22/09/06 - 29/09/06)
