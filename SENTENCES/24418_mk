12/06/2009
AТИНА, Грција -- Владата во четвртокот (11-ти јуни) го прогласи шверцот со илегални имигранти за кривично дело. 
На седницата со која претседаваше премиерот Костас Караманлис, владата се согласи да воспостави специјални затворски центри во кои ќе се сместуваат нелегалните имигранти во период од една година, наместо сегашното ограничување од три месеци. 
Министерот за внатрешни работи, Прокопис Павлопулос, вели дека Караманлис ќе бара да се разговара за ова прашање на самитот на ЕУ следната недела. 
Неговите главни барања ќе бидат двојни -- договори со трети земји за репатријација на илегалните имигранти, и обврзување на земјите што веќе потпишале вакви договори да ги почитуваат истите. 
Опозициската Комунистичка партија на Грција ги споредува новите центри со „концентрациони кампови“.
Во другите вести од четвртокот, полицијата во северна Грција уапси група од 13 лица осомничени за фалсификување кредитни картички и лични карти, кои, наводно, ги користеле за повлекување пари од големите банки во Европа и САД. 
Двајца Македонци, двајца Бугари, еден Грузиец и еден Грк се меѓу уапсените. 
Измамата резултираше со загуби од 570.000 евра. 
(Нафтемборики, Елефтеротипија, Та Неа, Катимерини, Елефтерос типос - 12/06/09; AП, ДПА, МИА, БТA - 11/06/09)
