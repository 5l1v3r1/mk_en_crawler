22/10/2008
АТИНА, Грција -- Протестот на синдикатите во Атина се претвори во насилство во вторникот (21-ви октомври), откако полицијата употреби солзавец за групата демонстранти кои фрлаа камења. 
Уличните протести се дел од 24-часовниот штрајк низ целата држава, кој го организираа големите синдикати на Грција, Генералната конфедерација на работниците на Грција и Врховниот административен совет на државните службеници. 
Штрајкот е одговор на владината даночна политика, одредбите на државниот буџет за 2009 година, системот на социјалното осигурување и планираната приватизација на државните претпријатија. 
Илјадници луѓе учествуваа на демонстрациите, предизвикувајќи масовни прекини на јавниот транспорт. 
Истиот ги блокираше и училиштата, универзитетите, банките, поштите и даночните управи. 
(In.news - 22/10/08; AП, Ројтерс, АФП, Макфакс - 21/10/08)
