20/12/2007
САРАЕВО, Босна и Херцеговина (БиХ) -- Трибуналот во Хаг за воени злосторства во средата (19-ти декември) нареди поранешниот армиски командант на босанските муслимани Расим Делиќ да биде ставен во куќен притвор, само неколку дена по неговото условно ослободување за празниците. 
Трибуналот вели дека Ѓелиќ ги прекршил ограничувањата за тоа ослободување, меѓу другото и со контроверзниот состанок со членот на претседателството на БиХ Харис Силајџиќ, на кој беше дискутирано за судењето на Делиќ. 
Неговите адвокати велат дека било разговарано за неговата здравствена состојба и семејните работи. 
Судењето на Делиќ започна во јули, врз основа на обвиненијата за дозволување силување, тортура и убиства на десетици Хрвати и Срби од страна на неговите подредени помеѓу 1991 и 1995 година.
Во другите вести од средата, судот на БиХ за воени злосторства го потврди обвинението против поранешниот премиер на Република Српска Гојко Кличковиќ, кој е обвинет за воени злосторства и злосторства против човештвото. 
Обвинителите велат дека Кличковиќ (52) го организирал прогонот на муслиманите од Босанска Крупа за време на конфликтот во БиХ. 
Моментно тој се наоѓа во притвор во БиХ. 
(Ројтерс, Дневни аваз, РТРС, СРНА, РТС, Независне новине, АФП, ДПА - 19/12/07)
