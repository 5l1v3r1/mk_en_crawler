03/12/2004
БУКУРЕШТ, Романија -- Адријан Настасе, водачот на владејачките социјалдемократи, во четвртокот (2-ри декември) изјави дека неговата партија нема да формира коалиција со десничарската Партија за голема Романија на Корнелиу Вадим Тудор. 
Настасе, кој ќе отстапи од премиерската функција ако биде избран за претседател на 12-ти декември, објасни дека една таква коалиција би ги затегнала односите со САД и со ЕУ.
Во другите вести, Фајненшел тајмс во петокот објави дека Европската комисија се пожалила до земјите-членки на ЕУ дека Романија не е подготвена да ги усвои главните промени во програмите на Владата за субвенции, кои се потребни за исполнување на европските стандарди. 
Романските власти се надеваат на завршување на преговорите со ЕУ оваа година, но ова прашање би можело да го блокира потпишувањето на договорот за пристапување во 2005 година. 
(ФТ - 03/12/04; AФП, Ромпрес - 02/12/04)
