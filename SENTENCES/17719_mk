23/07/2007
БУКУРЕШТ, Романија -- Жештините продолжуваат во Југоисточна Европа и се сметаат за причина за смрт на уште шест лица во Романија, со што нивниот број достигна 15. 
Во голем број области температурата достигна повеќе од 40 степени целзиусови изминатиот викенд. 
Слично беше и во соседна Бугарија, каде што голем број градови, вклучително и Софија, се соочија со рекордни температури. 
Метеоролозите предвидуваат дури и потопло време во понеделник и вторник. 
Грчките власти велат дека најмалку 15 лица починаа како последица на проблеми поврзани со жештините оваа година.
Во другите вести околу ова, српскиот министер за одбрана, Драган Сутановац, во неделата потврди дека владата побарала од Бугарија и Грција да помогнат во битката со шумските пожари во централна и источна Србија. 
Сепак, тој рече дека властите се свесни оти двата соседи се борат со слични такви проблеми и дека Србија би можела да й се обрати и на Германија, Австрија или Русија, барајќи дополнителни авиони и хеликоптери. 
Најголемиот пожар, кој се протегаше на 500 хектари шума во Стара Планина во близина на Бугарија, е ставен под контрола. 
Рекордно високите температури на Балканот предизвикаа серија шумски пожари низ целиот регион. 
(Блиц, Данас - 23/07/07; Б92, РТС, Танјуг, АП, АФП, Ројтерс, РФЕ/РЛ, БНР - 22/07/07)
