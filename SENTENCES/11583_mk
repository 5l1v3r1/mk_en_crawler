22/12/2004
СКОПЈЕ, Македонија -- За време на состанокот со амбасадорите на земјите-членки на ЕУ во Скопје во вторникот (21-ви декември) премиерот Владо Бучковски побара континуирана поддршка за кандидатурата на неговата земја за интеграција во ЕУ. 
Тој на дипломатите им рече дека пристапот во евро-атланските структури претставува приоритет за неговата администрација.
Исто така во вторникот, Државната анти-корупциска комисија ја поддржа иницијативата за укинување на некои дискрециони и имунитетни права на членовите на Владата. 
Минатата недела Бучковски иницираше преземање на ваков чекор со цел разбивање на корупцијата.
Во другите вести од вторникот, 32 припадници на Македонската армија пристигнаа дома по шестмесечниот ангажман во Ирак. 
На церемонијата за дочек официјалните претставници истакнаа дека успешното завршување на мисијата претставува придонес во подготовките на Македонија за членство во НАТО. 
(Утрински весник, Дневник, Вест - 22/12/04; A1 ТВ, Макфакс - 21/12/04)
