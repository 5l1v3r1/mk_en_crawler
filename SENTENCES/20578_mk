10/01/2008
БРИСЕЛ, Белгија -- Србија не треба да ги поврзува изгледите за поблиски врски со ЕУ со идната улога на Брисел во Косово, изјави комесарот за проширување на ЕУ, Оли Рен, за Ројтерс во средата (9-ти јануари).
„Жално е тоа што европската иднина на Србија се нуди на жртвеникот на домашните игри за власт“, рече Рен, мислејќи на претседателските избори подоцна овој месец.
Тој потврди дека Србија мора да воспостави целосна соработка со Трибуналот во Хаг за воени злосторства, за да го потпише Договорот за стабилизација и асоцијација (ДСА) со ЕУ.
„ДСА не влијае на територијалниот интегритет на Србија со оглед на тоа што статусот на Косово ќе биде определен во друг контекст“.
Тој го изјави ова како одговор на коментарот на српскиот премиер Воислав Коштуница, кој се противи на распоредувањето на полиција мисија на ЕУ во Косово.
Во другите вести од средата, српскиот министер за одбрана, Драган Шутановац, ја отфрли употребата на воена сила за враќање на контролата над Косово.
Тој за сараевскиот весник „Дневни аваз“ изјави:
додека јас сум министер за одбрана, а Борис Тадиќ е претседател, нема да испраќаме војници, додавајќи:
„Многупати досега повторив дека не мислам оти армијата може да го реши косовското прашање.“ (Ројтерс, Бета, Танјуг, Б92, Еуроњус, ЕУ опсервер, Дневни аваз, ХИНА, РИА Новости, Бета - 09/01/08)
