25/09/2007
ТИРАНА, Албанија -- Опозицискиот водач на Социјалистичката партија (СП), Еди Рама, во понеделникот (24-ти септември) за една локална телевизија изјави дека го поддржува проектот за изградба автопат помеѓу Драч и Кукеш.
Иницијативата стана фокус на големиот корупциски скандал, при што десеттина бизнисмени и високи функционери, меѓу кои и заменик-министерот за транспорт Николин Јака, беа уапсени под сомневање дека ги местеле тендерите за изградбата.
„Патот треба да биде изграден по секоја цена“, рече Рама, објаснувајќи дека неговата партија не се согласува со начинот на кој владата го води проектот.
Пратениците на СП го напуштија парламентот во минатиот четврток, во знак на протест поради објаснувањето на владата на околностите на тендерите.
(Шкип, Шекули, Кохајоне - 25/09/07;
Toп-ченал - 24/09/07)
