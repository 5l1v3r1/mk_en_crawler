25/08/2006
БУКУРЕШТ, Романија -- Претседателот Трајан Басеску и неговиот ирански колега Махмуд Ахмадинејад во четвртокот (24-ти август) во телефонски разговор успеаја да избегнат можен дипломатски конфликт.
Претходно оваа недела иранскиот воен персонал ја окупираше романската нафтена платформа во Персискиот залив, пукајќи во екипажот.
Букурешт побара итна истрага.
Сепак, за време на телефонскиот разговор двајцата претседатели се согласија дека инцидентот бил резултат на бизнис спор.
Во другите вести, премиерот Калин Попеску-Таричеану рече дека ќе побара од сите членови на Национал-либералната партија (ПНЛ) кои имале придонес во поранешната тајна полиција Секуритате да поднесат оставка од партијата.
Таричеану, претседател на ПНЛ, додаде дека партијата нема да се двоуми да ги истера поранешните агенти на Секуритате кои одбиваат доброволно да ја напуштат партијата.
(ББС, Ројтерс, Ромпрес, Медиафакс - 24/08/06)
