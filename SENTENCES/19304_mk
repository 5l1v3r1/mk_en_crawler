29/08/2007
ПРИШТИНА, Косово, Србија -- Командантот на КФОР, генерал-полковник Роланд Катер, во вторникот (28-ми август) го заврши својот мандат со прес-конференција, на која предвиде дека Алијансата ќе остане во покраината најмалку уште две години.
Тој, исто така, ја повика меѓународната заедница да го донесе крајното решение за статусот на Косово што е можно поскоро, истакнувајќи дека КФОР ја зајакна безбедноста во областите каде што очекува проблеми.
Катер ќе биде наследен на функцијата од страна на францускиот генерал Хавиер Бу де Марнак.
Во другите вести, состанокот помеѓу косовскиот преговарачки тим, шефот на мисијата на ОБСЕ, Вернер Вненд, и шефот на УНМИК, Јоаким Рикер, закажан за среда беше одложен.
На предлог на Рикер, тие ќе се состанат за да го одредат точниот датум на локалните и општите избори наесен, откако Групата за единство ќе се состане со членовите на тројката в четврток во Виена.
(РТК, РФЕ, Косовапрес, КИК, Бета - 28/08/07)
