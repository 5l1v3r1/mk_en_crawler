01/02/2006
РИГА, Латвија -- Парламентот ја ратификуваше Спогодбата за пристап на ЕУ со Бугарија и Романија. 
Со тоа Латвија стана единаесеттата земја-членка на ЕУ што го одобри овој документ потпишан од страна на Бугарија и Романија минатиот април.
Во другите вести, заедничкиот бугарско-романски тим на граничната полиција започна да патролира по должината на реката Дунав, во согласност со билатералниот договор потпишан минатата година. 
Овој проект е дел од обврските кон ЕУ во областа на заедничката гранична безбедност.
Во меѓувреме, романскиот премиер, Калин Попеску Таричеану, во средата ја започна дводневната официјална посета на Турција. 
На агендата ќе доминираат прашања поврзани со билатералната и регионалната соработка. 
(Девет часот - 01/02/06; БНР, веб-страница на романската влада, TurkishPress.com - 31/01/06)
