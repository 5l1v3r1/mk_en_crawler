01/03/2011
ТИРАНА, Албанија -- Десетици интелектуалци во понеделникот (28-ми февруари) испратија петиција до највисоките државни институции, со која се спротивставуваат на пописот врз етнички и верски основи. 
Вкупно 52 потписи, вклучително и на двајца поранешни претседатели, беа додадени на документот, во кој се вели дека еден ваков попис се коси со основните човекови права, националните интереси и уставот. 
Според нив, уставот им гарантира на малцинствата право на нивни етнички, културни, верски убедувања и јазик, но не бара да се изјаснуваат за истите. 
Интелектуалците тврдат дека ваквите елементи не се вклучени во ниту еден од пописите на 27-те земји-членки на ЕУ. 
(Лајмифундит, Балкан веб, Топ њус, Телеграфи - 28/02/11)
