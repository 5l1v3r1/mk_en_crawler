14/07/2006
СКОПЈЕ, Македонија -- Дорис Пак, шефот на комисијата на Европскиот парламент за Југоисточна Европа, го пофали спроведувањето на парламентарните избори на 5-ти јули во Македонија, во интервјуто што се емитуваше на програмата на македонски јазик на „Дојче веле“ во четвртокот (13-ти јули). 
Таа посочи дека тоа што немаше сериозни инциденти, особено помеѓу групите на етничките Албанци, ја сигнализира подготвеноста за обновување на дијалогот. 
Пак, исто така, изрази оптимизам во врска со изгледите за формирање на нова мултиетничка влада и за соработка помеѓу ВМРО-ДПМНЕ -- победникот на изборите -- и партиите на етничките Албанци. 
Преговорите за формирање на нова владејачка коалиција продолжуваат во Скопје. 
(Вечер, Макфакс - 14/07/06; A1 TВ - 13/07/06)
