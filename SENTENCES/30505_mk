16/03/2011
БРИСЕЛ, Белгија -- Шефицата за надворешна политика на ЕУ, Кетрин Ештон, и комесарот за проширување на ЕУ, Штефан Филе, во вторникот (15-ти март) изразија загриженост поради политичкиот ќор-сокак во Босна и Херцеговина и непостигнувањето договор за формирање влада меѓу политичките водачи. 
Двајцата официјални претставници ги повикаа клучните играчи да ги надминат несогласувањата и да изразат поддршка за посредничките напори на високиот претставник Валентин Инцко. 
„Босна и Херцеговина не може да си дозволи да губи повеќе време. 
Политичките водачи мора итно да се посветат на реформите поврзани со ЕУ, како приоритетно прашање“, рекоа двајцата претставници во заедничката изјава. 
(Фена, РТРС, Срна - 15/03/11)
