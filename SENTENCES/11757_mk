20/03/2005
АТИНА, Грција -- Говорејќи пред својот состанок во понеделникот (21-ви март) со турскиот премиер Реџеп Тајип Ердоган во Брисел, грчкиот премиер Костас Караманлис повторно рече дека очекува Турција да ги исполни критериумите за членство во ЕУ.
Според Караманлис агендата за разговорите ја вклучува и кандидатурата на Турција за членство во ЕУ, грчко-турските односи и кипарското прашање.
Грчката Влада, исто така, објави дека министерот за надворешни работи Петрос Моливјатис следниот месец ќе ја посети Анкара.
Во другите вести, најголемата турска невладина организација објави дека земјата постигнала значителен напредок во почитувањето на човековите права, но треба да стори повеќе за исполнување на стандардите на ЕУ.
Во својот годишен извештај објавен во петокот, Асоцијацијата за човекови права (ИХД) објави дека добила вкупно 843 жалби за тортура и лошо постапување во 2004 година, во споредба со 1.202 во 2003 година.
Во 2004 година беа забранети девет публикации, во споредба со 285 претходната година.
Обвинителите поднесоа најразлични обвиненија против 467 лица за едноставно искажување на своето мислење, за разлика од 1.706 во 2003 година.
(MПA, АФП - 18/03/05)
