06/04/2007

Хрватските железници и германското железинчко претпријатие потпишаа тригодишен договор за стратешка соработка, за време на состанокот во Загреб на 4-ти април. 
Договорот предвидува соработка во организацијата на железничкиот транспорт, проект-менаџирањето, обуката на вработени и модернизацијата на опремата.
***
Одборот на Светската банка го одобри заемот од 7,5 милиони евра за проектот за Развојна политика во Aлбанијa. 
Кредитот има период на созревање од 20 години и 10-годишен грејс-период. 
Ова е прв од трите заеми наменети за поддршка на владината Национална стратегија за развој и интеграција и постигнување одржлив економски раст.
***
Растот на БДП во Бугаријa достигна 6,1 отсто во 2006 година, според Националниот институт за статистика. 
Регистрираниот раст на економијата беше повисок од предвидувањата на Министерството за финансии помеѓу 5,7 и 5,8 отсто. 
Истиот беше поттикнат првенствено од инвестициите и потрошувачкиот раст со тенденција на зголемување.
***
Во изјавата објавена на 3-ти април Канцеларијата на високиот претставник (ОХР) изрази незадоволство од законот за буџетот на Федерацијата на Босна и Херцеговина за 2007 година, кој беше одобрен од целиот парламент пред неколку дена. 
Според ОХР законот има грешки и е нецелосен. 
Канцеларијата особено го критикуваше планираното зголемување од 22 отсто на платите во јавниот сектор и зголемените трошоци во другите нетаргетирани програми.
***
Бизнис собир на грчки и турски претприемачи ќе се одржи во градот Цретан во Ираклион од 22-ри до 24-ти јуни. 
Настанот го организиран Стопанската комора на Ираклион и Грчко-турката комора на Измир. 
Агендата ќе се фокусира на можностите за соработка во транспортниот сектор, туризмот и заедничкото учество во проекти на ЕУ.
***
„Холким“ Романијa, еден од водечките фактори на романскиот цементен пазар, планира да одвои 86 милиони евра за модернизација на своите производствени линии и инфраструктурата, логистика и заштита на животната средина, според соопштението од претпријатието на 2-ри април. 
Во него се нагласува модернизацијата на фабриката за цемент „Кампулунг“, која треба да заврши во 2008 година, како еден од инвестициските приоритети.
(Разни извори – 30/03/07-06/04/07)
