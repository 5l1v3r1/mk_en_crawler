10/07/2009
БУКУРЕШТ, Романија -- Во финалниот извештај на парламентарната комисија која ги испитуваше активностите на министерката за спортови, Моника Јакоб Ридзи, во четвртокот (9-ти јули) се препорачува таа да биде проверена за злоупотреба на службената должност и се вели дека таа треба да си поднесе оставка. 
Само членови од нејзината Либерално-демократска партија одбија да гласаат за извештајот. 
Според комисијата, Ридзи не била сосема искрена во врска со наводите дека потрошила пари незаконски преку јавни претпријатија. 
Затоа, комисијата препорачува Ревизискиот суд да ги испита договорите што таа ги потпишала. 
Премиерот Емил Боц рече дека ќе го разреши секој министер против кого ќе се покрене официјална истрага. 
(Meдиафакс, Адеварул, Hotnews.ro, Котидианул - 09/07/09)
