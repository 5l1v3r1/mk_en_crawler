21/02/2008
СТРАЗБУР, Франција -- Србија ќе ги искористи сите политички и дипломатски средства за да го заштити својот територијален интегритет, рече во средата (20-ти февруари) министерот за надворешни работи, Вук Јеремиќ. 
„Меѓународно признаените граници на Србија се нарушуваат“ со косовската декларација за еднострана независност, рече Јеремиќ на прес-конференцијата во Стразбур, каде што имаше обраќање на вонредната седница на комитетот за надворешна политика на Европскиот парламент. 
Тој инсистираше на тоа дека Србија нема да го прифати пристапот на Косово во ОН, Советот за безбедност или ОБСЕ и рече дека односите помеѓу Србија и земјите што го признаа Косово е трајно оштетен.
Во средата, Велика Британија, која беше помеѓу првите што го признаа Косово, објави дека дипломатот Дејвид Блант ќе биде британски амбасадор во Косово. 
Норвешка и Латвија, исто така, во средата го признаа Косово. 
(РИА-Новости, Макфакс, АФП, Бета, Танјуг, Б92, Фена - 20/02/08)
