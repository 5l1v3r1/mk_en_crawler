25/10/2004
ЗАГРЕБ, Хрватска -- Хрватска е домаќин на дводневната конференција за локално управување во Југоисточна Европа, што започна во понеделникот (25-ти октомври). 
Настанот, насловен како „Ефикасна демократска администрација на локално и регионално ниво“ е во организација на владата во соработка со Советот на Европа и Пактот за стабилност за Југоисточна Европа. 
Разговорите ќе се фокусираат на начините за подобрување на локалната администрација, развојот на институционалните и даночните рамки, изгледите за националните здруженија на локалните власти, улогата на централната власт во градењето на демократските институции и важноста на помошта од меѓународната заедница во тој процес.
Во другите вести, Вуковарскиот околиски суд во неделата започна истрага против еден 29-годишен маж, кој е осомничен за напад врз канцеларијата на Хрватската партија за правата (ХСП) во Вуковар, односно фрлање рачна граната во просториите на оваа партија минатата среда. 
При инцидентот беа полесно повредени двајца членови на ХСП. 
Истражниот судија Никола Бесенски рече дека постои реална основа за покренување обвинение против осомничениот. 
(ХИНА, ХРТ - 24/10/04; ХИНА - 23/10/04)
