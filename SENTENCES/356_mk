06/12/2010
Од Александар Кристи-Милер за Southeast European Times во Истанбул -- 06/12/10
Веднаш штом ќе влезете во просториите на Агос во елитното предградие на Истанбул, Османбеј, веднаш ќе сфатите дека тоа не е обичен весник.
Безбедносни камери го снимаат влезот на улицата и скалишниот простор, а пред да влезете во старата, тесна канцеларија со дрвен под, прво поминувате низ безбедносна област направена од челик и стакло отпорно на куршуми.
Кога ќе влезете внатре, веднаш се соочувате со огромен портрет, врамен со сијалички, на човекот поради чија смрт беа потребни овие мерки на безбедност: основачот на весникот Хрант Динк.
Динк беше застрелан пред канцелариите во 2007-та година во атентат, наводно, поврзан со елементи во рамките на „Длабока држава“ на Турција. 
Тој го претвори весникот од гласноговорник за малата ерменска заедница во Турција за решавање на некои од најчувствителните прашања поврзани со културниот и етничкиот идентитет на модерна Турција. 
Многу луѓе веруваат дека тој плати за ова со неговиот живот.
Неговиот последен наследник на функцијата главен и одговорен уредник на неделникот, Робер Коптас, кој ја презеде функцијата од Етјен Манчуппјен во јуни, разговараше со SETimes за Агос, наследството на Динк, како и предизвиците со кои се соочува ерменската заедница во Турција.
SETimes: Какви промени претрпе Агос од неговото основање? 
Дали е тоа само весник за ерменската заедница во Турција или стана нешто повеќе од тоа?
Робер Коптас: Благодарение на напорите на Хрант Динк, Агос стана повлијателен весник отколку што се очекуваше кога беше основан. 
Како што рековте, на почетокот тоа беше само еден весник на заедницата, објавуван на турски и ерменски јазик и тој се сметаше за платформа за изразување на проблемите на ерменската заедница во Турција - главно во Истанбул.
Но, со текот на времето, Агос стана платформа не само за Ерменците, но исто така и за некои други етнички и верски групи во Турција или некое спротивставено малцинство или политички групи кои страдаа од дискриминација или национализам. 
Така, сега имаме некои ерменски колумнисти и некои не-ерменски писатели. 
Имаме ерменски и не-ерменски читатели, нивниот број е еднаков така што можеме да кажеме дека Агос ги премина границите на ерменската заедница и стана весника на цела Турција. 
Агос е мал во број, но голем во неговиот ефект.
SETimes: Какви се вашите планови, како главен и одговорен уредник, за весникот?
Коптас: Главните мотиви на Агос нема да бидат изменети: процесот на демократизација на земјата, прашањата за човековите права, правата на религиозните групи, главно еременските и некои други. 
Ние ќе се обидеме да бидеме подобри новинари и да работиме повеќе. 
Агос во суштина има aматерски дух, што е многу важно за нас, но ние ќе го споиме оваа aматерство со еден професионален стил на работа.
SETimes: Кои се придобивките од тој аматерски дух?
Коптас: Се разбира, тој станува еден пожив весник, чии граници не се толку дефинирани; секој проблем на луѓето може да биде наша тема. 
Во еден професионален весник не е лесно да се придонесе, како читател, но Агос е поотворен за тоа.
Друга работа е тоа што нашиот весник, како и секоја личност во Турција, има проблем со турскиот национализам. 
Ние можеме да се изразиме себе си на еден почовечки начин отколку некои други професионални весници, бидејќи ние страдаме од тој став што ги дискриминира Ерменците од страна наТурците или Курдите од страна на Турците.
SETimes: Еден од вашите претходници како уредник беше Хрант Динк, кој беше убиен пред овие канцеларии. 
Зошто беше убиен?
Коптас: Затоа што беше многу опасен во очите на турскитe ултранационалисти. 
Тој секогаш ја преминуваше границата: тој беше Ерменец, но не „прифатлив“ Ерменец како што тие се дефинираат, бидејќи обичните Ерменци немаат право да зборуваат, но тој зборуваше многу отворено. 
Тој не беше само обичен новинар: тој го допираше секое критично прашање за Турција.
Тој стана мост помеѓу овие етнички групи - Курди, Турци, Ерменци - и тој беше еден вид на модел на иден турски државјанин, мислам, затоа што тој имаше силни врски со неговиата култура и идентитет, но тој, исто така, се обидуваше да ги разбере Турците и исламот. 
Поради тоа тој беше опасен човек и тие знаеја дека убиството можеше да уништи многу позитивни нешта.
SETimes: Дали мислите дека тие биле во право размислувајќи така? 
Кој беше ефектот на неговата смрт?
Коптас: Тоа создаде огромно влијание врз турското општество. 
Тоа стана пресвртница. 
Убијците не очекуваа дека илјадници луѓе ќе маршираат извикувајќи, „Сите ние сме Хрант, сите ние сме Ерменци“. 
Ова беше прв пат во турската историја луѓето да се соберат за да плачат за еден Ерменец.
Турската држава има некои механизми на индоктринација како училиштето, армијата, медиумите и луѓето кои ја знаат историјата на едната страна. 
Вистината доаѓа само од државата и, за прв пат во нивните животи, тие видоа дека вистината може да биде поинаква, а некои приказни за турската историја не може да бидat вистински. 
Ако тие убијат еден Ерменец, човек на мирот, денес - можеби мислат дека ерменскиот геноцид [од времето на Првата светска војна] може да биде историски факт?
Појавата на овие идеи создаде простор за дискусија за историјата, за денешницата и за иднината. 
Атентатот врз Хрант Динк му помогна турското општество, бидејќи создаде простор за нас да разговараме повеќе слободно за турскиот идентитет, Ерменците, курдското прашање.
SETimes: Би сакал да прашам нешто повеќе околу проблемите што Ерменците ги имаат со турскиот национализам. 
Јас разбирам дека вашето родено име е Робер, но вашето легално име е Мурат. 
Можете ли да ми кажете зошто е тоа така?
Коптас: Да се биде Ерменец понекогаш може да бидат опасно во турското општество, а татко ми стравуваше дека кога отидов на отслужување на воениот рок, моето ерменско име можеше да биде проблем за мене. 
Поради тој страв тој реши да ме заведе како Мурат, турско име. 
Овој страв се уште продолжува за повеќето Ерменци; тие користат некои други имиња кога тие се на пазарите, кога тоа започнуваат бизнис. 
Тие ги кријат своите сопствени имиња и користат турски имиња.
Се досега турската држава ги сметаше Ерменците како граѓани од втор ред. 
Тие имаат право да го имаат имотот на нашите институции, нашите фондации, нашите цркви.
Овој концепт на државјанство од втора класа се рефлектираше во општеството, бидејќи кога луѓето ќе видат дека Ерменците не се сметаат за рамноправни граѓани тие создаваат слика за Ерменците како странци, па тие сметаат дека имаат право да вршат дискриминација врз нив. 
Да се биде Ерменец може да стане слика на непријател, непријателски настроени луѓе. 
Па, оваа дискриминација на службено ниво има ефект врз општественото ниво.
SETimes: Дали мислите дека вакви проблеми се подобруваат? 
Како се промени ова во изминатите неколку години?
Коптас: Во релативна смисла, се подобрува, бидејќи пред 20 години беше невозможно да се зборува за овие прашања и турските интелектуалци не беа свесни за овие проблеми. 
Само Ерменците ги бранеа своите права, а Курдите ги бранеа своите права, но сега тоа стана еднамешавина: сега има група на интелектуалци [од сите етнички заедници] кои се спротивставуваат на овој вид на дискриминација
Една млада генерација расте со овие идеи, па луѓето да можат да видат дека национализмот не е толку добар како што државата му кажала на народот.
SETimes: Неодамна присуствувавте на службата во црквата Сурп Кач на островот Акдамар (Акхтамар), прв пат црквата беше отворена во 95 години. 
Кои се вашите размислувања за оваа услуга?
Коптас: Пред церемонијата моите чувства беа многу измешани. 
Тоа беше историски момент за нас, бидејќи 95 години, имаше верска церемонија на Акхтамар, кој е симбол на ерменската култура и ерменската историјата на овие простори.
