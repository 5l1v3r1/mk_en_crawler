27/03/2009
САРАЕВО, Босна и Херцеговина (БиХ) -- Управниот одбор на Советот за спроведување на мирот (ПИК) го започна состанокот во средата (25-ти март) во Сараево поздравувајќи го усвојувањето на амандманот за Брчко во Уставот на БиХ од страна на Домот на претставниците. 
ПИК вели дека ова го смета за знак оти земјата може да постигне напредок кога политичките водачи се одлучат за компромис. 
Решавањето на статусот на областа Брчко е еден од условите што се потребни за затворање на Канцеларијата на високиот претставник.
Во другите вести од средата, водачите на најголемите партии во БиХ -- Партијата за демократска акција на Сулејман Тихиќ, Сојузот на независни социјалдемократи на Милорад Додик и Хрватската демократска заедница на БиХ на Драган Човиќ -- се согласија да продолжат со напорите за уставни реформи. 
Тие рекоа дека ја овластиле парламентарната група на трите партии да започне консултации со другите партии во парламентот, врз основа на принципите на ноемврискиот договор потпишан во Пруд. 
(Дневни аваз, РТРС, СРНА, Онаса - 25/03/09)
