06/07/2007
САРАЕВО, Босна и Херцеговина (БиХ) -- Вратите на ЕУ остануваат отворени за БиХ, но темпото на интеграцијата зависи од темпото на реформите, им рече германскиот претседател Хорст Келер на членовите на трипартитното претседателство во Сараево.
Келер и неговата сопруга во четвртокот (5-ти јули) беа во еднодневна посета на земјата, која вклучуваше и посета на германските војници во ЕУФОР.
Дирк Ланге, шеф на одделот за Албанија и БиХ во Генералниот директорат на ЕУ за проширување, во четвртокот беше, исто така, во Сараево.
Тој истакна дека минатиот месец БиХ постигна одреден напредок во соработката со Трибуналот на ОН за воени злосторства, но дека само ова не претставува доволна гаранција за потпишување на Договорот за стабилизација и асоцијација.
(Независне новине - 06/07/07;
РТРС, НТВ Хајат, Фена, АП - 05/07/07)
