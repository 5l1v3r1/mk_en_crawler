26/02/2010
СКОПЈЕ, Македонија -- Премиерот Никола Груевски рече пред пратениците во четвртокот (25-ти февруари) дека Македонија е заинтересирана за решавање на својот долготраен спор околу името со Грција, бидејќи тоа ќе ги забрза нејзините процеси на интеграција во ЕУ и НАТО.
Тој посочи дека за време на консултациите со посредникот на ОН Метју Нимиц оваа недела, Македонија покажала подготвеност за интензивирање на разговорите.
Груевски додаде дека посетата на Нимиц на Атина во петок ќе биде од суштинска важност за придвижувањето на процесот.
Во меѓувреме, македонските медиуми го цитираа портпаролот на грчкото Министерство за надворешни работи, Григорис Делавекурас, кој рече дека додека Атина е подготвена да се најде решение, но Скопје ги блокира напорите.
(MИА, Сител, Алсат, А1 - 25/02/10)
