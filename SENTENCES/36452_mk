12/08/2004
СКОПЈЕ, Македонија -- По повеќе од две недели дебата Парламентот во средата (11-ти август) го усвои новиот Закон за децентрализација, со кој локалната власт добива поголеми ингеренции. 
Вкупно 61 пратеник во Собранието кое го сочинуваат 120 пратеници го поддржаа нацрт-законот, додека седум парламентарци гласаа против. 
Опозицијата ја напушти седницата во знак на протест. 
Новиот закон, исто така, ќе ги измени и границите на неколку општини и ќе им даде поголема власт на етничките Албанци во општините во кои се тие мнозинство. 
Тие ќе можат да го користат својот јазик во дописите со локалната администрација во овие области. 
Новиот закон се смета за голем чекор напред кон целосна имплементација на Охридскиот договор. 
Пратениците се очекува да продолжат со дебатата во врска со останатите нацрт-закони од пакетот за децентрализација в четврток и петок. 
(Макфакс, А1 ТВ, Дневник - 12/08/04; AФП - 11/08/04)
