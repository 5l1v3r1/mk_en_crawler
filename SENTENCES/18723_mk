08/02/2007
БАЊА ЛУКА, Босна и Херцеговина (БиХ) -- Министерството за внатрешни работи на Република Српска (РС) во средата (7-ми февруари) претстави извештај за активностите со цел исполнување на обврските кон Трибуналот на ОН за воени злосторства во последното тримесечје од 2006 година. 
Според извештајот, преземена е серија активности за лоцирање, апсење и охрабрување на предавањето на тројцата преостанати бегалци -- Радован Караџиќ, Ратко Младиќ и Стојан Жупљанин. 
Тука е вклучено полициско следење на роднините на обвинетите и испитување на потенцијалните помошници. 
Полицијата на РС, исто така, одржало работни состаноци со црногорските власти, за размена на разузнавачки информации во врска со тоа каде се наоѓа и каде се движи Караџиќ, како и со српските власти во врска со Младиќ. 
Во извештајот, исто така, се потврдува дека по разговорите со главната обвинителка на Трибуналот на ОН, Карла дел Понте, минатиот декември, Министерството за внатрешни работи формирало група со специјална задача да го пронајде Жупљанин. 
(ПБС БиХ, РТРС, Срна - 07/02/07)
