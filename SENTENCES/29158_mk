07/10/2010
ПРИШТИНА, Косово -- Известувачот на Европскиот парламент (ЕП) за Косово, Улрике Лунацек, во средата (6-ти октомври) рече дека за визната либерализација на Косово во ЕУ „треба да се дискутира наскоро без да се губи време“. 
Австриската претставничка во ЕП рече дека во јули целиот ЕП јасно ставил до знаење дека Европската комисија треба да ги одреди насоките или првите чекори за процесот на визната либерализација на Косово. 
Во изјавата за Дојче Веле, Лунацек рече дека во нејзините контакти со косовските власти, таа постојано добива уверувања дека се работи во таа насока. 
Од Призрен во средата, министерот за интеграции, Бесим Беќај, рече дека условите се веќе исполнети -- главно со усвојување и спроведување на Законот за репатријација -- за официјално добивање на патоказот за процесот. 
(Коха Диторe - 07/10/10; Дојче Веле, Телеграфи, Koha.Net - 06/10/10)
