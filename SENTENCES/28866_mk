11/11/2010
ВИЕНА, Австрија -- Tурскиот амбасадор во Австрија, Кадри Еџвед Тезчан, беше повикан во Министерството за надворешни работи во Виена во средата (10-ти ноември), да го објасни неодамнешниот коментар даден во врска со ставот на Австрија кон имигрантите. 
Во интервју за австрискиот весник „Дие пресе“ претходно оваа недела, Тезчан рече дека Турците што живеат во Австрија честопати се обвинуваат за создавање гета и се третирани „како вирус“. 
Одговарајќи на коментарот на Тезчан, Министерството за надворешни работи во Виена рече дека е многу невообичаено за еден дипломат да се однесува така. 
Австрискиот министер за надворешни работи, Михаел Спиндерлегер имаше телефонски разговор со својот турски колега, Ахмет Давутоглу, претходно во средата. 
Набргу потоа, Тезчан пристигна во министерството да го објасни својот коментар. 
(ББС, АП, ДПА, Ројтерс, Дојче Веле - 10/11/10)
