28/09/2005
(Разни извори – 21/09/05 - 28/09/05)
Филмот „Лејди Зи“ на бугарскиот режисер Георги Ѓулгеров ја освои една од специјалните награди на публиката - Тојота Канада наградата за најдобар филм - на овогодинешниот меѓународен филмски фестивал во Њу Монтреал.
Ова е втората голема меѓународна награда за „Лејди Зи“, која ја освои наградата за најдобар филм на Сараевскиот филмски фестивал во август.
Дваесетишестиот Меѓународен фестивал на филмската камера „Браќа Манаки“ заврши на 25-ти септември во Битола, Maкедонијa.
Филмот на кинескиот режисер Конг Куе „Паун“ ја освои наградата Златна камера 300, додека наградата за животно дело на фестивалот му припадна на италијанскиот режисер Виторио Стораро, трикратен добитник на Оскарот.
Новиот филм на македонскиот режисер Сергеј Станојковски „Контакт“ ја имаше својата премиера на фестивалот.
На 27-ми септември во галеријата Бадров во Загреб беше отворена изложбата на дела од 50 истакнати хрватски фотографи и новинари.
На изложбата се прикажани фотографии на домашни и странски настани минатата година.
На 24-ти септември во Загреб по четврти пат беше одбележан Денот на европскиот јазик.
Седумнаесет евопски земји учествуваат на иницијативата која ја започна ЕУ, а која има за цел промовирање на европските јазици и културната разноликост.
Модел на античкиот тракиски град Сеутополис - кој моментно се наоѓа на дното од езерото Копринка - ќе биде изграден во близина на селото Кран во Бугаријa, како што објавија локалните власти.
Проектот е дел од еден поширок деветгодишен проект наречен „Долината на тракиските кралеви“.
Бањалучкиот Музеј на Република Српска ја прослави својата 75-та годишнина на 26-ти септември.
Планирани се серија комеморативни настани.
Режисерот Францис Форд Копола ќе го започне снимањето на својот нов филм „Младост без младост“ на 3-ти октомври во Романијa.
Во филмот, базиран на романот на романскиот филозоф-автор Мирчеа Елиаде ќе глуми Тим Рот.
„Регион“, новото месечно списание кое се фокусира на регионите во Европа започна да излегува од печат во Нови Сад, Србија и Црна Гора.
Првото издание официјално беше претставено на 26-ти септември.
