20/10/2005
Од Разван Амариеи за Southeast European Times во Букурешт – 20/10/05
„Нивните глави помодреа, сé потешко дишеа и за неколку часа беа мртви“, рече една жена од Чамурлија де Жоз за домашните птици заразени со птијчи грип.
Другите фармери во селото -- првото место каде што беше откриена оваа болест во Романија овој месец -- рекоа дека едноставно ги убиле заболените кокошки, патки и гуски и ги изеле.
„Не знаев дека ситуацијата е сериозна.
Но, месото беше добро, немаше лош вкус и мирис“, рече еден од нив.
Регионот беше веднаш ставен под карантин.
Околу 45.000 птици беа убиени и никому не му беше дозволено да замине до Чамурлија де Жоз или да има посетители однадвор.
Мерките не беше лесно да се спроведат -- некои луѓе сакаа да ги спречат властите да им ги одземат кокошките, додека другите не сакаат да останат во селото.
Од првиот случај досега британските специјалисти го утврдија постоењето на смртоносниот вид Х5Н1, за кој многумина стравуваат дека има потенцијал брзо да се рашири помеѓу луѓето и да доведе до пандемија.
Романските власти одговорија со интензивни мерки, прогласувајќи две земји во регионот на Доброџа -- Тулча и Констанца -- за опасни зони.
На двата моста и трите премини за бродови на Дунав, беа поставени специјални филтри за дезинфекција на секое возило што ја напушташе областа.
„Во меѓувреме, ги ставивме под карантин освен Чамурлија де Жоз, двете села на делтата на Дунав, Малиуч и Вултру, каде што пронајдовме некои мртви лебеди и домашни птици“, рече министерот за земјоделство, Георге Флутур, за новинарите.
И покрај тоа што селаните можеби јаделе птици заразени со птичји грип без некој негативен ефект, вознемираноста во врска со неговата појава ја погоди живинарската индустрија.
„Нашата продажба се намали за околу 50 отсто во рок од неколку денови и сите извози се забранети“, рече Или Ван, претседател на Здружението на одгледувачи на птици.
Киосците за ќебапи и рестораните за брза храна кои го голема мера зависат од пилешкото место, исто така, забележаа намалување на посетителите, и покрај тоа што голем дел од нив не сакаат да го признаат тоа.
Според експертите вистината е дека со готвење на местото или јајцата на температура од над 70 целзиусови степени вирусот се уништува.
„Јадам живина или јајца секој ден, но подготвена според вистинските мерки за претпазливост“, рече претседателот Трајан Башеску, обидувајќи се да ја намали паниката на потрошувачите.
Покрај одгледувачите на живина, фабриките, рестораните и продавниците, птичјиот грип, исто така, има влијание и врз туризмот на делата на реката Дунав.
Наесен обично доаѓаат илјадници туристи, главно странци, во овој регион за риболов и лов.
Многумина од нив ги откажаа своите посети.
„Две третини од резервациите изминатиов викенд не се реализираа, но ќе биде и уште полошо ако и хотелите на Црното Море претрпат штета во сезоната 2006 година.
Во овој период од годината се склучуваат договори со странските тур-оператори“, рече Корнел Гаина, сопственикот на хотел „Корморан“ на делата на Дунав.
Но, не претрпуваат штета сите бизниси.
И покрај тоа што во Романија не е забележано пренесување на вирусот Х5 на луѓето, фармацевтите продадоа повеќе од 1,5 милиони дози од вакцината против грип -- колку што се продава во зима.
Тие очекуваат дека ќе има и уште побарувања во следните денови.
