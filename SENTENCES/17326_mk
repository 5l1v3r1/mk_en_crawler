26/04/2007
ПОДГОРИЦА, Црна Гора -- Парламентот во средата (25-ти април) едногласно го прифати продолжувањето на јавната дебата за новиот нацрт-устав, од 4-ти до 28-ми мај.
Одлуката беше одговор на одделните барања од невладините организации кои велат дека понатамошните разговори ќе придонесат за квалитетот на документот.
Двајца пратеници од етничките Албанци, исто така, предлагаат нацрт-законот да биде објавен и на албански јазик.
Исто така, делегација на Венецијанската комисија, советничкиот тим на Советот на Европа за правни прашања, во средата ја посети Подгорица.
На состанокот со премиерот Жељко Штурановиќ, заменик-секретарот на комисијата, Томас Маркерт, потврди дека комисијата е подготвена да обезбеди каква било помош потребна за новиот устав.
(Вијести - 26/04/07;
РТЦГ - 25/04/07)
