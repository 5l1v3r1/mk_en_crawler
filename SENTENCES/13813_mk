21/03/2006
БУКУРЕШТ, Романија -- Богдан Олтеану од владејачката Национал-либерална партија во понеделникот (20-ти март) беше избран за нов претседател на романскиот Пратенички дом, победувајќи го Валер Дорнеану од опозициската Социјалдемократска партија и Даниела Попа од Конзервативната партија.
Местото беше испразнето минатата недела, по оставката на Адријан Настасе, кој се соочува со обвиненија за корупција.
Исто така во понеделникот, министерот за здравство, Еуген Николаеску, рече дека Романија сака да ја произведе вакцината против смртоносниот вирус на птичјиот грип Х5Н1, која беше откриена во Унгарија.
„За максимум шест месеци Романија би можела да ги произведе првите вакцини во институтот Кантакузино“, им рече Николаеску на новинарите по посетата на Букурешт.
(Девет часот - 21/03/06;
Ромпрес, АФП - 20/03/06)
