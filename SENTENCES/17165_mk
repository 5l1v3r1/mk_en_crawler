01/06/2006
ПАРИЗ, Франција -- Во резолуцијата усвоена од страна на пролетната сесија на Парламентарното собрание на НАТО оваа недела беше потврден напредокот што го постигнаа земјите од Јадранската повелба -- Албанија, Хрватска и Македонија -- и беше изразена поддршка за нивните аспирации во НАТО. 
Во документот, одобрен во вторникот (30-ти мај) и цитиран во голем дел од регионалниот печат, се вели дека ако трите земји продолжат во правец на амбициозните реформи, нивната кандидатура за влез во НАТО „треба сериозно да се разгледа не подоцна од 2008 година“, а сигнали треба да се испратат на самитот во ноември во Рига. 
(Албански вести, Нови лист - 01/06/06; A1 TВ - 31/05/06)
