10/07/2005
БЕЛГРАД, Србија и Црна Гора -- Ултранационалистичката Српска радикална партија (СРС) во саботата (9-ти јули) презентираше едночасовна видеоснимна со воените злосторства извршени против Србите во Хрватска и во Босна и Херцеговина за време на војната. 
Томислав Николиќ, заменик-претседателот на СРС, рече дека сите злосторства мора да се осудат, вклучувајќи ги и оние кои ги извршиле Србите. 
Видеоснимката со убиството на Бошњаци од Сребреница од страна на српските паравоени сили предизвика шокираност кога неодамна беше прикажана за време на едно судење во Хаг. 
Либерал-демократската фракција (ЛДФ) на Демократската партија ја критикуваше Српската православна црква, чиј патријарх Павле присуствуваше на собирот во саботата. 
Освен ЛДФ и Г17 Плус и неколку невладини организации, исто така, се спротивставија на презентацијата.
Во другите вести, цените на бензинот во Србија од саботата скокнаа за 11,85 отсто во просек. 
Приватните продавачи на бензин на мало предупредуваат дека ова зголемување нема да помогне за недостигот на дизел гориво, кој започна пред еден месец. 
Но, монополот на нафта и гас НИС објави дека недостатокот е само привремен, додека се воспостави нормалното снабдување. 
(Политика, Данас - 10/07/05; Б92, РТС, Танјуг, Бета - 09/07/05)
