07/06/2010
БУКУРЕШТ, Романија -- Владата се соочува со самонаметнато гласање за доверба во понеделник (7-ми јуни), за време на заедничката седница на парламентот. 
Процедурата беше побарана за да се усвои побрзо пакетот фискални мерки за штедење, без потреба од две расправи во секој дом. 
Едниот предлог-закон ги намалува трошоците во јавната администрација -- намалувајќи ги платите за 25 отсто, како и субвенциите за државните претпријатија. 
Другиот, кој го вклучува државниот систем на социјално осигурување, ги намалува пензиите и придонесите за невработените за 15 отсто. 
Сé уште не е познато дали владејачката Либерал-демократска партија (ПДЛ) е обединета зад премиерот Емил Боц. 
Ова е најверојатно причината поради која претседателот Трајан Башеску одржа состанок со парламентарната група на ПДЛ изминатиот викенд. 
Локалниот печат објави дека Башеску им поставил ултиматум на членовите на ПДЛ, велејќи дека или ќе ја поддржат владата или ќе се соочат со заминување во опозиција. 
Башеску, исто така, индиректно ги потврди гласините дека се подготвува реконструкција на владата, како што навести Јоан Олтеану, заменик-претседател на ПДЛ. 
(Зиарул финансиар, Евениментул зилеи, Котидианул - 07/06/10; Meдиафакс - 06/06/10)
