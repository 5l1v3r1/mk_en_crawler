01/12/2009
АНКАРА, Турција -- Дводневни демострации се одржаа во градовите низ цела Турција во неделата (29-ти ноември) и понеделникот, по повод 31-вата годишнина од основањето на терористичката Курдска работничка партија (ПКК).
Судирите беа особено сериозни во Мерсин, каде што демонстрантите ја нападнаа полициската станица фрлајќи камења и молотови коктели.
Според локалните медиуми, немирите избија по инцидент во неделата, во кој полициски службеник сериозно рани 16 годишно момче.
Во Хакари во понеделникот протестираа околу 30 луѓе, барајќи подобри услови за живот за лидерот на ПКК Абдула Оџалан кој отслужува доживотен затвор.
Полицијата употреби солзавец за да ги растера.
Во Сиирт, 12 демонстранти беа уапсени, откако полицијата утврди дека немаат дозвола за протести.
Во округот Султанбејли во Истанбул, доцна во неделата, демострантите запалија општински автобус.
Повредени немаше.
(Сабах - 01/12/09;
Хуријет, Прес ТВ - 30/11/09)
