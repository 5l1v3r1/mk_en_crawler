01/04/2011
ПРИШТИНА, Косово -- Парламентот во четвртокот (31-ви март) го усвои буџетот за 2011 година, при што опозицијата остро се спротивстави на предлогот. 
Владината коалиција -- Демократската партија на Косово, Новата косовска алијанса и малцинствата -- успеаја да обезбедат 66 гласови, додека опозицијата или гласаше против или апстинираше или ја бојкотираше седницата. 
Пратениците на Движењето Ветевендосје ја напуштија седницата во знак на незадоволство поради фактот што буџетот го отвора патот за приватизацијата на Косовската пошта и телекомуникации (ПТК).
Усвојувањето на буџетот беше проследено со големи протести и судири меѓу полицијата и синдикалистите на ПТК. 
Опозицијата е загрижена дека Косово ризикува да влезе во финансиска криза бидејќи веќе направи планови за трошење на парите од приватизацијата и меѓународните донации за оваа година. 
(Зери, Косова Сот, Експрес - 01/04/11; РТК, Кохавижн - 31/03/11)
