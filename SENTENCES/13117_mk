28/12/2005
БЕЛГРАД, Србија и Црна Гора -- Италијанскиот министер за надворешни работи, Џанфранко Фини, во вторникот (27-ми декември) повика на зачувување на државната заедница помеѓу Србија и Црна Гора, истакнувајќи дека мора да се повлече јасна линија помеѓу случаите на Косово и на Црна Гора.
Двете бараат независност од Србија:
Подгорица преку референдум за независност следната година, а Приштина преку идните разговори за статусот.
Фини, исто така, го истакна своето уверување дека на политичките и демократските сили во Србија и Црна Гора им е потребно единство во однос на прашањето за конечниот статус на Косово.
Тој в среда ќе ја посети Приштина.
Исто така, министерот за надворешни работи на Србија и Црна Гора, Вук Драшковиќ, објави дека српската платформа за разговорите за статусот мора да биде подготвена во текот на следните десет дена.
Истата ќе се заснова на принципот на задржувањето на постојните граници во регионот.
Во другите вести, Србите демонстрираа во вторникот во северниот дел на Митровица, барајќи подобра заштита по вооружените напади врз двајца Срби претходно оваа недела.
Според полицијата, во вторникот изутрина повторно имало пукање кон една зграда во Митровица.
(Политика, Блиц, Данас - 28/12/05;
Танјуг, Бета - 27/12/05)
