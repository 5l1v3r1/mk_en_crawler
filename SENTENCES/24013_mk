17/04/2009
СКОПЈЕ, Македонија -- Министерот за надворешни работи, Антонио Милошоски, вели дека кавгата на Македонија со Грција се однесува не само на спорот околу името, туку и на националниот идентитет на македонскиот народ. 
Во изјавата од четвртокот (16-ти април) тој одговори на изјавата од понеделникот на грчкиот амбасадор во САД, Александрос Маљас, кој го опиша предложеното име „Северна Република Македонија“ како добра основа за решавање на спорот околу името. 
„Една изјава на грчки амбасадор или, пак, волјата на грчката влада не може да влијае на одлуката на една држава, една нација за главните обележја на нејзиниот суверенитет, вклучувајќи го името“, одговори Милошоски. 
(МИА, Сител, А1 - 16/04/09)
