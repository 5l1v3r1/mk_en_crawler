02/12/2005
ЛОНДОН, Велика Британија -- Британскиот суд осуди петмина Албанци на вкупно 63 години затвор за илегално внесување на жени во земјата и нивно принудување на проституција.
Водачите на синџирот, 22-годишниот Агрон Демарку, и неговиот 34-годишен брат Фламур добија по 18 години, додека 32-годишниот Изет Фејзулаху доби 14 години.
Останатите двајца добија по осум и пет години затвор.
Групата беше фатена во големата операција на Скотланд јард, која започна пред една година.
Во другите вести од четвртокот, бугарските власти објавија дека двонеделната заедничка операција на полицијата во Јамбол и Хасково резултираше со пресекување на меѓународен канал за трговија со синтетичка дрога.
Дрогата беше наменета за арапските земји и за Источна Европа.
(Монитор - 02/12/05;
ББС - 01/12/05)
