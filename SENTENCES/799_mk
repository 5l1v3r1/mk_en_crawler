06/10/2006
Американското претпријатие „Џонсон контролс“ гради фабрика за автомобилска електроника во слободната економска зона Бунарџик, во близина на Скопјe.
Со производството се очекува да се започне по една година.
Изградбата официјално започна на 5-ти октомври, со церемонијата на која присуствуваше македонскиот премиер Никола Груевски и генералниот директор на „Џонсон контролс“, Џон Барт.
Одборот на директори на ММФ го одобри третиот и конечен преглед на стенд-бај аранжанот на Хрватска.
Претставникот на ММФ, Атанасиос Вамвакидис, рече дека земјата забележала значителен напредок во периодот од потпишување на договорот во 2004 година, во висина од 141,3 милиони американски долари.
Тој ја пофали остварената фискална стабилност и напорите на властите за зајакнување на надзорот во финансискиот сектор.
Четири претпријатија поднесоа понуди за тендерот за изградба на втор мост на Дунав помеѓу Бугарија и Романија.
Кандидати се:
конзорциумот кој го сочинуваат Бујгу (Франција), Транстрој Варна (Бугарија) и Ризани (Италија), ФЦЦ Конструксион (Шпанија), конзорциумот од Алпине Мајредер (Австрија) и Ајфел (Франција) и конзорциумот од Винчи (Франција), Главболгастрој и Мостстрој (Бугарија).
Претпријатието „Aлуминиј Мостар“ од Босна и Херцеговина потпиша договор во висина од 7,9 милиони евра со швајцарски „Гленкор интернешнал“.
Швајцарското претпријатие ќе обезбеди опрема за модернизација на босанскиот производител на алуминиум.
Грчката EФГ Еуробанк постигна договор за купување на 74,26 отсто од акциите на ДЗИ Банк, единаесетта по големина банка во Бугарија, за 157,76 милиони евра.
ЕФГ Еуробан ќе купи акции од мнозинските и малцинските акционери во оваа бугарска финансиска институција.
Грчката банка веќе е сопственик на една бугарска банка, Пост банк, и планира да ги спои.
ЕБРД објави дека купила 25 отсто од акциите на македонска TТК банка, како дел од напорите за реструктуирање и развој на оваа финансиска институција.
Влезот на ЕБРД како акционер беше реализиран преку зголемување на капиталот во висина од 3,7 милиони евра.
Локалното текстилно претпријатие, Тетекс, е мнозински сопственик во ТТК банка.
(Разни извори – 29/09/06 - 06/10/06)
