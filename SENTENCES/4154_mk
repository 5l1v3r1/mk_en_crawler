19/05/2008
Од Ана Блажевиќ за Southeast European Times во Загреб – 19/05/08
Според последниот „Месечен преглед на учесниците во мировните мисии“ на ОН Хрватска се најде на врвот, со учество во 15 од 17 тековни мисии.
По Хрватска следат Бангладеш, Непал, Нигерија и Шведска, кои учествуваат во 14 мисии.
Само пред неколку години, самата Хрватска имаше потреба од мировна мисија, клучното средство на ОН за одржување на меѓународниот мир и безбедност.
Мисиите им помагаат на земјите растргнати од конфликти да рзавијат и одржат услови за мир.
Во моментов хрватските трупи служат во Бурунди, Западна Сахара, Хаити, Кипар, Либан, Сиера Леоне, Етиопија и Еритреја, Косово, Либерија, Непал, Судан, Тимор-Лесте, Индија и Пакиста, Брегот на слонова коска и Грузија.
Во моментов четири континенти се дом на 68 хравтски мировници.
Во однос на човечката сила, Пакистан се наоѓа на врвот на листата со 10629 лица низ целиот свет.
Хрватска прва испрати трупи во Сиера Леоне во 1999-та година.
Приближно 10 години подоцна, група од 95 хрватски војници ќе одат во Голанската Висорамнина помеѓу Израел и Сирија ова лето.
Пред неодамнешното гласање во парламентот, Мате Работег, државен секретар во министерството за одбрана, рече дека оваа нова мисија претставува вистинска чест за Хрватска, уште еден доказ дека таа го заслужува своето непостојано членство во Советот за безбедност на ОН.
Бидејќи патот на Хрватска кон НАТО ја достигнува својата кулминација, Хрватите повеќе од било кога искажуваат недоверба кон мисиите на НАТО во светот и евентуалното ангажирање на хравтските сили надвор.
Над 200 мажи и жени учествуваат во мисијата на НАТО во Авганистан.
Хрватите прв пат отидоа таму во 2003-та година.
Повеќето од овие мисии не се сметаат за опасни.
Мисијата на НАТО во Авганистан е најризична, вели Тонино Пицула, потпретседател на парламентарната комисија за надворешна политика.
Но, исто така, мора да внимаваме кого го испраќаме“, вели Пицула, „за да не се повтори инцидентот во Западна Сахара, кога еден хрватски војник напиша графити на едно археолошко наоѓалиште ...
не треба да расипеме сликата за нашата земја и ОН.“
