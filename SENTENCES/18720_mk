07/03/2007
САРАЕВО, Босна и Херцеговина (БиХ) -- Водачите на најголемите политички партии во БиХ повторно не постигнаа компромис за полициските реформи по последниот круг преговори во вторникот (6-ти март). 
Според премиерот на Република Српска (РС) Милорад Додик, партиите од Федерацијата на БиХ (ФБиХ) не сакаат да прифатат дека полицијата на РС треба да претставува една единица од новата полициска структура. 
Германскиот амбасадор во БиХ, Михаил Шманк, кој беше домаќин на разговорите, рече дека меѓународната заедница се надева оти набргу ќе биде постигнат договор.
Во другите вести од вторникот, претседателот на Претставничкиот дом на ФБиХ, Сафет Софтиќ, рече дека новата влада на ентитетот ќе биде формирана до 20-ти март. 
Тој рече дека најверојатен избор за премиерската функција е министерот за транспорт и комуникации, Неџад Бранковиќ. 
(Независне новине, Дневни аваз - 07/03/07; РТРС, ПБС, Фена - 06/03/07)
