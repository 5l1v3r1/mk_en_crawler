31/08/2006
АНКАРА, Турција -- Една 20-годишна жена беше повредена во експлозијата на бомба во медитеранскиот град Мерсин во средата (30-ти август), последна од серијата бомбашки напади во кои загинаа три лица, а десетици други беа повредени во Мармарис, Анталија, и во Истанбул.
Во инцидентот во средата, бомбата беше поставена во корпа за отпадоци.
Уапсено е едно лице.
И покрај тоа што ниту една група не презеде одговорност, властите сметаат дека и оваа -- како и другите -- се дело на курдските екстремисти.
Во меѓувреме, членовите на Европскиот парламент, предводени од претставникот на холандските конзервативци, Камиел Еурлингс, подготвуваат извештај и нацрт-резолуција за напредокот на Турција кон членството во ЕУ.
Во нацрт-извештајот на 11 страници се критикува нивото на напредокот постигнат во неколку области, особено во слободата на изразувањето и верската слобода.
Во други вести, турските воздухопловни сили ги објавија плановите за купување на 30 борбени авиони Ф-16 од американското претпријатие „Локхид Мартин“.
Сите авиони ќе бидат набавени до 2011 година.
(Ројтерс, ЕУопсервер, АП, АФП - 30/08/06)
