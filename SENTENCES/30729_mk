13/02/2011
АТИНА, Грција -- Експертите од Европската комисија (ЕК), Европската централна банка (ЕЦБ) и ММФ, во петокот (11-ти февруари) го завршија прегледот за напредокот на Грција во спроведувањето на мерките на штедење, при што искажаа пофалби за реформите што се преземени, но и повикаа на понатамошни напори за „градење критична маса потребна за осигурување на фискалната одржливост и економската обнова“.
Експертите беа на својата трета мисија во земјата пред ослободувањето на четвртата транша од 15 милијарди евра, од заемот за финансиска помош во висина од 110 милијарди евра што Грција го доби минатиот мај.
Мисијата објави дека властите во Атина треба да продадат државен имот во вредност од 50 милијарди евра, вклучително и јавен имот, за да обезбедат повеќе пари за економијата.
Но, Атина остро реагираше на предлогот.
„Не сме подготвени да преговараме околу границите на нашата самопочит со никого.
Прифаќаме наредби само од грчкиот народ“, рече владиниот портпарол Јоргос Петалотис во саботата.
Исто така, државното железничко претпријатие ОСЕ во петокот објави дека го прекинува своите меѓународни линии како дел од мерките за кратење на трошоците.
Цените на билетите, исто така, ќе бидат зголемени.
ОСЕ има долгови од скоро 10 милијари евра.
(Катимерини, АНА-МПА, СКАИ, Та Неа - 11/02/11)
