07/10/2010
БУКУРЕШТ, Романија -- Уставниот суд во средата (6-ти октомври) донесе одлука дека амандманите на законот за пензиите се уставни, со што ги отфрли жалбите поднесени од опозиција. 
Парламентот ги одобри важните измени на законот во средината на септември, што резултираше со жалби од 88 пратеници кои ја претставуваат опозициската Социјалдемократска партија (ПСД) и Национал-либералната партија (ПНЛ). 
Покрај тоа, опозицијата ја обвини претседателката на Домот на делегатите, Роберта Анастасе, за местење на гласањето, покренувајќи правно дејство против неа. 
Но, тој дел е надвор од надлежноста на Уставниот суд. 
По одлуката од средата за законот за пензиите, следниот чекор во процесот е претседателот да го објави официјално законот, што е во овој случај само формалност. 
Но, опозициските водачи се заканија дека ќе отпочнат процедура за отповикување против него ако тој продолжи со постапката. 
Контроверзните амандмани на законот за пензиите предвидуваат постепено зголемување на возрасната граница за пензионирањето на 65, како за мажите, така и за жените, една од неколкуте мерки на штедење спроведени во јули. 
(Eвениментул зилеи - 07/10/10; Блумберг, Ројтерс, Медиафакс - 06/10/10)
