01/08/2005
СКОПЈЕ, Македонија -- Претседателот Бранко Црвенковски одби да го потпише новиот закон за парламентарниците и го врати предлог-текстот во законодавниот дом на ревизија, како што се вели во соопштението од петокот (29-ти јули). 
Според претседателот, новиот закон -- неодамна одобрен од парламентот преку итна процедура -- им дава на пратениците привилегирани услови за пензионирање, различни од оние кои важат за останатото население во државата. 
Црвенковски донесе одлука за отфрлување на законот поради дополнителните финансиски средства потребни за неговото спроведување, велејќи дека за тоа не се консултирало ниту со владата, ниту, пак, со комисијата за финансирање и буџет. 
Според законот, ако парламентот ја одобри истата верзија на нацрт-законот, претседателот е обврзан да ја потпише. 
(Дневник, Вечер, Македонско радио - 30/07/05; веб-страница на македонската влада - 29/07/05)
