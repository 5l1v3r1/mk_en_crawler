07/05/2009
Од Јусуф Рамадановиќ за Southeast European Times во Сараево -- 07/05/09
По неколку години релативна опуштеност, Босна и Херцеговина (БиХ) повторно вложува напори за соочување со сé поголемиот број Вахаби и други екстремисти во муслиманската заедница.
Оваа недела властите уапсија тројца странци кои се бореле во конфликтот во периодот 1992-1995 година и кои се сега во рацете на имиграциските служби на БиХ.
Минатиот март Сараево го екстрадираше Али Ахмед Али Хамад, роден во Бахреин, во неговата татковина, откако одлежа 12-годишна затворска казна за тероризам.
Овој припадник на Ал каеда пристигна во БиХ во 1992 година и го помина конфликтот во период 1992-1995 година служејќи во муџахединската единица „Ал Муџахид“.
Владата го прогласи за „опасност за јавниот ред“ и побара, во тоа време, депортација на уште двајца осомничени исламски екстрамисти.
Според Али Хамад, во БиХ сé уште има околу 800 припадници на Ал каеда.
Оваа бројка се разликува од проценката на заменик високиот претставник во БиХ Рафи Грегоријан од „некаде повеќе од десет, а помалку од 100“.
Грегоријан, исто така, рече дека некои високи владини претставници покажале подготвеност да помогнат во криењето на терористите и да им обезбедат лажни лични карти и финансиска помош.
Веднаш по конфликтот во БиХ, владата им дозволи на поранешните членови на „Ал Муџахид“ да добијат специјални привилегии:
имунитет од апсење, членство во бројни хуманитарни организации, па дури и пасоши на барање.
Многумина се оженија со локални жени.
Оттогаш, сите влади во БиХ продолжија со претпазливост, внимавајќи на перципираните политички ризици.
Сепак, подготвеноста на Сараево да ги суди и депортира може да значи нов консензус во владините редови.
Некои набљудувачи се обидоа да ги поврзат екстремистичките групи и раководството на исламската заедница во БиХ.
Големиот муфитија на Сараево, Мустафа Ефендија Чериќ, ги отфрли ваквите обвинување, повикувајќи се на резолуцијата на заедницата од конфликтот во 1990-тите.
Во резолуцијата јасно стои дека секој поединец или група кои сакаат ја наметнат својата верзија на исламот врз муслиманите во БиХ се неприфатливи и за осуда.
Неодамна Чериќ рече дека Виена -- финансискиот центар за исламските екстремисти од поранешна Југославија -- е примарен извор на негативно влијание врз локалните муслимани и дека „нам не ни треба никој ...
да го толкува исламот за нас“.
Предизвикот со кој Чериќ се соочува се покажа на собирот на европските муслимани во средината на април во Виена.
Меѓу присутните беше агитаторот на Вахаби и непријателот на Чериќ, Неџад Балкан, идентигикуван како „српски муслиман роден во Виена“, од страна на швајцарската Мрежа на меѓународни односи и безбедност.
Ахмет Алибашиќ, професот по исламски студии на Универзитетот во Сараево, за Southeast European Times изјави:
„Смешно е и за осуда, одржувањето собир во Виена, на кој се разговара кој е добар муслиман, а кој не“.
