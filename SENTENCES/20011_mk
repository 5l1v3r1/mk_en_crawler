17/02/2008
БРИСЕЛ, Белгија -- ЕУ во саботата (16-ти февруари) ја одобри својата планирана цивилна мисија од 1.800 припадници во Косово. 
Мисијата, наречена Еулекс, ќе го замени сегашниот УНМИК. 
Истата ќе има иницијален мандат од две години и ќе биде задолжена да ги води и советува косовските институции во сите полиња поврзани со воспоставувањето независно и мултиетничко судство и мултиетнички полициски сили.
Питер Фејт официјално беше назначен за специјален претставник на ЕУ во Косово, а поранешниот командант на КФОР, францускиот поручник Ив де Кермабон, ќе ја води мисијата. 
Првите претставници се очекува да пристигнат во Косово за една или две недели, за да го подготват распоредувањето на целата мисија за четири месеци.
Во меѓувреме, Србија во саботата официјално достави протесна нота против мисијата на ЕУ, до словенечкиот амбасадор во Белград, Мирослав Луци, чија земја моментно претседава со ЕУ. 
Во документот се вели дека одлуката, ако биде донесена надвор од Советот за безбедност на ОН, е нелегална. 
(ИТАР-ТАСС, АФП, Вашингтон пост, Танјуг, Бета, Б92, Ројтерс - 16/02/08)
