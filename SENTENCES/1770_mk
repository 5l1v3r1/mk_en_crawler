17/04/2013
Гигантот за безалкохолни пијалаци „Кока-кола“ ја сели канцеларијата за работа за Европа воБугарија, рече министерот за економија и за енергетика, Асен Василев. 
Новиот заеднички финансиски центар ќе биде базиран во главниот град Софија и ќе вработува 150 лица, почнувајќи од летово.
***
Грчкитемеѓународни кредитори и владата на Атина постигнаа договор за распоредување на следната транша од 8,8 милијарди евра од средствата за извлекување од кризата. 
Договорот, за кој се преговараше еден месец, опфаќа економски реформи, вклучувајќи и затворање на 4000 работни места на државни службеници годинава и уште 11000 во 2014 година.
***
Гигантот за комуникации „Водафон груп плц“ ќе пренесе дел од своите главни регионални операции воРоманија. 
Објавата дојде заедно со изјавата на фирмата дека ќе скрати 500 работни места во Германија.
***
Албанската влада ќе го укине данокот од 10 отсто за продажба на земјоделско земјиште. 
Данокот бил воведен во јули 2007 година. 
Целта на одлуката е да го поттикне пазарот за земјиште и да им помогне на фармерите да ги зголемат инвестициите и вработувањето.
***
Српскиот заменик премиер, Расим Љајиќ, турскиот министер за економија, Зафер Каџлајан и министерот за надворешни работи и за економски односи на БиХ, Мирко Шаровиќ на состанокот во Анкара се договорија да ја зајакнат економската соработка и да ја зголемат трговијата меѓу нивните земји. 
Ветија дека ќе потпишат договор за партнерство на претстојниот самит во мај.
***
Романската фирма „МБ телеком“, ја освои наградата на овогодишниот четириесет и први Саем за иновации во Женева. 
Истражувачите 4 години го развиваа системот за инспекција на авиони „Робоскан 2М ериа“, што освен недостатоци, може да открие и предмети што се пренесуваат незаконски.
***
Процесот на воспоставување мир меѓу Турција и ПКК ќе го зголеми бројот на инвестициите и ќе го забрза растот, рече Ед Паркер, главен аналитичар на „Фич рејтингс“. 
Неговите забелешки доаѓаат една недела по изјавата на агенцијата за рангирање „Мудис“ дека изгледите за постигнување мир ќе ја направат југоисточна Турција попривлечна дестинација за директни странски инвестиции.
***
Германскиот енергетски концерт „РВЕ“ го продаде својот дел од 17 отсто од гасоводниот проект „Набуко“ на австриската компанија „ОМВ“. 
Другите партнери во проектот се енергетски компании од Бугарија, Унгарија, Романија и од Турција.
