27/11/2006
БАЊА ЛУКА, Босна и Херцеговина (БиХ) -- Командантот на ЕУФОР во заминување, италијанскиот генерал-мајор Џан Марко Кјарини, рече дека ЕУФОР нема информации кои би посочувале на тоа дека осомничениот за воени злосторства Радован Караџиќ се наоѓа на територија на БиХ. 
Во интервјуто објавено во понеделникот (27-ми ноември) во бањалучкиот весник Независне новине, Кјарини рече дека се добиени неколку информации во текот на изминатата година за тоа каде се наоѓа Караџиќ, но ниту една од нив не дала резултат. 
Што се однесува до постепеното повлекување на војниците на ЕУ од БиХ, Кјарини рече дека сегашната ситуација можеби ќе го овозможи намалувањето.
Германскиот вицеадмирал Ханс-Јошен Витхауер се очекува да ја преземе командата на ЕУФОР на почетокот од декември, кога истекува едногодишниот мандат на Кјарини. 
(Независне новине - 27/11/06)
