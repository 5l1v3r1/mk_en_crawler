17/01/2007
AТИНА, Грција -- Американскиот амбасадор во Грција, Чарлс Рис, во вторникот (16-ти јануари) рече дека е задоволен од соработката што ја покажаа грчките власти во истрагата за терористичкиот напад минатата недела врз Американската амбасада во Атина. 
Рис за локалната телевизија НЕТ изјави дека напорите за пронаоѓање на извршителите продолжуваат и дека агенти на ФБИ се приклучија на истрагата. 
Нападот со проектил беше причина за повикот на владиниот портпарол Евангелос Антонарос за укинување на рестрикциите во врска со употребата на камерите инсталирани во градот за време на Олимпијадата во 2004 година. 
Грчката агенција за заштита на податоци наметна ограничувања за нивната употреба, поради загриженоста околу приватноста на жителите. 
(AНА-МПA, Ta Неа, Елефтеротипија - 17/01/07; AП - 16/01/07)
