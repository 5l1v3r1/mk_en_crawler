22/03/2007
БУКУРЕШТ, Романија -- Парламентарната комисија за испитување, формирана на барање на опозицијата, во средата (21-ви март) донесе одлука дека претседателот Трајан Башеску треба да се соочи со процедура за отповикување за дејствување надвор од своите уставни ингеренции. 
Одлуката уследи по тринеделните тензични обвинувања кои, помеѓу другото, доведоа до оставка на директорот на Службата за надворешно разузнавање. 
Комисијата ја заснова својата одлука на серија дејства, вклучувајќи го и одбивањето од страна на Башеску да ги одобри министрите предложени од страна на премиерот Калин Попеску Таричеану, наводното прислушување на телефонски разговори и наводните обиди за влијание врз истрагите на обвинителството. 
Одлуката на комисијата сега ќе биде ставена на расправа пред целиот состав на парламентот.
Таричеану, во меѓувреме, во средата објави дека привремено ќе ја преземе функцијата на министер за надворешни работи, со оглед на тоа што Башеску не го одобри неговиот кандидат, сенаторот Адријан Чориану, за местото. 
Истото е испразнето по оставката на Михаи Разван Унгуреану претходно оваа година. 
(Aдеварул, Зиуа - 22/03/07; Ромпрес, Медиафакс, АФП - 21/03/07)
