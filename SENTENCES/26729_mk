09/11/2009
АНКАРА, Турција -- Суданскиот претседател Омар ал-Башир одлучи да не присуствува на самитот во Истанбул на Организацијата на исламската конференција, според изјавите на официјалните претставници во неделата (8-ми ноември).
Башир, кој е обвинет за геноцид од страна на Меѓународниот кривичен суд, требаше да пристигне во Истанбул во понеделник.
Покрај критиките на ЕУ, турската влада објави дека нема да го уапси за време на средбата.
Сепак, Суданската државна новинска агенција Суна во неделата објави дека посетата е откажана поради „нов развој на настаните“.
Башир е обвинет дека водел кампања на геноцид која резултирала со смрт на околу 35.000 луѓе и предизвикал „бавна смрт“ на најмалку 100.000 други луѓе, како и протерување на 2,5 милиони луѓе од нивните домови во Дарфур.
(ББС, АФП, новинска агенција Анадолу - 08/11/09)
