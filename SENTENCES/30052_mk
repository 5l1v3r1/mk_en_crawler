17/04/2011
САРАЕВО, Босна и Херцеговина (БиХ) -- Амбасадорите на Советот за спроведување на мирот (ПИК) во петокот (15-ти април) ја осудија одлуката на парламентот на Република Српска (РС) за распишување референдум за законите наметнати од високиот претставник, особено во врска со Судската и обвинителската канцеларија на БиХ. 
Амбасадорите изразија поддршка за судските институции на државно ниво на БиХ и предупредија дека одлуката на РС претставува обид за поткопување на владеењето на правото и Дејтонскиот мировен договор. 
Парламентот на босанските Срби во средата одлучи да распише референдум за судските институции, велејќи дека Судската и обвинителската канцеларија на БиХ се пристрасни кога станува збор за воените злосторства кои вклучуваат Срби. 
(РТРС, Фена - 15/04/11)
