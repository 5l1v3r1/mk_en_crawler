23/07/2008
TИРАНА, Албанија -- Премирот Сали Бериша во вторникот (22-ри јули) објави реконструкција на владата. 
Анила Годо беше назначен за нов министер за здравство, на местото на Нард Ндока од Демохристијанската партија. 
Министерот за образование, Генц Поло, го напушта местото за да стане нов вицепремиер, место кое остана испразнето во март кога Газменд Окета стана министер за одбрана. 
Поло ќе биде заменет од Фатос Беја. 
Измените мора да ги одобри парламентот и претседателот Бамир Топи.
Во другите вести, се чини дека двете најголеми опозициски партии ја разгледуваат можноста за некакво ниво на идна соработка. 
Водачот на Социјалистичкото движење за интеграција, Илир Мета, во вторникот ја покани Социјалистичката партија да разговараат за изборните реформи. 
Расправиите помеѓу двете партии доведоа до напуштање на партиските редови од страна на некои членови. 
(Коха Јоне, Шекули, Панорама, Шкип - 23/07/08; ТВШ, Алсат, Вижн +. 
Топ ченал - 22/07/08)
