26/08/2010
БУКУРЕШТ, Романија -- Комунистичкиот политичар-ветеран Георге Апостол (97) почина во саботата во својот дом во Букурешт, објавија локалните медиуми во средата (25-ти август).
Тој беше закопан на приватна церемонија во вторникот.
Апостол привлече меѓународно внимание во март 1989 година јавно критикувајќи го диктаторот Николае Чаушеску.
Тогаш тој го потпиша т.н. „писмо на шестмината“, во кое тој и петмина други високи претставници на Комунистичката партија упатија критики против Чаушеску за првпат, спротивставувајќи се на неговите планови за уништување илјадници села и обвинувајќи го дека й штети на романската економија и имиџот во странство.
Набргу потоа, Апостол беше обвинет како руски шпион и беше ставен во домашен притвор.
Тој беше ослободен за време на антикомунистичкиот бунт во декември 1989 година, за време на кој беше соборена диктатурата на Чаушеску.
(AП, Гандул, Hotnews.ro, Реалитатеа, Јурналул национал, Адеварул - 25/08/10)
