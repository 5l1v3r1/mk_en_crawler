07/04/2005
БЕЛГРАД, Србија и Црна Гора -- Српскиот премиер Воислав Коштуница и неговиот црногорски колега, Мило Ѓукановиќ, се состанаа во средата (6-ти април) и ги усогласија своите ставови во врска со тоа како треба да се измени уставната повелба на Србија и Црна Гора, како што објави новинската агенција Танјуг.
Веста дека двете републики се поблизу до постигнување на договор во врска со иднината на државната заедница й претходеше на посетата на шефот за безбедност на ЕУ Хавиер Солана на Белград во четвртокот.
Исто така во средата, поранешниот српски полициски генерал Сретен Лукиќ за првпат се појави пред Хашкиот трибунал, каде што се соочува со обвиненија за воени злосторства против човештвото во врска со косовскиот конфликт во периодот 1998-1999 година.
Тој го одложи изјаснувањето.
Лукиќ, кој беше пренесен во Хаг претходно оваа недела, следното појавување пред Трибуналот ќе го има на 4-ти мај.
(Данас - 07/04/05;
Танјуг, Бета, Б92 - 06/04/05)
