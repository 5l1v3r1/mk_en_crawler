22/05/2009
БЕЛГРАД, Србија -- Европската комисија (ЕК) успеа да ја убеди Холандија да дозволи спроведување на привремениот трговски договор меѓу Србија и ЕУ, објавија српските медиуми во петокот (22-ри мај), цитирајќи извори на ЕУ. 
Холандија долго време инсистира на тоа дека Србија најпрво мора да го уапси воениот командант на босанските Срби Ратко Младиќ. 
Според извори на ЕУ, официјалната одлука се очекува во јуни, заедно со одлуката за укинување на визниот режим за некои земји од Западен Балкан, вклучително и Србија. 
Но, Холандија, наводно, повторно инсистира на тоа дека некои делови од Договорот за стабилизација и асоцијација со Србија треба да останат блокирани. 
(Блиц, Вечерње новости, Б92 - 22/05/09)
