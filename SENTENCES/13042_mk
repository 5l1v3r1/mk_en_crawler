30/12/2005
БЕЛГРАД, Србија и Црна Гора -- Сојузниот министер за човекови и малцински права, Расим Љајиќ, кој е и претседател на националниот совет за соработка во врска со воените злосторства, изјави дека Србија и Црна Гора е заложник на едно лице, обвинетиот Ратко Младиќ.
Во интервјуто за BBC од четвртокот (29-ти декември) Љајиќ рече дека земјата ќе има посилна преговарачка позиција за сите прашања, вклучувајќи ги и разговорите за идниот статус на Косово, ако Младиќ биде притворен.
Министерот за одбрана, Зоран Станковиќ, го искажа истото мислење, велејќи дека Србија и Црна Гора не може да влезе во евроатланските структури без исполнување на своите обврски кои се однесуваат на воените злосторства.
Исто така во четвртокот, Јосеп Љоверас, шефот на делегацијата на Европската комисија (ЕК) во Србија и Црна Гора, одржа заедничка прес-конференција со Дејвид Говен, британскиот амбасадор во Србија и Црна Гора.
Тие й препорачаа на земјата да покаже целосна соработка во врска со воените злосторства, зајакнување на административниот капацитет, воспоставување на своја законска рамка и почитување и спроведување на уставната повелба.
(Политикa - 30/12/05;
ББС, Б92, РТС, Танјуг, Бета - 29/12/05)
