19/04/2011
ПРИШТИНА, Косово -- ЕУЛЕКС ја испитува наводната злоупотреба од страна на меѓународен член на својот персонал и нема да носи никакви одлуки пред процесот да заврши, рече шефот на ЕУЛЕКС, Ксавиер де Марнак, во понеделникот (18-ти април). 
Обвинетиот претставник, за кој се верува дека бил лично обезбедување на Де Марнак, наводно навредил локален член на персоналот. 
Членовите кои излегоа со изјави во јавноста изминатиот викенд, исто така, го прекршија Кодексот на однесување, рече Де Марнак по разговорите околу владеењето на правото со владините претставници. 
Косовскиот премиер Хајредин Куци истакна дека одделните случаи не им штетат на односите со ЕУЛЕКС.
Косовскиот народен правобранител, Сами Куртеши, вели дека ЕУЛЕКС треба да разјасни дали отпочна истрага уште од март како што беше објавено во документите, или презеде мерки дури отако случајот беше објавен во медумите. 
Тој вели дека ако се докаже оти индивидуалното достоинство било нарушено во европската мисија, тогаш татковината на странскиот државјанин треба да отпочне одделна истрага. 
(РТК, КТВ, КЛАН Косова - 18/04/11)
