09/12/2008
САРАЕВО, Босна и Херцеговина (БиХ) -- Премиерот на Република Српска (РС) Милорад Додик ги отфрли критиките на високиот претставник Мирослав Лајчак како „неточни и општи“ во понеделникот (8-ми декември). 
Лајчак за Советот за безбедност на ОН минатиот петок изјави дека политичката ситуација во РС останува тешка и дека реформите се буквално блокирани од потпишувањето на Договорот за стабилизација и асоцијација со ЕУ во јуни. 
Додик рече дека Лајчак сакал преку критиките да го продолжи мандатот на Канцеларијата на високиот претставник.
Во другите вести од понеделникот, непознат пироман или пиромани подметнаа пожар во џамија во селото Фазлагица Кула во РС. 
Пожарот се совпадна со муслиманското прославување на Курбан Бајрам. 
Никој не беше повреден, иако материјалната штета беше значителна. 
Додик рече дека неговата влада ќе ги казни одговорните. 
(Дневни аваз, Танјуг, АФП, Ројтерс, РТРС, СРНА - 08/12/08)
