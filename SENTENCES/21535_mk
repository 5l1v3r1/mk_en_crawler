26/09/2008
ПРИШТИНА, Косово -- Меѓународната заедница е далеку од исполнување на своите обврски за поддршка на новата држава Косово, се вели во извештајот на Меѓународната кризна група (МКГ) во четвртокот (25-ти септември). 
Во извештајот се заклучува дека поддржувачите на планот на поранешниот специјален претставник на ОН, Марти Ахтисари, за Косово не успеале да го спроведат истиот поради противењето на Србија и Русија, недоволната политичка волја и слабата координација. 
МКГ, исто така, ја повика косовската влада да формира државни и јавни институции кои се одговорни и професионални и се надвор од политичкото влијание. 
(Коха Диторе, Зери, Експрес - 26/09/08; ББС, Ртк, Телеграфи, Кохавижн - 25/09/08)
