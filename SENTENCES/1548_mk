23/04/2010
Сојузот на независните синдикати на Косовo планира да одржи протести на Први мај, Меѓународниот ден на трудот. 
Синдикатот објави во понеделникот (19-ти април) дека неговите главни барања се усвојување на закон за работните односи, финансиски надоместок за поранешните работници во приватизираните општествени претпријатија и нови вработувања.
***
Грчкиот буџетски дефицит достигна 13,6 отсто од БДП во 2009 година, покажаа најновите податоци на Еуростат во четвртокот (22-ри април). 
Според истиот извештај, романскиот буџетски дефицит минатата година достигна 8,3 отсто од БДП, рангирајќи се над просекот на ЕУ од 6,8 отсто. 
Нивото во Кипар беше 6,1 отсто од БДП. 
Бугарскиот дефицит изнесуваше 3,9 отсто од БДП, што е 0,2 отсто повеќе од ревидираните податоци што ги објави владата претходно овој месец.
***
Српската влада во средата (21-ви април) потпиша договор за заем од 160 милиони евра со три комерцијални банки во среда. 
Претходно овој месец, Србија потпиша заем за буџетска помош од 200 милиони американски долари со Русија. 
Освен тоа, земјата ќе добие помош од Светската банка и Европската комисија и ќе искористи дел од средствата од заемот на ММФ за да го прикрпи буџетот за 2010 година.
***
Mакедонската влада во вторникот (20-ти април) усвои стратегија за долгорочен развој на енергетскиот сектор до 2030 година и планира да инвестира 5 милијарди евра за обнова на постојните капацитети и да изгради нови. 
Планот е фокусиран на модернизацијата на постојниот систем и изградбата на модерна инфраструктура.
***
Стапката на невработеност на Aлбанија се зголеми на 13,7 отсто во 2009 година, според извештајот на Институтот за статистика објавен во понеделникот (19-ти април). 
Околу 143.000 Албанци се невработени, зголемување од 3.000 луѓе во споредба со 2008 година.
***
Бугаријa покажа најдобри фискални резултати во регионот, рече во вторникот (20-ти април) резидентниот претставник на ММФ за Бугарија и Романија Тони Либек. 
Големината на дефицитот покажува дека има простор за подбрување во поглед на приходите и трошоците, рече тој.
(Разни извори -- 16/04/10-23/04/10)
