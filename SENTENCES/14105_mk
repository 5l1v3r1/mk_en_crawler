15/08/2005
ПРИШТИНА, Косово, Србија и Црна Гора -- Специјалниот претставник на ОН кој има задача да изврши преглед на спроведувањето на стандардите во Косово, Каи Еиде, го смета новозапочнатиот „План Б“ за децентрализацијата за важен чекор напред, се вели во изјавата објавена за време на неговата петдневна посета на покраината во неделата (14-ти август). 
Норвешкиот дипломат вели дека за време на својот престој ќе иницира разговори околу овој план со сите вклучени страни. 
Заменик-шефот на УНМИК, Лари Росин, во петокот, наводно, ја започнал ревидираната верзија на владиниот план за децентрализација. 
Истиот сé уште предвидува формирање на пет пилот-општини -- Грачаница, Генерал Јанковиќ, Јуник, Мамуса и Партес -- но во некои општини се додадени и нови катастарски единици. 
И покрај тоа што косовската влада тврди дека ревизијата уследила по барање на локалните Срби, српската заедница, како и Белград, и понатаму не се согласува со предлогот. 
(Б92 - 15/08/05; Б92, Бета, Фонет, Танјуг, Политика - 14/08/05; Taнјуг - 13/08/05)
