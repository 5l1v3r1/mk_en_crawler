01/08/2006
СКОПЈЕ, Македонија -- Новиот парламент во вторникот (1-ви август) го избра пратеникот на ВМРО-ДПМНЕ Љубиша Георгиевски за претседател.
Членовите на опозициската Демократска унија за интеграција (ДУИ) на етничките Албанци ја напуштија седницата пред гласањето, лути поради тоа што ВМРО-ДПМНЕ не ја покани партијата да биде дел од новата влада.
Георгиевски е истакнат театарски и филмски режисер и поранешен македонски амбасадор во Бугарија.
Во другите вести, мандаторот Никола Груевски, претседател на ВМРО-ДПМНЕ, во понеделникот се состана со Весна Јаневска, заменик-претседателката на малата десничарска партија ВМРО-НП.
Според извештаите на медиумите, тие разговарале за поддршката на ВМРО-НП за малцинска влада предводена од Груевски.
Коалициските договори со другите партии веќе обезбедија мнозинство од 65 гласа во парламентот од вкупно 120 пратенички места.
(Вечер - 01/08/06;
МРТ, А1 ТВ, Макфакс, Телма ТВ - 31/07/06)
