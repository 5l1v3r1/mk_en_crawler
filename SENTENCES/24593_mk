09/06/2009
БУКУРЕШТ, Романија -- Екстремнодесничарскиот политичар Гиги Бечали на суд ја оспори забраната за патување, која го спречува да ги преземе должностите на новоизбран член на Европскиот парламент (ЕП), објавија локалните медиуми во понеделникот (8-ми јуни).
Делумните резултати на европските избори од неделата во Романија покажуваат дека Бечали, сопственик на фудбалскиот клуб Стеауа, освоил едно место во ЕП како кандидат на екстрамнодесничарската Партија за поголема Романија.
Сепак, тој нема да може да ја преземе функцијата во Брисел ако властите не ја укинат забраната и не му дозволат да патува во странство.
Во април Бечали беше уапсен и обвинет за киднапирање тројца мажи кои, наводно, го украле неговиот автомобил.
Две недели подоцна тој беше ослободен со кауција, но доби наредба да остане во Романија.
(Meдиафакс, Реалитатеа ТВ, Гардијанул, Евениментул зилеи, Романија либера, АП - 08/06/09)
