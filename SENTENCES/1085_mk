03/08/2007
„Џенерал електрик“ ќе подготви стратегија за модернизација на железничкиот сектор во Република Српска (РС), кој ќе биде доставен до владата на ентитетот.
Договорот за соработка ќе биде потпишан врз база на стратегијата, рече во петокот (27-ми јули) премиерот на РС, Милорад Додик.
Тој додаде дека железничката модернизација ќе овозможи побрзи возиви во ентитетот, до 150 километри на час, но одби да даде детали за крајните рокови на проектот или инвестициите.
Просечната годишна плата во Грција изнесува 19.754 евра, според официјалните податоци објавени во вторникот (31-ви јули).
Земјата се наоѓа на 14-тото место во ЕУ во поглед на заработката:
Луксембург и Данска се на првото и второто место.
Бројките ги одразуваат условите во 2006 година, пред Бугарија и Романија да пристапат во блокот.
Бугарската влада во неделата (29-ти јули) одлучи да ги зголеми социјалните трошоци во последното тримесечје од годината и уште повеќе да ги намали даноците на персоналниот приход, почнувајќи од 2008 година.
Локалните пензии ќе бидат зголемени за 10 отсто, покрај 10-те отсто зголемување во јули.
Националната банка на Кувајт потпиша договор за купување 40 отсто од „Тркиш бенк“ за 160 милиони американски долари.
Договорот сé уште бара одобрение од турската Агенција за банкарска регулација и супервизија и кувајтската Централна банка.
Просечните цени на автомобилите во Романијa беа за 1,8 отсто пониски отколку просекот на ЕУ во првата половина од 2007 година, покажа истражувањето на Европската комисија.
Од сите членки на ЕУ, возилата се најскапи во Словачка.
Maкедонскиот парламент ја одобри променетата верзија на буџетот на земјата за 2007 година.
Трошоците изнесуваат 1,91 милијарди евра, додека проектираните приходи изнесуваат 1,88 милијарди евра.
Aлбанскиот министер за економија, трговија и енергија, Генц Рули, потпиша договор со неговиот црногорски колега Бранимир Гвозденовиќ, за градење на новата врска за пренос на енергија помеѓу Тирана и Подгорица.
Проектот вреден 41,7 милиони евра ќе заврши во 2009 година и двојно ќе го зголеми капацитетот на Албанија за увоз на енергија.
Aлбанската влада воведе рамен данок на приход од 10 отсто во средата (1-ви август).
Со овој чекор владата има за цел да ги намали фискалните бариери и да ја зголеми привлечноста на земјата за странските инвеститори.
(Разни извори – 27/07/07-03/08/07)
