10/08/2010
TИРАНА, Албанија -- Група граѓани во Тирана поднесоа барање до Централната изборна комисија (ЦИК) во понеделникот (9-ти август) за организирање референдум за тоа дали гласовите од изборите во јуни 2009 година треба да се пребројат.
Групата предлага да бидат одговорени следниве прашања само со ДА или НЕ -- треба ли да се пребројат гласачките ливчиња од парламентарните избори во 2009 година?
Треба ли пребројувањето да го води цивилното општество, и треба ли пребројувањето да го води ЦИК?
Еден од иницијаторите на референдумот, Анди Ѓолику, рече дека дојде време граѓаните да одлучат сами со гласање, право загарантирано со уставот.
ЦИК мора да одговори во рок од 20 дена.
Гласачките ливчиња и истрагите за нив ја поделија власта и опозицијата повеќе од една година, забавувајќи ги реформите поврзани со ЕУ.
(ВоА, Ора њус, Топ ченал, Балкан веб, Топ њус - 09/08/10)
