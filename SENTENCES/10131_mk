07/06/2004
Од Гелу Трандафир за Southeast European Times во Букурешт - 07/06/04
Немаше причина за прослава во неделата (6-ти јуни) во седиштата на Социјалдемократската партија (ПСД) во Букурешт. 
Кандидатот на ПСД, Мирчеа Џоана, освои половина од гласовите во однос на својот противкандидат, актуелниот градоначалник на Букурешт, Трајан Басеску. 
Џоана, еден од најпопуларните романски политичари, започна борба надевајќи се дека ќе го порази "проблематичниот" Басеску, водачот на опозициската Демократска партија.
Басеску беше номиниран во име на сојузот формиран со либералите. 
Според анкетите по гласаoето, тој освои 60 отсто од гласовите, додека Џоана освои 29 отсто. 
Либералдемократската опозиција, Правда и вистина, освои четири од вкупно шест административни окрузи во Букурешт, како што покажаа анкетите, но на некои места, можеби, ќе има и втор круг на гласаoе.
Басеску рече дека прелиминарните резултати го покажуваат "големиот потенцијал на сојузот за победа на општите избори во ноември". 
Ко-претседателот на сојузот, Теодор Столојан, кандидат на претседателските избори, побара од Владата да "соработува со Градскиот совет на Букурешт".
За владејачката партија, резултатите би можеле да претсавуваат загрижувачки знак за работите што следат. 
И покрај агресивната и скапа кампаoа, ПСД не успеа во својот обид за преземаoе на контролата во големите градови.
"Малку сум разочаран, но не сум обесхрабрен", изјави Џоана во неделата вечер. 
Тој во понеделникот објави дека ќе продолжи да ја врши својата фунција на министер за надворешни работи. 
Премиерот Адријан Настасе вети дека Владата ќе ги поддржи новоизбраните локални власти.
Во Клуј, пак, кандидатот на ПСД беше уште еден популарен член на Владата, министерот за домашни работи, Јоан Рус. 
Со поддршка на Унгарската малцинска партија тој освои 39 отсто од гласовите. 
Кандидатот на Правдата и вистината, Емил Бок, беше веднаш по него, со освоени 37 отсто од гласовите. 
Кандидатот на националистичката партија, актуелниот градоначалник Георге Фунар, лошо помина, освојувајќи само 20 отсто од гласовите. 
Фунар не влезе во вториот круг од изборите што ќе се одржи по две недели. 
Голем број аналитичари очекуваат неговите приврзаници сега да го поддржат Бок.
Во Тимисоара градоначалникот Георге Чуханду од Христијан-демократите победи на првиот круг со 67 отсто. 
Владејачката партија ги задржа мандатите во Иаси и Констанца.
Во понеделникот изутрина прелиминарните резултати не беа презентирани според закажаното. 
Проценките покажуваат дека социјалистите освоиле најголем број мандати во руралните области. 
Овие области се с&#233; уште под контрола на старите структури, а независните масовни медиуми имаат слаб пристап таму.
Изборите во неделата претставуваа разочаруваoе и за Христијан-демократите. 
Освен гласаoето во Тимисоара, партијата -- која нема свои претставници во парламентот уште од 2000 година -- имаше резултати кои се движеа од 1 до 2 отсто.
"Романскиот политички опфат не е комплетен", изјави Џонатан Шеле, претставникот на Европската комисија во Букурешт. 
Тој го опиша отсуството на Христијан-демократите од Парламентот како "многу необично".
