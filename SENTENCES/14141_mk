15/02/2006
ВАШИНГТОН, САД -- Директорот на националната разузнавачка служба, Џон Негропонте, го пофали учеството на Бугарија во борбата против тероризмот, опишувајќи ја Софија како стратешки партнер во ова поле.
Негропонте во вторникот (14-ти февруари) се состана со бугарскиот министер во посета на земјата, Румен Петков.
Тие разговараа за билатералната и регионалната соработка, безбедносните прашања и конференцијата на министрите за внатрешни работи од Југоисточна Европа во Софија следниот месец.
Во другите вести, бугарскиот премиер Сергеј Станишев се наоѓа во еднодневна посета на соседна Романија.
Тој ќе се состане со својот колега, Калин Попеску Таричеану, и со парламентарните водачи.
(Сега, 24 Часа - 15/02/06;
веб-страница на бугарската влада, бТВ, Медиапул - 14/02/06)
