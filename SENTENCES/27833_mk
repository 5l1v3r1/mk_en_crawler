25/06/2010
ЗАГРЕБ, Хрватска -- Синдикатите успеаја да соберат повеќе од 450.000 потписи потребни за распишување референдум за предложените амандмани на законот за работни односи.
Озрен Матијашевиќ, претседател на сојузот на синдикати, изјави на прес-конференцијата во четвртокот (24-ти јуни) дека собрале преку 720.000 потписи, а се очекуваат уште повеќе.
Тој рече дека се работи за историски момент за Хрватска.
Предложениот закон за работни односи поставува шестмесечен краен рок за потпишување нов колективен договор откако ќе истече постојниот.
Потоа работничките права можат да бидат предмет на посебни договори со одделни работодавци.
Синдикатите почнаа со собирање потписи на 9-ти јуни.
Премиерката Јадранка Косор во четвртокот рече дека владата ќе ги почитува ставовите на оние кои ја потпишаа петицијата, иако референдумот -- кој чини околу 23 милиони евра -- ќе биде значителен буџетски трошок.
(ХРТ, Вечерњи лист, Нова ТВ, Пословни дневник - 24/06/10)
