26/07/2005
БРИСЕЛ, Белгија -- Турција се очекува формално да ја прошири својата царинска спогодба со ЕУ за Кипар в среда (27-ти јули), објавија медиумите, цитирајќи дипломатски извори на ЕУ. 
Амбасадорите на ЕУ, исто така, ќе го потпишат документот истиот ден. 
Турското Министерство за надворешни работи сé уште ги нема потврдено извештаите. 
Потпишувањето на спогодбата претставува последниот услов што Анкара мора да го исполни за започнување на разговорите за пристап со ЕУ на 3-ти октомври. 
Според Ројтерс, Турција ќе издаде соопштение дека царинската спогодба не значи формално признавање на Кипар.
Исто така во среда, турскиот премиер Реџеп Тајип Ердоган ќе се состане со британскиот колега, Тони Блер, во Лондон. 
Кипарското прашање се очекува да биде помеѓу главните точки на агендата. 
Велика Британија моментно претседава со ЕУ. 
(ЕУ Обсервер, НТВ - 26/07/05; Ројтерс - 25/07/05)
