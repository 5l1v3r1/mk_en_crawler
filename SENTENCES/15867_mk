20/10/2006
ХЕЛСИНКИ, Финска -- На состанокот во четвртокот (19-ти октомври) во Хелсинки, Европската народна партија (ЕПП) изрази поддршка за пристапот на Хрватска во НАТО во 2008 година.
Водачите на европските конзервативни партии рекоа дека ќе се заложат за прием на земјата во алијансата на самитот на НАТО во Рига следниот месец.
Исто така во четвртокот, премиерите на Хрватска и Словенија, Иво Санадер и Јанез Јанша, ги отфрлија шпекулациите дека Словенија го блокира отпочнувањето на преговорите за пристап во ЕУ за поглавјето од аквисот кој се однесува на рибарството.
Јанша рече дека и покрај тоа што сé уште има некои отворени билатерални погранични прашања, Словенија е помеѓу членките на ЕУ кои најсилно го поддржуваат интегративниот курс на Хрватска во ЕУ.
Двајцата беа во Финска, на самитот на ЕНП.
(Вечерњи лист, Вјесник, Албански вести - 20/10/06;
Хина, МИА, Ројтерс - 19/10/06)
