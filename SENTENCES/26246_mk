13/10/2009
БУКУРЕШТ, Романија -- Владата во понеделникот (12-ти октомври) го избра Дачијан Чиолос за романски кандидат за новата Европска комисија (ЕК).
Чиолос беше советник на претседателот Трајан Башеску за земјоделски прашања, и токму сега Башеску е оној кој треба да ја одобри неговата номинација.
Романија е заинтересирана за секторот земјоделство во ЕК, но веројатноста да го добие е мала.
Неколку романски весници неодамна цитираа извори од Брисел дека Романија досега не пробала ниту за ова, ниту за кое било друго место кое вклучува контрола над парите на ЕУ.
Истите извори велат дека претседателот на ЕК Жозе Мануел Баросо му го кажал на Башеску само тоа.
(Евениментул зилеи - 13/10/09;
Медиафакс, Агерпрес, Hotnews.ro, Реалитатеа, Куриерул национал, Зиаре, Адеварул, Гандул - 12/10/09)
