02/11/2009
САРАЕВО, Босна и Херцеговна (БиХ) -- Рускиот амбасадор во Сараево Александар Бочан-Харченко, во неделата (1-ви ноември) рече дека Москва го поддржува територијалниот интегритет и суверенитет на БиХ. 
Во интервју за ФТВ, тој рече дека Русија сé уште верува оти има шанси за договор во врска со реформите меѓу водачите на муслиманската, српската и хрватската заедница. 
Бочан-Харченко истакна дека измените во уставот може да ги направи само БиХ, и дека меѓународната заедница дејствува само како советник. 
Соединетите Држави и ЕУ минатиот месец одржаа два круга разговори за уставните реформи во кампот Бутмир, во близина на Сараево, на кој учествуваа водачите на седумте најголеми политички партии во земјата. 
Рускиот министер за надворешни работи, Сергеј Лавров, планира да ја посети БиХ в четврток. 
(Дневни аваз, Танјуг, Б92, РТС - 01/11/09)
