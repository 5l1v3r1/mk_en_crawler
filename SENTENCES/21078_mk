03/09/2007
СОФИЈА, Бугарија -- Владејачката Бугарска социјалистичка партија во петокот (31-ви август) го номинираше пензиониран генерал Бриго Аспарухов за свој кандидат за градоначалник на Софија, по неколкучасовна расправа. 
Аспарухов, поранешен шеф на разузнавањето, кој работел во безбедносните служби во време на комунизмот, беше клучната фигура во контроверзноста пред пристапот на Бугарија во НАТО во 2004 година. 
Откако тогашниот премиер Симеон Саксобурготски го номинираше за советник за безбедноста, неколку земји на Запад рекоа дека неговото назначување би й наштетило на имиџот на Бугарија.
Аспарухов сега ќе се соочи со јасен фаворит, актуелниот градоначалник Бојко Борисов, на локалните избори на 28-ми октомври. 
(Сега, 24 часа - 03/09/07; Софиска новинска агенција - 01/09/07; Дарик, Дневник, Нетинфо, Медиапул - 31/08/07)
