28/05/2009
ЗАГРЕБ, Хрватска -- Судот во Загреб во средата (27-ми мај) осуди двајца универзитетски професори и едно лице кое дејствувало како посредник во т.н. афера „Индекс“, во која професорите примиле мито од студенти за нивно незаконско запишување на универзитетите.
Драган Бадњак од факултетот за транспорт при Загребскиот универзитет е осуден на две и пол години затвор, и доби забрана за предавање во следните пет години.
Неговиот колега Младен Будор и посредникот Крешимир Сомек добија условни казни во траење од по десет месеци.
Десет студенти, исто така, добија условни казни за нудење мито.
Корупцискиот скандал изби на површина во септември.
Иако запишувањето на факултетите во Хрватска е бесплатно, само ограничен број студенти се примаат секоја година.
(AП, Слободна Далмација, ХИНА, Јутарњи лист, Јавно - 27/05/09)
