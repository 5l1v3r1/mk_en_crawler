23/11/2009
AНКАРА, Турција -- Единаесет лица, вклучително и четворица полицајци, беа повредени во неделата (22-ри ноември), во судирите за време на прокурдските демонстрации во Измир.
Митингот беше организиран за дочек на Ахмет Турк, водачот на прокурдската Партија за демократско општество (ДТП).
Жителите на Измир ги нападнаа поддржувачите на ДТП додека тие се движеа низ центарот на градот носејќи знамиња на терористичката Курдистанска работничка партија (ПКК).
Ситуацијата ескалираше кога возилото кое го возеше еден демонстрант удри во случеан минувач.
Безбедносните сили пукаа во воздух, а локалните жители почнаа да фрлаат камења на демонстрантите.
Измир има голема курдска заедница.
(Хуријет, Заман - 23/11/09;
Новинска агенција Анадолу, Ксинхуа, СНН Турк - 22/11/09)
