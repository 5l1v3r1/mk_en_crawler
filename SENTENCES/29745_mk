29/12/2010
ЗАГРЕБ, Хрватска -- На вонредната седница во средата (29-ти декември) парламентот ја одобри реконструкцијата на владата што премиерката Јадранка Косор ја предложи во понеделникот. 
Како дел од напорите за зајакнување на својот економски тим, Косор одлучи да замени четворица членови на владата. 
На нивно место таа ја назначи Мартина Далиќ за министерка за финансии, Јасен Месиќ за министер за култура, Бранко Бачиќ за министер за животна средина и градежништво, и Давор Божиновиќ за министер за одбрана. 
Домагој Милошевиќ ќе ја преземе новоформираната позиција на вицепремиер задолжен за инвестиции. 
Косор вели дека главни приоритети на тимот ќе бидат спроведување мерки со цел економско заздравување и завршување на разговорите за пристапување во ЕУ. 
(ХРТ, Хина, Пословни дневник - 29/12/10)
