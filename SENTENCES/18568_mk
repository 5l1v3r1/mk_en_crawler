11/03/2007
СКОПЈЕ, Македонија -- Меѓународната заедница во петокот (9-ти март) го поздрави состанокот помеѓу премиерот и претседател на ВМРО-ДПМНЕ, Никола Груевски, и Али Ахмети, водачот на најголемата опозициска партија на етничките Албанци (ДУИ).
Според заедничката изјава издадена од страна на претставниците на ЕУ, ОБСЕ, НАТО и САД во Скопје, состанокот претставува важен чекор напред во насока на градењето на довербата.
Западните претставници, исто така, ги охрабрија сите политички партии во Македонија да продолжат со напорите за остварлив политички дијалог.
Исто така во петокот, претставникот на ЕУ, Ерван Фуере, повторно ги повика ВМРО-ДПМНЕ и ДУИ да се договорат околу листата закони кои треба да бидат усвоени според т.н. Бадинтеров принцип.
Таквите закони бараат одобрение од мнозинството пратеници на партиите на малцинствата, за да бидат усвоени од страна на парламентот.
(Вечер, Дневник, А1 ТВ - 10/03/07)
