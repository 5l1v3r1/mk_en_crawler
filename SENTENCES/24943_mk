01/12/2008
ПРИШТИНА, Косово -- Водачите во неделата (30-ти ноември) ја отфрлија секоја можност српските безбедносни сили да се вратат на Косово.
Тие заминаа во 1999 година по Кумановскиот договор, воен договор помеѓу Белград и НАТО за повлекување на поранешните југословенски војници и полиција од Косово.
Приштина вели дека договорот треба да остане онаков каков што е, тврдејќи дека Србија сé уште претставува ризик по безбедноста и сигурноста.
Претседателот Фатмир Сејдиу рече дека секоја измена на договор е неприфатлива.
Премиерот Хашим Тачи рече дека српските водачи може да разговараат за настаните во својата земја, но Косово има своја војска, безбедносни сили и НАТО.
Нивниот коментар беше одговор на коментарот на српскиот претседател Борис Тадиќ.
Во интервју за белградскиот весник „Политика“ во саботата, тој рече дека Србија докажала оти е фактор на стабилизација во регионот и дека Кумановскиот договор заслужува ревизија.
Во другите вести, Рамуш Харадинај во неделата беше повторно избран за претседател на партијата Сојуз за иднината на Косово (ААМ).
ААК, исто така, го прими издавачот Блерим Шала во своите редови.
Тој, најверојатно, ќе го заземе местото на заменик-претседател на партијата, заедно со братот на Харадинај, Даут Харадинај.
Поранешниот претставник на ОН во Косово Стивен Шук се согласи да стане советник на водачот на ААК.
(Коха Диторе, Зери, Експрес, Косова Сот - 01/12/08;
TВ 21, РТК - 30/11/08)
