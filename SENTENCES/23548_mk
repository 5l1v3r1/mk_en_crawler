25/03/2009
ПРИШТИНА, Косово -- Портпаролот на УНМИК, Александар Иванко, во вторникот (24-ти март) рече дека мисијата ќе го намали своето присуство во Косово за 90 отсто до крајот на јуни, но дека ќе задржи одредено присуство сé додека важи резолуцијата 1244 на ОН.
Косовските водачи побараа од УНМИК да ја прекине својата мисија.
За време на седницата на Советот за безбедност на ОН во петокот за Косово, министерот за надворешни работи, Скендер Хисени, рече дека дојде време за поенергична поддршка од ЕУЛЕКС.
„Ги поканивме да бидат тука и тие се тука за не поддржат во областите на судството и полицијата и, исто така, мора да не поддржат во процесите на интеграција во ЕУ“, рече Хисени.
Премиерот Хашим Тачи истакна дека „реалноста покажува дека улогата на УНМИК е застарена, резолуцијата 1244 на Советот за безбедност на ОН е застарена, и Косово има сопствени легитимни државни институции“.
(РТК, Кохавижн, Клан - 24/03/09)
