20/04/2010
AНКАРА, Турција -- Парламентот ја заврши првата расправа за контроверзната серија уставни амандмани предложени од владејачката Партија на правдата и развојот (АКП) рано во вторникот (20-ти април). 
Претставниците на АКП, најголемата опозициска Републиканска народна партија (ЦХП), Партијата за националистичко движење (МХП) и прокурдската Партија на мирот и демократијата (БДП) на парламентарната говорница ги искажаа ставовите на нивните партии. 
По дискусијата за пакетот во целина, пратениците продолжија со конкретните членови. 
Првите два члена беа одобрени, при што гласаа само членовите на АКП и МХП. 
АКП предложи девет последователни денови расправа и гласање, освен в петок, кога е националниот празник на Турција.
ЦХП, БДП и помалата опозициска партија Демократска левичарска партија, одбиваат да присуствуваат на парламентарните седници посветени на расправата за амандманите, за кои тие велат дека им ги одземаат овластувањата на секуларните судови. 
Ако биде потребно, АКП објави дека ќе одржи јавен референдум за реформите. 
(Радикал, Заман - 20/04/10; Фајненшал тајмс, Џрнал од тркиш викли - 19/04/10)
