27/09/2007
БЕРЛИН, Германија -- Најновиот Индекс на перцепција на корупцијата (ЦПИ) на Трансперенси интернешнал покажа дека повеќето земји од Западен Балкан постигнале напредок во борбата против корупцијата, иако нивоата сé уште остануваат високи.
Албанија, Босна и Херцеговина (БиХ), Хрватска, Македонија, Романија, Србија и Турција ги подобрија своите позиции во рангирањето.
Само Бугарија има влошување, паѓајќи од 57-мото на 64-тото место од вкупно 179.
Хрватска сега е изедначена со Бугарија на 64-тото место, од 69-тото минатата година.
Напредокот во Романија беше, исто така, значаен:
земјата се придвижи од 69-тото на 84-тото место минатата година.
БиХ се искачи од 93-тото на 84-тото место, делејќи ја позицијата со Македонија, која беше 105-та минатата година.
Србија се рангираше на 79-тото место, во споредба со 90-тото место минатата година.
Албанија се рангираше на 105-тото место, пад од 111-тото.
Извештајот на ЦПИ, објавен во средата (26-ти септември) ги мери перципираните нивоа на корупција помеѓу државните службеници и политичарите, врз основа на последните три одделни испитувања во секоја земја.
(AФП, СРНА, РТРС, БТА, БИРН, БНР - 26/09/07)
