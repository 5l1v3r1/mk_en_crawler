16/09/2008
БРИСЕЛ, Белгија -- Министрите за надворешни работи на ЕУ во понеделникот (15-ти септември) ги повикаа Романија и Бугарија да ја зајакнат борбата против корупцијата и да постигнат поубедливи резултати во работата на правниот и административниот систем.
Министрите рекоа дека двете земји мораат да „ги интензивираат своите напори ...
особено во областите истакнати во извештаите на [Европската комисија]“.
Во своите извештаи од јули, ЕК ги критикуваше двете нови членки за слабите резултати во борбата против корупцијата и организираниот криминал.
Исто така во понеделникот, европскиот комесар за мултилингвизам, Леонард Орбан, рече дека ЕК ја повикува Романија да ја зајакне фискалната политика и да ја намали бирократијата.
Тој додаде дека владата треба, исто така, да ги ослободи претпријатијата од „административниот товар“.
(Meдиафакс, Зиаре, Реалитатеа ТВ, БНР, БТА, Софиска новинска агенција, Ројтерс - 15/09/08)
