10/10/2006
БЕРЛИН, Германија -- Комесарот за проширување на ЕУ, Оли Рен, во понеделникот (9-ти октомври) предупреди дека усвојувањето на контроверзниот закон во Франција би можело да има негативни последици за врските на ЕУ со Турција. 
Францускиот сенат планира да расправа за мерката подоцна оваа недела. 
Со неа за кривично дело ќе се смета негирањето на геноцидот против Ерменците, што се случи во Отоманската империја во периодот 1915-1917 година. 
Анкара се закани со замрзнување на економските врски со Париз, додека Турската федерација на потрошувачи рече дека ќе организира бојкот на стоки и производи увезени од Франција.
Во другите вести, локалниот суд во Трабзон, Турција, во вторникот осуди тинејџер на 18 години затвор за убиството на еден римокатолички свештеник. 
Отец Андреа Санторо беше застрелан во февруари, пред неговата црква. 
Обвинителите бараа доживотна казна затвор. 
(Хуријет, Милијет, Сабах, Чумхуријет - 10/10/06; Заман - 09/10/06)
