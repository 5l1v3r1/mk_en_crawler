20/11/2008
ПРИШТИНА, Косово -- Илјадници луѓе се собраа во средата (19-ти ноември) во Приштина, протестирајќи поради континуираната улога на УНМИК во областите каде што живее претежно српско население. 
Движењето Самоопределување и 30 други невладини организации го организираа протестот во обид да ги убедат водачите и понатаму да се спротивставуваат на барањата на ОН и ЕУ, кои сакаат координирано распоредување на мисијата предводена од ЕУ, ЕУЛЕКС, со Србија. 
Конкретно, мисијата на ОН, УНМИК, ќе ја задржи контролата над полициските станици и царината во северниот дел од Косово и другите области на југ од Ибар, каде доминира српското население. 
Косово инсистира на тоа дека како независна држава мора да има целосна контрола над својата територија. 
Демонстрантите вееја знамиња и извикуваа слогани против УНМИК за време на мирните протести. 
Еден ден претходно владата категорично го отфрли планот од шест точки за распоредувањето на ЕУЛЕКС, предложен од страна на генералниот секретар на ОН, Бан Ки-Мун. 
(Студио Б, Б92, Бета, Танјуг - 19/11/08)
