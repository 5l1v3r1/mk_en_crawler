06/04/2007
БАЊА ЛУКА, Босна и Херцеговина (БиХ) -- Американскиот помошник секретар за европски и евроазиски прашања, Даниел Фрајд, повторно ги повика властите на Република Српска (РС) да ги уапсат и му ги предадат на Трибуналот на ОН во Хаг за воени злосторства сите преостанати бегалци.
Фрајд во четвртокот (5-ти април) ја посети Бања Лука и оствари разговори со високи претставници на одбраната и војската на РС, пред крајот на својата дводневна посета на БиХ.
Тој особено ја истакна потребата за апсење на водачот на армијата на босанските Срби за време на војната, Ратко Младиќ, кој се наоѓа на листата на Трибуналот на најбарани бегалци.
Фрајд, исто така, потврди дека САД ќе продолжат да го поддржуваат реструктуирањето на вооружените сили на БиХ.
Подоцна во четвртокот, Фрајд замина за Загреб, каде што се состана со хрватскиот претседател Стипе Месиќ и ја потврди американската поддршка за напорите на Хрватска за влез во НАТО и во ЕУ.
(Дневни аваз, Независне новинe - 06/04/07;
РТРС, ПБС БиХ, ХИНА, ХРТ - 05/04/07)
