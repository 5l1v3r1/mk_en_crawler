06/12/2006
AТИНА, Грција -- Рускиот министер за одбрана, Сергеј Иванов, во средата (6-ти декември) ја заврши дводневната посета на Грција.
Тој се состана со неколку официјални претставници, на разговори околу воената соработка и ситуацијата на Балканот, особено во Косово.
Во меѓувреме во Белград, рускиот амбасадор во Србија, Александар Алексејев, на локална радио-станица изјави дека неговата земја ќе го искористи правото на вето во Советот за безбедност на ОН за да го блокира планот за идниот статус на Косово, ако истиот не го задоволи истовремено етничкото албанско мнозинство и Србија.
Како одговор на ова, американскито државен потсекретар, Николас Барнс, за новинарите во Брисел изјави дека не верува оти Москва е можно да поставила еден ваков ултиматум пред да биде обелоденет планот за статусот на Косово.
(Eлефтерија, Елефтеротипија - 06/12/06;
EРТ, Интерфакс, УПИ, АП, АФП - 05/12/06)
