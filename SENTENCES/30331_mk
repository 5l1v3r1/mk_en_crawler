15/05/2011
БЕЛГРАД, Србија -- Комесарот за проширување на ЕУ, Штефан Фуле, ја повика владата да ги интензивира напорите за исполнување на условите на ЕУ за кандидатски статус оваа година. 
Позитивниот извештај на главниот обвинител на Хашкиот трибунал за воени злосторства, Серж Брамерц, и конкретниот напредок во билатералните разговори со Приштина се клучни услови што треба да се исполнат, рече Фуле во интервјуто за Б92 во петокот (13-ти мај). 
Тој ја поздрави мартовската реконструкција на владата, велејќи дека новата влада ги интензивираше реформите.
Фуле следната недела ќе ја посети Србија. 
Брамерц, кој беше во Србија минатата недела, рече дека е незадоволен од соработката на Белград во врска со воените злосторства. 
Тој сé уште смета дека бегалецот Ратко Младиќ се крие во Србија и вели дека владата мора да стори повеќе за да го пронајде него и Горан Хаџиќ. 
(Б92 - 13/05/11)
