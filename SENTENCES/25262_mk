29/09/2009
ЊУЈОРК, САД -- Државната секретарка Хилари Клинтон во понеделникот (28-ми септември) ги поздрави мерките што ги презедоа Турција и Ерменија за нормализирање на нивните дипломатски врски.
Ова се случи на одделните состаноци со турскиот министер за надворешни работи, Ахмет Давутоглу, и неговиот ерменски колега Едвард Налбандијан во Њујорк, на маргините од 64-тата сесија на Генералното собрание на ОН.
Властите во Анкара во неделата објавија дека двете земји ќе потпишат договор на 10-ти октомври, воспоставувајќи дипломатски врски.
„Сакам да ја повторам нашата силна поддршка за процесот на нормализирање кој е во тек помеѓу Ерменија и Турција“, им рече Клинтон на новинарите по нејзиниот состанок со Налбандијан.
За време на нејзиниот состанок со Давутоглу, Клинтон рече дека ја цени силната посветеност на турската влада на процесот.
Иако Турција беше меѓу првите земји што ја признаа независноста на Ерменија во 1991 година, двете земји никогаш не воспоставија дипломатски врски.
Нивната заедничка граница е затворена од 1993 година.
(AФП, Ројтерс, АП - 28/09/09)
