26/01/2006
СКОПЈЕ, Македонија -- Премиерот Владо Бучковски во средата (25-ти јануари) изјави дека брзото усвојување на новиот изборен законик и законите за реформи во судството претставуваат приоритет за владата. 
Тој, исто така, посочи дека овие прашања се поважни отколку одредувањето на точниот датум на следните парламентарни избори.
Истиот ден парламентот го усвои долгоочекуваниот закон за слободен пристап до јавните информации. 
Сепак, неколку невладини организации го критикуваа законот, велејќи дека има значителни недостатоци.
Исто така во средата, Македонија и САД потпишаа договор за билатерална соработка во областа на науката и технологијата. 
Договорот има за цел интензивирање на соработката во заедничките проекти во текот на следните десет години. 
(Телма ТВ, А1 ТВ, Макфакс - 25/01/06)
