09/07/2006
ПОДГОРИЦА, Црна Гора -- Комесарот за проширување на ЕУ, Оли Рен, за време на неговата посета на Подгорица во петокот (7-ми јули) потврди дека разговорите за Договорот за стабилизација и асоцијација (ДСА) со Црна Гора се очекува да продолжат под нов мандат во септември.
Преговорите за ДСА ќе продолжат од онаму каде што застанаа претходно, рече Рен, потсетувајќи дека двонасочниот модел за разговорите со поранешната државна заедница на Србија и Црна Гора значеше дека било разговарано одделно со двете републики за голем број теми.
Исто така во петокот, Црна Гора и Хрватска официјално воспоставија дипломатски врски.
Хрватска ја призна независноста на Црна Гора на 12-ти јуни.
Во другите вести, склад за експлозиви експлодираше во Никшиќ, централна Црна Гора, во саботата изутрина.
Од експлозијата беа повредени 32 лица, меѓу кои и 9 деца, а беа оштетени и куќи во радиус од 2 километри.
(Вијести - 09/07/06;
Дан, Нови лист, Вечерњи лист, Мина - 08/07/06;
ХРT - 07/07/06)
