18/09/2005
БЕЛГРАД, Србија и Црна Гора -- Претседателот на Србија и Црна Гора во петокот (16-ти септември) рече дека е можно да поднесе оставка бидејќи се чувствува како жртва на „измислици“. 
Светозар Маровиќ, кој е Црногорец, беше вмешан во измамата со српскиот министер за финансии, Млаѓан Динкиќ. 
Динкиќ го обвини министерот за одбрана на заедницата, Првослав Давиниќ, за корупција во врска со одобрувањето на договорот за набавка на воена опрема зад грбот на српската влада. 
Маровиќ застана во одбрана на Давиниќ и самиот беше обвинет за корупција. 
Тој, исто така, одби да ја предводи делегацијата на државната заедница на 60-тиот јубилеен самит на ОН во Њујорк. 
Црногорските власти, во меѓувреме, ја предупредија Србија дека смената на претседателот би можела да резултира со распаѓање на кревката државна заедница. 
Црногорскиот претседател Филип Вујановиќ во саботата објави дека претставниците од Белград и Подгорица наскоро ќе се состанат на разговори околу прашањата поврзани со аферата на набавка на воена опрема. 
(РТС - 18/09/05; Мина - 17/09/05; Ројтерс, АП - 16/09/05)
