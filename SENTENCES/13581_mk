23/11/2005
ЗАГРЕБ, Хрватска -- Српскиот премиер Воислав Коштуница во среда (23-ти ноември) ќе допатува во мошне значајна посета на Загреб - прва од страна на еден српски премиер во последниве 15 години.
Во интервјуто од вторникот за хрватската новинска агенција ХИНА тој го истакна значајното неодамнешно подобрување на билатералните врски помеѓу двете поранешни југословенски републики и рече дека смета оти тој тренд ќе продолжи, со оглед на заедничката цел за интеграција во ЕУ.
Истовремено, тој истакна дека остануваат некои отворени прашања, како што се враќањата на бегалците и расветлувањето на судбината на исчезнатите лица.
Во другите вести од вторникот, Хрватска и Црна Гора потпишаа билатерален договор за зголемена полициска соработка во борбата против организираниот криминал и илегалната имиграција.
Договорот предвидува подобра комуникација и размена на податоци и експертиза.
(ХРТ, Нови лист - 23/11/05;
ХИНА, Танјуг, Бета - 22/11/05)
