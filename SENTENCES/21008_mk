04/03/2008
ВАШИНГТОН, САД -- Помошник државниот обвинител Алис Фишер се состана со бугарскиот министер за внатрешни работи, Румен Петков, во понеделникот (3-ти март) на разговори околу борбата против организираниот криминал, корупцијата и пиратството, како и мерките за заштита на правата на интелектуална сопственост. 
Тие се согласија да формираат заеднички инспекторски тимови во кои ќе учествуваат обвинители и полицајци од двете земји. 
Фишер ја потврди поддршката на Вашингтон за формирањето центар за борба против организираниот криминал во Бугарија и рече дека Вашингтон е подготвен да испрати американски експерти да ги обучуваат бугарските припадници на безбедносните сили таму. 
Центарот е дел од заедничкиот проект помеѓу Бугарија и Европската комисија. 
Истиот ќе се користи и како база за обука на припадниците на безбедносните сили од Западен Балкан. 
(Дарик, БГНЕС, Actualno.com - 03/03/08)
