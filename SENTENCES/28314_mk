18/04/2010
РЕЈКЈАВИК, Исланд -- Огромен облак од опасен пепел од исландскиот вулкан се придвижи јужно во саботата (17-ти април), поради што многу држави на Балканот беа принудени да го затворат својот воздушен простор, стравувајќи дека пепелта може да се вовлече во моторите на авионот, предизвикувајќи нивно откажување.
Романија, Србија, Црна Гора, Босна и Херцеговина и поголем дел од Хрватска, како и северниот дел од Бугарија го затворија својот воздушен простор за летовите.
Затворањето без преседан заглави илјадници патници.
Иако некои аеродроми во регионот продолжија со работа, многу летови за и од Централна и Западна Европа беа откажани бидејќи аеродромите беа затворени.
Според прогнозите, облакот од пепел ќе остане и ќе ги блокира летовите до понеделник.
(ХИНА, Танјуг, ДПА, АФП, БНT - 17/04/10)
