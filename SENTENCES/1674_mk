03/11/2010
Aлбанските власти треба да прекинат со плановите за рушење на зградата од времето на комунизмот, позната како Пирамидата, вели УНЕСКО. 
Локалните медиуми го цитираа регионалниот директор на организацијата, Енгелберт Руос, кој рече дека нејзиното уништување ќе значи отстранување на еден важен потсетник од периодот на диктатура. 
Албанската влада вети дека ќе продолжи со плановите за рушење на зградата.
***
Приштинa го отвори 6-тото издание на Џез-фестивалот во вторникот (2-ри ноември. 
Различни локални и европски музичари од Италија, Грција, Швајцарија, Германија и Белгија ќе настапат во текот на четиридневниот фестивал.
***
Документарниот филм „Исфакат“ на турскиот режисер Орхан Текеоглу, ја освои наградата за најдобар документарен филм на овогодинешниот Меѓународен филмски фестивал Танет што се одржа во Кент, ОН, од 25-ти до 28-ми октомври. 
Филмот е за тешкиот живот на жените што живеат во регионот на Црното Море во Турција.
***
Букурешкиот Национален музеј на современа уметност е домаќин на 4-тиот Меѓународен фестивал на дигиталниот филм Кинофест, од среда (3-ти ноември) до недела. 
На настанот ќе учествуваат млади филмаџии и продуценти кои ќе претстават околу 50 оригинални краткометражни филмови од 27 земји.
***
Повеќе од 12.000 тркачи се приклучија на овогодинешниот специјален маратон во Грција во неделата (31-ви октомври), одбележувајќи го 42-километарското трчање во 420 година пред н.е. 
кое го инспирираше современиот настан. 
Рајмонд Бет од Кенија победи на трката за мажи, додека Литванката Раса Драздаукаите беше прва меѓу жените.
***
Белградската актерка Мирјана Карановиќ е добитничка на Златниот венец на меѓународниот театарски фестивал МЕСС во Сараево, за својот придонес за театарот. 
Педесеттото издание на двонеделниот фестивал траеше до неделата (31-ви октомври) и опфати 35 претстави.
(Разни извори -- 27/10/10-03/11/10)
