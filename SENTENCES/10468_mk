19/10/2004
ТИРАНА, Албанија -- Грчкиот претседател Костис Стефанопулос во понеделникот (18-ти октомври) ја посети Албанија, на разговори за зајакнување на билатералната политичка и економска соработка.
Албанскиот претседател Алфред Мојсиу за новинарите изјави дека посетата означува нов чекор во односите помеѓу Тирана и Атина.
Тие се согласија со потребата за елиминирање на „минатите предрасуди“.
За време на разговорите, Стефанопулос, исто така, ја потврди поддршката на неговата земја за напорите на Албанија за добивање на членство во НАТО и во ЕУ, како и на реформите кои имаат за цел подобрување на човековите права.
По состанокот со премиерот Фатос Нано и со водачот на опозицијата, Сали Бериша, тој ги посети етничките Грци во Ѓирокастро и оствари разговари со една група за човекови права.
(AНA - 19/10/04;
AФП, МАП - 18/10/04)
