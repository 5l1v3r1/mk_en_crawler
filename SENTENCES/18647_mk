11/02/2007
AНКАРА, Турција -- Необврзувачка резолуција во американскиот конгрес која ги опишува убиствата на Ерменците во Отоманската империја за време на Првата светска војна како геноцид, може да предизвика трајна штета на турско-американските односи, рече турскиот министер за надворешни работи, Абдула Ѓул, по неговото враќање од Вашингтон во саботата (10-ти февруари).
Тој додаде дека претседателот Џорџ Буш и државниот секретар Кондолиза Рајс го предупредиле конгресот за, како што рече, „потенцијалната опасност за американските интереси“.
Во другите вести, тестовите од трите деца хоспитализирани во Турција со симптоми како оние на птичјиот грип, беа негативни за евентуалното присуство на болеста.
Сите се од југоисточното село Богазкој.
Турското Министерство за здравство потврди дека е откриен опасниот вид на вирусот Х5Н1.
Сета домашна живина во областа е уништена во обид да се спречи евентуалното понатамошно ширење на болеста.
(Ројтерс, АФП - 10/02/07)
