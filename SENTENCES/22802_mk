08/07/2008
ПАРИЗ, Франција -- Генералниот секретар на НАТО, Јап де Хоп Шефер, во понеделникот (7-ми јули) ја повикаа ЕУ да го зајакне своето партнерство во областа на одбраната со Турција. 
Де Хоп Шефер истакна дека ЕУ треба да стори повеќе за намалување на тензиите во своите односи со земјата. 
„Ние не можеме да дозволиме ова да продолжи, бидејќи нашите војници се ангажирани рамо до рамо во опасни мисии“, рече тој, додавајќи дека исклучувањето на Турција од Европската одбранбена агенција претставува еден од главните проблеми во одбранбените односи помеѓу Турција и ЕУ. 
Де Хоп Шефер ја повика ЕУ да најде начин да се надмине отфрлањето од страна на кипарските Грци на турското членство во агенцијата. 
(Заман, Хуријет - 08/07/08, Ројтерс, новинска агенција Анадолу - 07/07/08)
