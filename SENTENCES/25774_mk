21/10/2009
БУКУРЕШТ, Романија -- Социјалдемократската партија (ПСД), Националлибералната партија (ПНЛ), Демократската алијанса на Унгарците (УДМР) и малцинските претставници, во вторникот (20-ти октомври) му рекоа на мандаторот Лучијан Кроитору дека нема да го поддржат неговиот предлог за составот на владата, што значи дека тој ќе изгуби на гласањето за доверба во парламентот.
Покрај тоа, претставниците на овие опозициски партии побараа од него да ја повлече својата номинација, предложена од претседателот Трајан Башеску.
Водачот на ПСД Мирчеа Џоана, за новинарите изјави дека состанокот со Кроитору траел околу десет минути.
ПСД, ПНЛ, УДМР и малцинските претставници сé уште го поддржуваат Клаус Јоханис за премиер и подготвуваат писмо во кое бараат од Башеску да ја повлече номинацијата на Кроитору.
(Евениментул Зилеи, Котидианул, Романија либера - 21/10/09)
