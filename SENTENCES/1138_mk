22/10/2008
Повеќе од 60 странски музичари учествуваа на овогодинешното 27-мо издание на Скопскиот џез фестивал, кој беше отворен во петокот (17-ти октомври). 
Петдневниот фестивал вклучуваше изведби на боса нова, модерен норвешки џез, американски џез и други жанрови. 
Истиот заврши во вторникот со концерт на францускиот тапанар Ману Каче, американскиот експериментален џезист Хенри Тредгил, Џастин Адамс и Џулдих Камара.
***
Поранешната ѕвезда на Националната кошаркарска асоцијација Владе Дивац стана советник на српската влада. 
Пензионираниот центар на Лос Анџелес Лејкерс и Сакраменто Кингс ќе биде задолжен за хуманитарните и спортски прашања. 
Тој ќе работи со вицепремиерот Ивица Дачиќ.
***
Музеј посветен на Мајка Тереза беше отворен во нејзиниот роден град Скадар, во Aлбанијa, во неделата (19-ти октомври). 
Музејот се наоѓа во нејзиниот поранешен дом, кој Меѓународниот центар за мир на нациите го реконструираше. 
Во него се изложени нејзини фотографии, документи и лични предмети.
***
Неодамна откриеното златно богатство кое датира од Бронзеното време е изложено во Националниот историски музеј во Софијa од понеделникот (20-ти октомври). 
При ископувањата на могилата во општината Харманли, во Бугарија, е откриен златен ѓердан од 320 монисти, како и две златни алатки, златна чинија, сребрена чинија и бронзен нож.
***
Филмот Буги на романскиот режисер Раду Мунтеан ја освои наградата на фондацијата Семејство Зикерман за најдобро сценарио на 16-тиот Меѓународен филмски фестивал Хамптон во Њујорк. 
Фестивалот, кој главно ги поддржува независните филмови, се одржа од 15-ти октомври до неделата (19-ти октомври).
***
Четириесет и петтиот филмски фестивал Златен портокал, најголем филмски фестивал во Tурција се одржа од петокот (17-ти октомври) до неделата. 
Пазарот -- Приказна за трговијата, во режија на Бен Хопкинс, ја освои фестивалската награда за најдобар филм. 
На настанот присуствуваа ѕвезди како Бо Дерек, Мики Рурк, Адриен Броди и Кевин Спејси.
***
Бугаринот Петар Стојчев го освои гран прито на Отвореното првенство во пливање ФИНА осма година по ред, беше објавено на веб-страницата на Меѓународната пливачка федерација. 
На последниот настан оваа сезона, кој се одржа во Сумидеро, Мексико, бугарскиот шампион не ја заврши 15-километарската трка, но собра доволно поени (126) за победа.
(Разни извори – 15/10/08-22/10/08)
