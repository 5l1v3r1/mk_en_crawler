07/09/2004
АНКАРА, Турција -- Ставот на Европската комисија во однос на Турција, кој се очекува да биде обелоденет во рок од еден месец, ќе биде цврст и јасен, изјави во понеделникот (6-ти септември) комесарот на ЕУ за проширување, Гинтер Верхојген, на почетокот од неговата неколкудневна посета на земјата. 
Тој рече дека „моментот на вистината“ се приближува и ништо не би можело да го одложи донесувањето на одлуката на ЕУ во декември, за тоа дали да започнат разговори за пристап со Турција. 
Верхојген, исто така, ја посети југоисточна Турција, со цел да го процени статусот на курдското малцинство и состојбата кај нив во врска со човековите права.
Во другите вести, еден војник и еден стражар беа убиени во, како што се смета, напад на курдските бунтовници во Дијарбекир рано во вторникот. 
Непознати напаѓачи отвориле оган врз контролниот пункт во областа населена претежно со курдско население. 
Курдистанската работнична партија, позната како КОНГРА-ГЕЛ, е осомничена за вмешаност во нападот. 
(Њујорк тајмс, АФП, АП - 07/09/04; ЕУ Опсервер, НТВ, Блумберг - 06/09/04)
