07/12/2007
БЕЛГРАД, Србија -- Министерот за надворешни работи, Вук Јеремиќ, во четвртокот (6-ти декември) рече дека Србија ќе ги искористи сите средства -- освен сила -- за заштита на својот суверенитет и територијален интегритет ако косовските Албанци унилатерално прогласат независност. 
Јеремиќ и другите министри од српската Демократска партија, која ја предводи претседателот Борис Тадиќ, континуирано ја исклучуваат можноста за вооружен конфликт. 
Сепак, премиерот Воислав Коштуница и официјални претставници од неговата Српска демократска партија и понатаму користат поостра реторика. 
Во четвртокот Коштуница ги потврди обвинувањата дека НАТО од Косово сака да создаде држава-марионета. 
Еден од советниците на Коштуница, Александар Симиќ, во средата рече дека силата ќе биде помеѓу „законските средства“ што се отворени за Белград да си ги заштити своите интереси.
Во четвртокот членот на меѓународната тројка на ЕУ што посредува со прашањето, Волфганг Ишингер, од Симиќ побара повлекување, велејќи дека „не може да се прифати, ниту да се толерира пред дури и да излезе извештајот на тројката, една од страните да се изјаснува на ваков начин“. 
(Блиц, Дневник - 07/12/07; РТС, Танјуг, ББС, Ројтерс, АФП, ДПА - 06/12/07)
