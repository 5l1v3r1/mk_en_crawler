22/09/2008
ПОДГОРИЦА, Црна Гора -- Полицијата во неделата (21-ви септември) објави дека 65 лица се уапсени врз основа на обвиненијата за нарушување на јавниот ред, за време на протестот против плановите на Црногорската православна црква за изградба на манастир.
Демонстрантите го блокираа патот во близина на градот Никшиќ за да го спречат владиката на црквата, Михајло, и неговите поддржувачи да стигнат да градилиштето.
Демонстрантите, припадници на Српската православна црква, фрлаа јајца кон полицајците и следбениците на Црногорската црква.
Црногорската православна црква не е признаена од другите православни цркви во земјата.
Во другите вести, албанската полиција во саботата заплени 2 килограми хероин и уапси една жена на пограничниот премин Муриќан помеѓу Албанија и Црна Гора.
Жената, босанска државјанка, живее во Италија.
Дрогата беше пронајдена во автомобил со италијански регистарски таблички.
Полицијата ја испитува евентуалната поврзаност на жената со синџир на трговија со дрога.
(Побједа, АП, РТС, Вести, Курир, Бета, Политика, Балканвест, Телеграфи, Старт, Алсат, Макфакс - 21/09/08)
