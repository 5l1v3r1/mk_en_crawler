29/10/2007
Две погранични општини, македонска и грчка, Дојран и Дојрани, се согласија да соработуваат во создавањето еколошка заштита на Дојранското Езеро, кое моментно е сериозно загадено и има проблеми со рибите.
Договорот предвидува заеднички мерки за зачувување на растителниот и животинскиот свет.
Mакедонската невладина организација „Отвори ги своите прозорци“ го обелодени проектот за обезбедување пристап за хендикепираните до компјутерските системи и програми.
Организацијата ги повика бизнисмените и владата да ја зголемат поддршката за ИТ интеграцијата на инвалидизираните лица.
Францускиот универзитет Сорбона планира да отвори центар за постдипломски студии во Aтина следната година, објавија грчките медиуми.
Одлуката беше донесена и покрај доцнењето на грчките уставни амандмани со кои се дозволува отворање приватни универзитети во земјата.
Тим хирурзи изведе успешна трансплантација на бубрег во болницата во Осиек Хрватскa.
Ова беше прва ваква процедура во болницата, каде што околи 200 пациенти се лечат од заболувања на бубрезите.
Романијa во четвртокот (25-ти октомври) воведе нов компјутерски систем, со цел спречување на интернет порнографијата.
Земјата е трета во Европа што го воведува системот Мајкрософт ЦЕТС 2.0, кој обезбедува бази на податоци за сомнителни веб-страници и потенцијалните прекршители.
(Разни извори – 22/10/07-29/10/07)
