14/06/2007
МОСКВА, Русија -- Портпаролот на Министерството за надворешни работи, Михаил Камјинин, во средата (13-ти јуни) рече дека Русија била исклучена од состанокот во вторникот на Контакт-групата за Косово која ја сочинуваат шест земји и што се одржа во Париз. 
Тој рече дека тоа е неприфатливо и рече дека „приватните разговори ... 
наведуваат на помисла дека се подготвуваат унилатерални сценарија за независноста на Косово“. 
Петте други членки на Контакт-групата -- Германија, Велика Британија, Франција, Италија и САД -- минатиот вторник издадоа соопштение во кое ја потврдуваат нивната поддршка за резолуција на ОН со која ќе се спроведе планот на претставникот на ОН Марти Ахтисари за надгледувана независност на покраината.
Исто така во средата, српскиот министер за надворешни работи, Вук Јеремиќ, потврди дека неговата земја ќе го отфрли кое било унилатерално признавање на независноста на Косово. 
Тој го изјави ова во Стокхолм, каде што учествуваше на форумот на Советот на Европа за демократија. 
Во меѓувреме, во Белград, државниот секретар на Министерството за Косово, Душан Пророковиќ, рече дека Србија ќе ги преиспита односите со земјите што унилатерално ја признаваат независноста на Косово. 
(Итар-Тасс, Танјуг, Бета, Б92, АП, Интернешнал хералд трибјун - 13/06/07)
