01/09/2009
ПРИШТИНА, Косово -- Шефот на УНМИК, Ламберто Заниер, и градоначалникот на Митровица, Бајрам Реџепи, во понеделникот (31-ви август) се согласија дека треба да се најде решение кое ќе им овозможи на Албанците да се вратат на своите имоти. 
Заниер изрази загриженост во врска со ситуацијата, велејќи дека од гледна точка на ОН, расселените лица имаат фундаментално право да се вратат во своите домови. 
„Затоа, мораме да разговараме со сите релевантни фактори за да загарантираме дека безбедноста на повратниците не е загрозена“, рече Заниер.
Во понеделникот, жителите на албанска населба во северниот дел од поделената Митровица, беа спречени од полицијата на ЕУЛЕКС да дојдат на своите имоти или да продолжат со градежните работи на нивните куќи. 
Локалните Срби одржуваат секојдневни протести против враќањето на Албанците. 
(Зери, Косова Сот, Коха Диторе, Експрес - 01/09/09)
