24/01/2007
СКОПЈЕ, Македонија -- Советот за безбедност на земјата се состана во вторникот (23-ти јануари) на разговори околу најновите предизвици со кои се соочува Македонија.
За време на состанокот, претседателот Бранко Црвенковски рече дека Советот смета оти нема ризици по стабилноста, безбедноста или територијалниот интегритет што би произлегле од одлуката за идниот статус на Косово.
Потврдувајќи дека постои одредена несигурност поврзана со екстремистичките криминални групи и големите количини на оружје во Косово, тој истакна дека македонските безбедносни служби постојано ја следат ситуацијата и се подготвени брзо да реагираат ако биде потребно.
Премиерот Никола Груевски се согласи дека во моментов нема закани по стабилноста и безбедноста.
(Вечер - 23/01/07;
MИА, Макфакс, Телма ТВ, А1 ТВ - 22/01/07)
