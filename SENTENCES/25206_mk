24/12/2009
AНКАРА, Турција -- Армијата во средата (23-ти декември) ги отфрли како преуранети извештаите на медиумите дека двајца офицери се притворени во врска со плановите за убиство на вицепремиерот Булент Аринч. 
Двајцата беа уапсени доцна во саботата, во близина на куќата на Аринч. 
Во изјавата од средата, армијата соопшти дека истрагата е во тек, како и дека двајцата офицери биле ослободени откако нивните возила и домови биле претресени и не биле најдени пиштоли или диктафони. 
Сепак, властите ги конфискуваа компјутерите и средствата за чување податоци кои може да послужат како доказ во текот на официјалната истрага за „претставник на војската осомничен за откривање информации“. 
Медиумските извештаи ги разгореа гласините за зголемена тензија меѓу владејачката исламистичка Партија на правдата и развојот и секуларистичката армија. 
(Заман, Хуријет, Сабах - 24/12/09; Ројтерс, АФП - 23/12/09)
