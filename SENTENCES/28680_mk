13/04/2010
БЕЛГРАД, Србијa -- Водачите на трите опозициски партии во понеделникот (12-ти април) му предадоа на премиерот Мирко Цветковиќ петиција, потпишана од еден милион граѓани, за поддршка на иницијативата за предвремени избори.
Но, Цветковиќ им кажа на тројцата -- Томислав Николиќ од Српската напредна партија, Велимир Илиќ од Нова Србија и Ненад Поповиќ од Демократската партија на Србија -- дека земјата мора да се фокусира на тешката економска ситуација.
Тој, исто така, инсистираше на тоа дека неговата влада добро ги извршува своите задачи и дека постигна значителен напредок во поглед на напредокот кон интеграцијата во ЕУ.
По разговорите, Николиќ рече дека опозицијата нема да се откаже од своето барање.
(РТС, Танјуг, Бета, Б92 - 12/04/10)
