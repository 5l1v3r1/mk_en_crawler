27/06/2005
БЕЛГРАД, Србија и Црна Гора -- Амбасадорот на ОБСЕ во Србија и Црна Гора, Маурицио Масари, го повика Белград да ја прифати вистината за злосторствата извршени за време на конфликтите во поранешна Југославија и да ги изведе извршителите пред лицето на правдата.
На семинарот на судиите во неделата (26-ти јуни) Масари рече дека е од витално значење за Србија и Црна Гора да не го „одложува“ прифаќањето на вистината, со оглед на аспирациите на државната заедница за пристап во ЕУ.
Белград треба да ги исполни своите меѓународни обврски и да ги уапси и екстрадира сите бегалци во Трибуналот на ОН, рече тој, додавајќи дека е срамно тоа што главните обвинети за воени злосторства, Радован Караџиќ и Ратко Младиќ, сé уште се на слобода.
(Танјуг - 27/06/05;
Бета - 26/06/05)
