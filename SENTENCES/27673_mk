28/04/2010
ПРИШТИНА, Косово -- Косовската погранична полиција во средата (28-ми април) ја презеде контролата над границата на земјата со Албанија од КФОР. 
Церемонијата на предавање се одржа во Ѓакова/Ѓаковица во присуство на претставник на меѓународните сили, косовски и албански официјални претставници.
Говорејќи на церемонијата, полковник Винченцо Гразо, командант на Мултинационалната борбена група Запад, го опиша предавањето како „важен момент за иднината на регионот“. 
Тој го пофали професионализмот на локалната полиција и ги увери дека КФОР ќе остане во Косово да им помага ако биде потребно. 
Персоналот на КФОР, кој присуствуваше на церемонијата, исто така ја вети својата поддршка. 
(Коха Диторе, Koha.net, Зери - 28/04/10)
