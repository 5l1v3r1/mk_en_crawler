26/11/2010
НИКОЗИЈА, Кипар -- Генералниот секретар на ОН, Бан Ки-мун, го критикуваше темпото на тековните разговори за повторно обединување на поделениот остров Кипар, предупредувајќи дека преговорите може да доживеат големо назадување ако не биде постигнат договор до второто тримесечје од следната година.
Во извештај до Советот за безбедност на ОН -- цитиран од медиумите во четвртокот (25-ти ноември) -- тој вели дека преговорите не можат да траат засекогаш.
Ван ги повика двете страни да ја искористат можноста и да постигнат договор пред изборите во Турција и Кипар, закажани за средината на 2011 година.
„Се плашам дека прозорецот на можности брзо се затвора;
постои сериозен ризик преговорите да прекинат наповратно“, предупреди тој.
Извештајот ќе биде претставен пред ОН во вторник.
(Ројтерс, АП, новинска агенција Анадолу, Хуријет, Ксинхуа - 25/11/10)
