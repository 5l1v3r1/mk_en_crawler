03/05/2010
ТИРАНА, Албанија -- Еди Рама, водачот на најголемата опозициска Социјалистичка партија (СП), во неделата (2-ри мај) рече дека тековните антивладини протести во Тирана ги претставуваат сите граѓани низ целата земја. 
„Оваа борба не претставува обид на политичка партија да дојде до власт, туку ги претставува сите луѓе кои бараат демократија“, изјави Рама пред стотиците поддржувачи. 
Организаторите велат дека протестите ќе продолжат додека не биде изнајдено решение. 
Според нив, околу 200.000 луѓе се приклучиле на акцијата, иако не се објавени официјални цифри. 
Опозициските партии инсистираат на тоа дека некои гласачки кутии од општите избори во јуни 2009 година треба да се отворат, бидејќи тоа ќе докаже оти се случиле нерегуларности. 
Но, владата ги брани изборите како „најдобри досега во Албанија“.
Во меѓувреме, членови на парламентот од СП и од владејчката Демократска партија отпатуваа за Брисел во неделата, на разговори околу политичката криза со Меѓупарламентарната комисија за стабилизација и асоцијација на ЕУ. 
(Шекули - 03/05/10; Tоп ченал, Клан, Ора њус, Лајмифундит - 02/05/10)
