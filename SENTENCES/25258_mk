29/09/2009
AНКАРА, Турција -- Медиумскиот конгломерат Доган Јајин во понеделникот (28-ми септември) објави дека властите ја зголемија висината на казната што ѝ беше изречена за даночно затајување. 
Паричната казна, изречена на 8-ми септември, првично изнесуваше рекордни 2,5 милијарди американски долари, за неплатени даноци од периодот 2005-2007 година. 
Претставник на претпријатието во понеделникот за Ројтерс изјави дека поради каматата казната е зголемена за 29 отсто, на 3,22 милијарди американски долари и може да се зголемува и понатаму. 
Доган, кој контролира повеќе од половина од турскиот приватен медиумски пазар, објави дека паричната казна е политички мотивирана. 
Премиерот Реџеп Тајип Ердоган го критикуваше начинот на кој медиумите на Доган ја покриваат политиката на неговата влада. 
(Ројтерс, Финаншал тајмс - 28/09/09)
