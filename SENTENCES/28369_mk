16/08/2010
САРАЕВО, Босна и Херцеговина (БиХ) -- Високиот претставник Валентин Инцко во неделата (15-ти август) ги укина санкциите против три лица кои беа сменети од функциите заради попречување на спроведувањето на Дејтонскиот мировен договор.
Младен Тољ, Перо Маѓар и Давор Силиќ добија забрана за вршење каква било официјална, изборна или назначувачка јавна функција, како и за учество на изборите во изминатите неколку години.
Мерките против Тољ беа преземени во 2001 година, додека Маѓар и Силиќ беа санкционирани во 1999, односно 2002 година.
Тољ беше шеф на Одделението за урбанизам и домување на општина Братунац;
Силиќ беше заменик-министер за правда и администрација во Херцеговско-неретванскиот кантон;
Маѓар беше градоначалник на општина Кисељак.
Инцко во неделата рече дека тројцата повеќе не претставуваат опасност по демократијата.
(РТРС, Срна, Дневни аваз, Танјуг - 15/08/10)
