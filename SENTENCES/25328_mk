27/10/2009
AНКАРА, Турција -- Околу 500 луѓе се собраа во Истанбул во понеделникот (26-ти октомври), на протести поради акциите на израелската полиција во џамијата Ал-Аќса во Ерусалим.
Демонстрантите се движеа кон Израелскиот конзулат и го запалија израелското знаме.
Демонстрациите уследија по насилството што изби на ова светилиште, при што Палестинците фрлаа камења на израелската полиција, а полицијата одговори со парализирачки пиштоли.
Ал-Аќса е невралгична точка за верски тензии во изминативе неколку недели.
Протестите во Истанбул се случија во период на заладени односи меѓу Израел и Турција.
Анкара ја откажа воената вежба на својата територија претходно овој месец поради учеството на Израел во истата.
Турција го критикуваше Израел поради насилството во Појасот Газа.
(Ксинхуа, АП - 26/10/09)
