27/06/2010
АНКАРА, Турција -- Генералштабот во петокот (25-ти јуни) објави дека професионални војници ќе бидат распоредени на границите, особено на онаа со Ирак, поради напарите што резултираа со многу жртви.
На прес-конференција генералниот секретар на Генералштабот, Ферит Гулер, рече дека нападите на терористичката Курдистанска работничка партија (ПКК) убија 19 војници и двајца цивили во изминатата недела.
Тоа ги поттикна генералите да распоредат професионални војници, наместо регрутиран воен персонал на границите.
Околу 84 отсто од бригадите командоси се моментно професионали, истакна Гулер, додавајќи дека целиот процес ќе биде завршен до август.
Највисокиот персонал на војската, исто така, ги отфрли медиумските шпекулации за недостаток на соработка во размената на разузнавачки информации меѓу Турција и Соединетите Држави.
(Хуријет, СНН Турк, Заман, новинска агенција Анадолу - 25/06/10)
