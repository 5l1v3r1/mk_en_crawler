28/05/2006
ПРИШТИНА, Косово, Србија и Црна Гора -- Рускиот заменик-министер за надворешни работи, Владимир Титов, повика на компромисно решение за проблемот со статусот на Косово, на крајот од дводневната посета на Приштина во петокот (26-ти мај). 
По состаноците со претставниците на привремените косовски институции и малцинството на етничките Срби, Титов истакна дека двете страни мора да бидат флексибилни во преговорите за идниот статус на покраината. 
Тој, исто така, потврди дека спроведувањето на меѓународно утврдените стандарди претставува предуслов за каква било одлука. 
(УПИ, Танјуг - 26/05/06)
