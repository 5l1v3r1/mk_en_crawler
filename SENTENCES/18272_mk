13/12/2006
САРАЕВО, Босна и Херцеговина (БиХ) -- Претседателот на Централната изборна комисија во земјата, Стјепан Никиќ, во вторникот(12-ти декември) потврди дека претседателството на БиХ поднело три кандидатури за мандатор. 
Тоа се актуелниот премиер Аднан Терзиќ од Бошњачката партија за демократска акција, Никола Спириќ од Српската унија на независните социјалдемократи и Драган Вранкиќ од Хрватската демократска заедница на БиХ. 
Изборната комисија ќе ги провери кандидатурите, како и Државната агенција за истраги и заштита.
Во другите вести, околу 150 поранешни полицајци од двата ентитета, кои беа десертифицирани од страна на Меѓународните полициски оперативни сили на ОН од 1996 до 2002 година, ги заострија своите протести во вторникот, започнувајќи штрајк со глад. 
Тие и други тврдат дека нивните човекови права се нарушени за време на процесот на сертифицирање. 
(ПБС БиХ, Pincom.info, РТРС - 12/12/06)
