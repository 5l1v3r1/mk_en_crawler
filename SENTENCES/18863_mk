06/12/2006
БУКУРЕШТ, Романија -- Поголемите партнери во романската владејачка коалиција -- Национал-либералната партија (ПНЛ) и Демократската партија -- во вторникот (5-ти декември) ги предложија замените за трите испразнети места во владата. 
Генералниот секретар на ПНЛ, Дан Мотреану, беше предложен за министер за земјоделство, на местото на Георге Флутур. 
Сенаторот на ПНЛ, Варујан Восганиан, кој неодамна ја повлече својата номинација за комесар на Романија во ЕУ, беше предложен на местото на Георге Погеа, како заменик-премиер, додека демократот Мирчеа Тоадер, актуелен државен секретар во Министерството за администрација и внатрешни работи, беше предложен за министер за економија и трговија. 
Парламентот се очекува да гласа за реконструкцијата следната недела. 
(Адеварул, Котидианул, Зиуа - 06/12/06; Ромпрес, Медиафакс - 05/12/06)
