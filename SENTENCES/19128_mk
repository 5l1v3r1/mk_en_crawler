01/05/2007
ВАШИНГТОН, САД -- ЕУ и Соединетите Држави (СД) во понеделникот (30-ти април) заеднички го повикаа Советот за безбедност на ОН навремено да усвои нова резолуција за Косово, врз основа на планот на специјалниот претставник на ОН Марти Ахтисари.
Според соопштението за печатот на Белата куќа, издадено по самитот ЕУ-САД во Вашингтон, ЕУ и САД го сметаат прашањето на статусот на Косово за најитно прашање во Западен Балкан.
Во понеделникот приштинскиот весник Коха Диторе објави интервју со комесарот за проширување на ЕУ, Оли Рен, кој рече дека Унијата очекува Советот за безбедност да усвои нова резолуција за Косово оваа пролет.
Исто така, српската новинска агенција Танјуг објави дека следната седница на Контакт-групата за Косово од шест нации -- која ја вклучува и Русија -- ќе се одржи во Лондон в четврток.
Седницата беше одложена минатата недела, по смртта на поранешниот руски претседател Борис Јелцин.
(соопштение за печатот на Белата куќа, Бета, РТС, Танјуг, Коха Диторе - 30/04/07)
