22/10/2004
БРИСЕЛ, Белгија -- Грчкиот министер за финансии, Јоргос Алогоскуфис, вети дека набргу ќе биде повратен економскиот кредибилитет на земјата.
На состанокот со министрите за надворешни работи на ЕУ во четвртокот (21-ви октомври) во Брисел, Алогоскуфис рече дека Грција е посветена на фискалната транспарентност и ќе стори сé што е потребно за објавување на веродостојни буџетски цифри.
Оваа изјава на министерот се однесуваше на неодамнешниот скандал во кој претходната грчка влада беше обвинета за фалсификување на показателите за исполнување на критериумите на ЕУ, за да може Грција да го усвои еврото.
Тој рече дека ЕУ ќе даде препораки во ноември за фискалните проблеми на Грција и за буџетот на земјата за 2005 година.
(AНA - 21/10/04;
ЕУБизнис - 20/10/04)
