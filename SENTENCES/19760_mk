21/01/2008
САРАЕВО, Босна и Херцеговина (БиХ) -- Односите во владејачките коалиции на Федерацијата на БиХ (ФБиХ) и Република Српска (РС) се заладија изминатиот викенд, објавија весниците во саботата (19-ти јануари). 
Двете најголеми бошњачки партии -- Партијата за демократска акција и Партијата за БиХ -- се судрија изминатата недела во врска со одлуката на владата на ФБиХ за назначување нов одбор директори во најголемото претпријатие во државата, претпријатието за електростопанство Електропривреда БиХ.
Во РС помалиот партнер во владејачката коалиција, Партијата за демократски напредок (ПДП), побара нови разговори со Сојузот на независните социјалдемократи во врска со спроведувањето на коалицискиот договор. 
Генералниот секретар на ПДП, Гаврило Антониќ, потврди дека односите помеѓу двете партии се влошиле и побара одржување итни разговори. 
(Дневни аваз, Независне новинe - 19/01/08; РТРС, НТВ Хајат, Фена - 18/01/08)
