18/04/2007
AНКАРА, Турција -- Премиерот Реџеп Тајип Ердоган им рече на членовите на неговата Партија на правдата и развојот (АКП) дека е целосно посветен на демократијата и секуларното општество. 
Неговиот коментар уследи по демонстрациите изминатиот викенд во кои најмалку 300.000 луѓе излегоа на улиците на Анкара за да ја искажат својата поддршка за секуларниот карактер на републиката. 
Ердоган за новинарите, исто така, изјави дека АКП сé уште не избрала кандидат за претседател, иако тој се смета за главен фаворит.
Исто така во вторникот, Ердоган се состана со водачите на централнодесничарските опозициски партии, Партијата на вистинскиот пат (ДЈП) и Татковинската партија (АНАВАТАН), на разговори околу престојните избори. 
На заедничката прес-конференција по состанокот, водачот на ДЈП, Мехмет Агар, рече дека неговата партија ќе донесе одлука за својата стратегија откако АКП ќе го објави својот кандидат. 
AНАВАТАН планира иста таква стратегија. 
(Ројтерс, АФП, ЕУ Обсервер - 17/04/07)
