14/01/2011
Бројот на регистрирани невработени во Хрватскa се зголеми на 319.845 на крајот од декември, негово највисоко ниво од април 2005 година, според податоците на државната агенција за вработување ХЗЗ, објавени во вторникот (11-ти јануари).
Аналитичарите очекуваат стапката на невработеност да продолжи да расте во првата половина од годинава.
Грција го намали својот буџетски дефицит за 36,5 отсто во 2010 година, поради мерките за кратење на трошоците, според прелиминарните податоци објавени од страна Министерството за финансии во вторникот (11-ти јануари).
Падот е повисок отколку целта поставена од владата од 33,2 отсто.
Дефицитот, исто така, падна -- на 19,6 милијарди евра во 2009 година, вели министерството.
Директорот на српската Агенција за промовирање на извозот (СИЕПА) Божидар Лаганин на 9-ти јануари рече дека странските директни инвестиции (СДИ) во Србија се очекува да достигнат 4 милијарди евра оваа година.
Поголем дел од странскиот капитал ќе дојде од Италија и Германија, додека Јужна Кореја изби на третото место како најважен надворешен инвеститор.
Освен инвестирањето во автомобилската индустрија, значителен прилив, исто така, се очекува во текстилната индустрија и туризмот.
Хрватското претпријатие за нафта и гас ИНА објави дека открило придружно нафтено поле во близина на нафтеното поле Жутица.
Првичните студии покажаа дневен прилив од 30 кубни метри нафта и повеќе од 30.000 кубни метри природен гас.
Попрецизната оценка за базата на комерцијални резерви, ќе бара понатамошни анализи.
Полето Жутица се наоѓа околу 40 километри јужно од Загреб и работи од 1966 година.
Maкедонијa ќе добие 50 милиони евра од Светската банка оваа година, рече министерот за финансии, Зоран Ставревски, во средата (12-ти јануари), по состанокот со управниот директор на банката, Нгози Икоњо-Ивеала, во Скопје.
Ставревски рече дека парите ќе бидат искористени за поддршка на буџетот, за регионални проекти за осигурување против природните катастрофи, поддршка за спроведувањето на енергетски проект, континуитет на катастарски проект и други инвестиции.
Управниот директор на Светската банка, Нгози Окоњо-Ивеала, ја советуваше Aлбанијa да биде внимателна со својата фискална политика.
Јавниот долг на земјата моментни изнесува 60 отсто од БДП и мора да се намали, рече Окоњо-Ивеала за време на посетата на Тирана минатата недела.
Романското Министерство за регионален развој објави аукции вредни 3,3 милијарди евра за инфраструктурни проекти, според официјалното соопштение на 9-ти јануари.
Проектите вклучуваат изградба на 10.000 километри патишта, модернизација на руралните области и изградба на водоводна канализација и мрежи за водоснабдување.
Бугаријa ќе бара надоместок од Европската комисија (ЕК) за загубите што ги претрпеа производителите на месо и млечни производи по појавата на шап и лифавка во југоисточниот дел од земјата, објави министерот за земјоделство, Мирослав Најденов, во вторникот (11-ти јануари).
Целата стока во селото Кости каде што беше откриена болеста е уништена.
Според правилата на ЕК, во случај на шап и лигавка ЕУ обезбедува 60 отсто од вкупниот надоместок на земјоделците.
(Разни извори -- 07/01/11-14/01/11)
