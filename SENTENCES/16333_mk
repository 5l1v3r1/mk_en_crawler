11/08/2006
БЕЛГРАД, Србија -- Расим Љајиќ, претседателот на Националниот совет за соработка на Србија со Хашкиот трибунал, во четвртокот (10-ти август) изјави дека акциониот план на владата за апсење на главниот обвинет Ратко Младиќ веќе покажува резултати.
Тој рече дека истиот „има позитивни ефекти во смисла на подобра соработка на безбедносните служби кои сега работат заедно“ во потрагата по Младиќ.
Љајиќ и српскиот обвинител за воени злосторства Владимир Вукчевиќ се задолжени за планот.
Белград се надева дека планот ќе ја поттикне ЕУ да ги продолжи разговорите за Спогодбата за стабилизација и асоцијација, прекинати претходно оваа година поради случајот на Младиќ.
(Глас јавности, Блиц, Вечерњи лист, Serbianna.com - 11/08/06)
