03/08/2006
АНКАРА, Турција -- Портпаролот на Министерството за надворешни работи, Намик Тан, во средата (2-ри август) рече дека во тек се напори во кои е вклучена Турција, Ирак и САД, за борба против терористичката Курдистанска работничка партија (ПКК).
На прес-конференцијата Тан рече дека Анкара наскоро очекува конкретни резултати против активностите на ПКК во северен Ирак.
Ирачките власти, пак, велат дека се подготвуваат за затворање на канцелариите на ПКК во земјата, вклучувајќи ја и онаа во Багдат, како и на организациите поврзани со ПКК во Ербил и Сулејманије.
Анкара се залага за порешителна акција од страна на Ирак и САД против забранетата организација.
Во другите вести од средата, бомба експлодираше во еден товарен воз кој се движеше од Сивас до Ерзурум.
Експлозијата, наводно се случила во близина на Илич-Гулубаг, при што е предизвикана одредена штета.
Ниту една група не ја презеде одговорноста.
(Сабах - 03/08/06;
Заман, Чихан, НТВ - 02/08/06)
