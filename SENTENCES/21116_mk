02/11/2007
АНКАРА, Турција -- Американскиот државен секретар Кондолиза Рајс вети дека САД ќе й помогнат на Турција во спречувањето на терористичката Курдистанска работничка партија (ПКК) да врши напади од ирачка територија. 
Во изјавата за новинарите во петокот (2-ри ноември), на пат кон Анкара, таа ја повика Турција да се воздржи од напад на цели на ОКК во Ирак. 
„Сé она што ќе го дестабилизира северен Ирак нема да биде во интерес на Турција, нема да биде во наш интерес и нема да биде во интерес на Ирак“, рече Рајс. 
Таа рече дека покрај усвојувањето долгорочна стратегија за решавање на прашањето, САД ќе спроведат и мерки за подобрување на размената на разузнавачки информации со Турција и ќе й го отежнат на ПКК оперирањето во северен Ирак. 
Со оглед на тоа што ПКК е заеднички непријател на Турција, САД и Ирак, трите земји треба да се справат со него заедно, рече таа.
Рајс треба да се состане со претседателот Абдула Ѓул, премиерот Реџеп Тајип Ердоган и министерот за надворешни работи Али Бабаџан. 
Таа, исто така, се очекува да разговара за ПКК со ирачкиот премиер Нури ал Малики, на маргините од конференцијата за Ирак во Истанбул. 
(Ројтерс, АФП, Заман, Сабах, Хуријет - 02/11/07; НТВ, Ројтерс, АФП - 01/11/07)
