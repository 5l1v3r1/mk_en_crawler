24/05/2010
САРАЕВО, Босна и Херцеговина (БиХ) -- Високиот претставник Валентин Инцко во неделата (23-ти мај) рече дека конференцијата на ЕУ и Западен Балкан на 2-ри јуни во Сараево може да биде важна пресвртница за регионот.
Според него, целта на ЕУ е да загарантира стабилност и благосостојба на Балканот.
Во интервју за загрепскиот дневен весник Вјесник, тој ги повика босанските водачи да ја покажат својата подготвеност за помирување и да се согласат за горливото прашање на државниот и воениот имот.
Инцко додаде дека очекува напредок во процесот на визната либерализација на БиХ во ЕУ, за време на конференцијата.
Во понеделник тој ќе се обрати пред Советот за безбедност на ОН и ќе се состане со генералниот секретар на ОН, Бан Ки-Мун.
(РТРС, Срна, Фена, Танјуг - 23/05/10)
