06/09/2007
TИРАНА, Албанија -- На официјалните церемонии во Тирана, Скопје и Приштина в средата (5-ти септември) властите ја одбележаа 10-годишнината од смртта на Мајка Тереза. 
Во Тирана, беше одржана миса во католичката катедрала, додека стотици луѓе положија цвеќе на споменикот на Мајка Тереза пред Универзитетот во Тирана.
Во Скопје, нејзиното родно место, премиерот Никола Груевски беше помеѓу присутните на комеморацијата што се одржа во Македонската академија на науките. 
Во Приштина претседателот Фатмир Сејдиу и другите водачи го одбележаа почетокот на изградбата на католичката катедрала што ќе го носи името на славната калуѓерка. 
Добитничката на Нобеловата награда почина во Калкута во 1997 година, откако целиот живот им го посвети на сиромашните и болните. 
(Утрински весник - 06/09/07; РТК, АФП, ДПА, Ксинхуа - 05/09/07)
