25/01/2011
ATИНА, Грција -- Владата во понеделникот (24-ти јануари) објави дека ќе преземе правно дејство против германскиот електронски гигант Сименс, во врска со наводното подмитување на функционери. 
„Грција ќе побара надоместок за штетата што ја претрпе од корупциските практики кои беа користени од страна на претпријатието во минатото“, напиша министерот за инвестиции, Харис Памбукис, во писмото до грчкото преставништво на германското претпријатие, Сименс Хелас. 
Парламентарната истрага која траеше 11 месеци заврши со заклучок дека грчките даночни обврзници претрпеле загуби од 2 милијарди евра поради наводното мито меѓу 1997 и 2002 година. 
Минатата година поранешниот министер за транспорт Анастасиос Мантелис призна дека примил мито од 100.000 евра во 1998 година. 
Другите министри кои, исто така, наводно примиле мито може да бидат идентификувани наскоро. 
(ББС, Ројтерс, АНА-МПA - 24/01/11)
