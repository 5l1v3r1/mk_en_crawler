15/05/2011
ЗАГРЕБ, Хрватска -- Парламентот во петокот (13-ти мај) усвои закон кој ги укинува временските ограничувања за кривичните дела од нелегалното профитирање од војната и приватизацијата. 
Законот предвидува кривично гонење за повеќе кривични дела извршени за време на војна и мирна реинтеграција, како и дејствата кои претставуваат директна закана по независноста на земјата и територијалниот интегритет. 
Меѓу кривичните дела поврзани со приватизацијата, законот го споменува намерното предизвикување банкрот, злоупотреба на службената должност и овластувања, потпишување штетни договори, забранета трговија, даночно затајување и измама. 
Кривичните дела поврзани со нелегалното профитирање на војната вклучуваат манипулација со цената за ретките прехранбени производи и продажба на имот далеку над неговата пазарна цена. 
(Блиц, Б92, Танјуг, Index.hr - 13/05/11)
