16/12/2007
БАЊА ЛУКА, Босна и Херцеговина (БиХ) -- Роднините на жртвите на воените злосторства од конфликтот во БиХ во Република Српска (РС) во петокот (14-ти декември) објавија дека се многу повредени од состанокот на членот на претседателството на БиХ Харис Силајџиќ со обвинетиот за воени злосторства Расим Делиќ во четвртокот. 
Групата вели дека состанокот претставува навреда за сите жртви кои не се од неговата националност. 
Премиерот на РС Мирослав Додик, исто така, изјави дека приемот е „апсолутно неприфатлив“.
Според локалните извештаи, Делиќ го информирал членот на претседателството на БиХ за текот на настаните во неговиот судски процес, што е спротивно на правилата за условно ослободување на Хашкиот трибунал за воени злосторства (МКТЈ). 
Според неименувани извори, обвинителството на МКТЈ ќе го прекине условното ослободување на поранешниот командант на армијата на БиХ, Делиќ, поради состанокот. 
Делиќ доби условно ослободување на крајот од ноември, кога МКТЈ одлучи дека пензионираниот генерал, кој се предаде, соработува со Трибуналот и треба да му се дозволи да ги помине празниците во Сараево. 
(Бета - 15/12/07; СРНА, РТРС, Фена, Дневни аваз - 14/12/07)
