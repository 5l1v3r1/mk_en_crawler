07/06/2006
САРАЕВО, Босна и Херцеговина (БиХ) -- Канцеларијата на високиот претставник (ОХР) во вторникот (6-ти јуни) објави соопштение во кое се критикува одлуката на претставниците на РС во Полицискиот директорат за повлекување од активно учество.
ОХР истакна дека полициските реформи се клучни за борбата против организираниот криминал, додавајќи дека какви било пречки во овој процес ќе ја обесхрабрат ЕУ во либерализација на визниот режим за граѓаните на БиХ.
Брисел сака босанските власти да покажат дека се сериозни за безбедноста, се вели во соопштението.
Како позитивен пример се наведува Државната погранична служба и се истакнува дека оваа институција -- која функционира веќе шест години -- е успешна во спречувањето на обидите за трговија со луѓе, шверц и перење пари.
(OХР, Фена, ПБС - 06/06/06)
