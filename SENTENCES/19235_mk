30/08/2007
БУКУРЕШТ, Романија -- Генерал Дејвид Д.МекКиернан, командант на американските вооружени сили во Европа, во средата (29-ти август) ја посети воената база „Михаил Когалничеану“ и стрелачкиот полигон „Бабадаг“, каде што се одржува заедничка воена вежба „Доказ на принципот“.
Генерал-полковник Јоан Сорин, заменик-началник на романскиот Генералштаб, го придружуваше.
МекКиернан рече дека тековната вежба нуди единствена можност за американските сили да тренираат во Романија.
Базата не е американска, истакна тој.
„Ова е 100 проценти романска база во која нашите војници вежбаат заедно со романските колеги-војници, и тие тоа го прават со ротации, според политичкиот договор потпишан од двете држави“, рече МекКиернан.
Тој додаде дека САД планираат да инвестираат 68 милиони американски долари за модернизација и подобрување на воените објекти што ги користат во Романија и Бугарија.
(Nine o'clock - 30/08/07;
Ромпрес, веб-страница на романското Министерство за одбрана - 29/08/07)
