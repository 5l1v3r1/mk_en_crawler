15/11/2007
САРАЕВО, Босна и Херцеговина (БиХ) -- Владата на Република Српска (РС) во средата (14-ти ноември) соопшти дека ќе стори сé што е во нејзина моќ за да стави крај на политичката криза во земјата. 
Владата негираше дека не успеала да претстави прифатливи правни аргументи против измените на законите за Советот на министри и парламентот на БиХ што високиот претставник Мирослав Лајчак ги предложи на 19-ти октомври. 
Владата инсистира на тоа дека доволно им докажала на експертите на ОХР како измените на правилата за кворум и етничкото гласање ќе овозможат Србите да бидат систематски надгласувани од мнозинството на муслиманите. 
Разговорите помеѓу РС и тие експерти на ОХР ќе продолжат в понеделник. 
(РТРС, СРНА, Дневни аваз, Независне новине - 14/11/07)
