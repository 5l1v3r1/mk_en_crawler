03/01/2007

Споменик во чест на Мајка Тереза (1910-1997), добитник на Нобеловата награда за мир, беше официјално откриен во албанскиот град Скадар. 
Претседателот на собранието Јозефина Топали, министерот за култура Бујар Лескај и градоначалникот на Скадар Артан Хаџи присуствуваа на церемонијата. 
Мајка Тереза, родена Агнес Гонџа Бојаџиу во етничка албанска фамилија во Скопје, беше римокатоличка калуѓерка која го посвети својот живот помагајќи им на болните и сиромашните. 
Покојниот Папа Јован Павле Втори ја благослови во 2003-та година.
***
УНЕСКО ја прогласи 2007 за Година на Емилијан Станев (1907-1979), еден од бугарските класични пистели. 
Иницијативата го одбележува 100-от роденден на Станев и му оддава признание за неговиот придонес во светската литература. 
Бугарија ќе одржи серија настани во родниот град на Станев, Велико Трново. 
Програмата вклучува читање на извадоци од ремек-делото на Станев, „Натрапник во градината со праски“.
***
Реставрираниот Национален музички театар „Стефан Македонски“ во Софија ќе биде отворен овој месец, по повеќе од шест месеци поправки. 
Премиерата на оперетата „Контеса Марица“ на унгарскиот композитор Имре Калман ќе биде одржана на 12-ти јануари.
***
Францускиот режисер Лук Бесон ги посети Загреб и Белград минатата недела за премиерите на неговиот нов анимиран авантуристички филмски спектакл „Артур и Минимоеви“. 
Бесон ја доби наградата Златна Фока од Српската филмска архива, Југословенска кинотека, за неговиот придонес во развојот на светската кинотека.
***
Хрватскиот сликар Иван Пицељ доби награда за Животно дело од Хрватската асоцијација на сликари за 2006-та година, на официјална церемонија во Загреб на 26-ти декември.
***
Изложба насловена „Глина и боја“, истакнувајќи ја историјата на порцеланската уметност од средината на 15-от до почетокот на 19-от век, беше отворена во Византискиот и христијанскиот музеј во Атина минатата недела. 
Изложбата ќе трае до 17-ти февруари.
***
Во романскиот Национален музеј на уметностите во Букурешт во тек е изложба на која е претставена уметноста на ориентални килими. 
На неа се прикажани 27 килими од 17-от до 20-от век кои потекнуваат од Кавкаскиот регион, Централна Азија, Иран и Турција. 
Изложбата ќе биде отворена до 1-ви април.
(Разни извори -- 27/12/06-03/01/07)
