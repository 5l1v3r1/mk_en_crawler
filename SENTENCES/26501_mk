12/11/2009
ХАГ, Холандија -- Министерот за надворешни работи, Максим Верхоген, во средата (11-ти ноември) пред холандскиот парламент рече дека Србија постигнала сериозен напредок во соработката со Хашкиот трибунал за воени злосторства, иако истата не е сосема целосна. 
Сепак, Верхоген на пратениците им рече дека повеќе не ја исклучува можноста за поблиска интеграција на Србија кон ЕУ, индиректно посочувајќи дека земјата е можно да се согласи за деблокирање на српскиот договор за слободна трговија, како дел од нејзиниот договор пред членство со ЕУ на самитот на блокот во декември. 
Конечната одлука, рече тој, ќе се заснова на извештајот на главниот обвинител на Трибуналот за воени злосторства, Серж Брамерц, до Советот за безбедност на ОН на 3-ти декември. 
Целосната соработка на Србија со судот претставува предуслов за нејзиниот процес на интеграција во ЕУ. 
(Бета, Б92, Танјуг, РТС - 11/11/09)
