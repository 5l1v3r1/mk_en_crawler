30/01/2011
TИРАНА, Албанија -- Околу 10.000 поддржувачи на опозициската Социјалистичка партија (СП) се приклучија на мирниот митинг во Тирана во петокот (28-ми јануари) во сеќавање на тројцата демонстранти кои загинаа во насилните судири со полицијата за време на антивладиниот протест на 21-ви јануари. 
Водачот на СП, Еди Рама, кој го предводеше 90-минутниот марш по главниот булевар во Тирана, ги повика поддржувачите да останат смирени и да избегнуваат провокации. 
Сепак, тој вети дека „ќе продолжи со мирните протести за ставање крај на овој режим на [премиерот Сали Бериша] и отворање ново поглавје. 
(ДПА, Ксинхуа, АП, АТА, АФП - 28/01/11)
