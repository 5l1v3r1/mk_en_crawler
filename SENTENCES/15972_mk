19/11/2006
AНКАРА, Турција -- На крајот од дводневната официјална посета на Анкара во петокот (17-ти ноември), ирачкиот премиер Нури ал Малики вети дека ирачките власти нема да дозволат повторно отворање на канцелариите на Курдистанската работничка партија (ПКК).
Тој истакна дека неговата влада нема да толерира присуство на каква било група или институција која претставува закана за ирачките соседи.
Исто така, ирачкиот специјален претставник за борба против ПКК, Сирван ал Ваили, во саботата објави дека ирачките власти ќе преземат стратешки мерки против ПКК во следните месеци, со цел целосно елиминирање на терористичката организација за една година.
Помеѓу чекорите кои се разгледуваат е и воспоставувањето на разузнавачка мрежа, како и зајакнување на пограничната контрола.
(Заман - 18/11/06;
НТВ - 17/11/06)
