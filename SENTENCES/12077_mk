14/02/2005
БЕЛГРАД, Србија и Црна Гора -- Врховниот одбранбен совет на Србија и Црна Гора во петокот (11-ти февруари) одлучи да ја отвори за јавноста воената касарна „Топчидер“, по избивањето на скандалот за тајната подземна база. 
Според гласините што постојано кружат двајцата војници кои загинаа минатиот октомври биле убиени откако го откриле присуството на обвинетите воени злосторници.
Белградските медиуми, пак, објавија дека е можно поранешниот шеф на безбедност на Ратко Младиќ, Бранислав Пухало, сé уште да работи во Армијата на Србија и Црна Гора. 
Високи функционери во одбраната ги негираа овие наводи, кои ги изнесе поранешниот шеф за информирање на владата, Владимир Поповиќ, во неодамнешното телевизиско интервју. 
Но, сопругата и братот на Пухало за Радио Б92 изјавија дека тој работи за сојузната војска. 
(Независне новине - 14/02/05; Б92 - 12/02/05; Taнјуг - 11/02/05)
