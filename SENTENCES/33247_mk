12/06/2003
АНКАРА, Турција -- Владата во средата (11-ти јуни) го осуди нападот врз Американскиот конзулат во јужниот град Адана и вети дека ќе ги засили безбедносните мерки за сите странски мисии во земјата.
Околу пладне, едно машко лице влегло во просториите на конзулатот и фрлило експлозивна направа -- рачна бомба или граната, според различни извештаи.
И покрај тоа што ѕидот бил оштетен, а неколку прозорски стакла биле скршени, нема извештаи за евентуални повреди.
Втората направа е онеспособена пред да експлодира.
Еден турски државјанин кој е уапсен на местото на настанот, наводно, рекол дека го организирал нападот како одмазда за нападот на Израел во вторникот против палестинската милитантна група "Хамас".
Официјалните претставници изјавија дека ја испитуваат евентуалната поврзаност на осомничениот со терористичките организации.
(Хуријет, Милијет - 12/06/03;
ВОА, Ројтерс, АП, Агенција Анатолиан, Агенција Анадолу, НТВ, ТРТ 2, АФП - 11/06/03)
