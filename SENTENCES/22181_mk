17/09/2008
ХАГ, Холандија -- Поранешниот водач на босанските Срби, Радован Караџиќ, в среда (17-ти септември) ќе се соочи со Трибуналот на ОН за воени злосторства, за време на конференцијата за статусот на неговиот судски процес, на која ќе учествуваат адвокати и обвинители. 
Караџиќ, наводно, извршил геноцид, воени злосторства и кршење на правилата и обичаите на војувањето за време на вооружениот конфликт во Босна од 1992 до 1995 година. 
Тој ги негираше сите обвинувања.
Во меѓувреме, уште еден поранешен водач на босанските Срби, Момчило Краишник, во вторникот побара Караџиќ да биде повикан за сведок во жалбата на неговата хашка пресуда. 
Барањето на Краишник уследи по тричасовниот состанок со Караџиќ во Хашкиот притвор во Шевенинген во петокот. 
Тој поднесе жалба на затворската казна од 27 години. 
(Maкфакс, Б92, Бета, Блиц, Танјуг - 17/09/08)
