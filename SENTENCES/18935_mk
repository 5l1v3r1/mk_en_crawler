04/07/2007
ПРИШТИНА, Косово, Србија -- Водачите на косовските Албанци во вторникот (3-ти јули) потврдија дека Приштина е можно да разгледа евентуални алтернативни сценарија за постигнување независност ако Советот за безбедност на ОН не успее да ја усвои резолуцијата заснована на планот на Ахтисари. 
Премиерот Агим Чеку за Ројтерс изјави дека покраината би можела да биде „принудена да дејствува“ самостојно, ако продолжат одложувањата на процесот на решавање на статусот.
Косовскиот претседател Фатмир Сејдиу се чини дека се согласува со ова, според изјавата за програмата на BBC на албански јазик дека Косово ќе се консултира со меѓународната заедница за изнаоѓање алтернативен пат до независноста, дури и ако ова значи барање признавање од поединечните држави. 
(Teлеграфи, РТК, РФЕ, Косовалајв, КИК, Топ-ченал - 03/07/07)
