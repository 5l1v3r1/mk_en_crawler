19/10/2009
Археологијата во Косовo беше во фокусот на договорот од 7-ми октомври меѓу Косово и Германија.
Според тој договор, германскиот Археолошки институт ќе помогне во научните истражувања во Улпијана, римски локалитет кој се наоѓа на просторот на сегашно Косово.
Британскиот амбасадор во Србијa Стивен Вордсворт во понеделникот (12-ти октомври) отвори изложба во Белград, на која се одбележа 200-тата годишнина од раѓањето на Чарлс Дарвин.
На изложбата е претставен животот и делото на научникот, на 14 панели и се обработува темата на важноста на теоријата на еволуцијата.
Поштата на  Босна и Херцеговина на 9-ти октомври ја отвори својата нова веб-страница www.posta.ba.
Интернет-страницата, која имаше деби на Светскиот ден на поштата, има за цел да го олесни јавниот пристап до поштенските услуги.
Популарниот пребарувач Гугл ја рангираше веб-страницата на српската Народна библиотека (www.nb.rs) меѓу интернет страниците со најдобар квалитет во светот, објави библиотеката во четвртокот (15-ти октомври).
Веб-страницата доби оценка 10 од Гугл, највисока можна оценка за својот квалитет, што ја стави на ранг на страниците на СНН, Европската библиотека и Гугл.
Околу 6.000 нови работни места во 200 нови претпријатија ќе бидат создадени на хрватскиот ИТ сектор до 2013 година, според истражувањето што го спроведе Меѓународната корпорација за податоци, глобално претпријатие за пазарно разузнавање и совети.
Истражувањето, спонзорирано од Мајкрософт, предвиде дека потрошувачката во хрватското ИТ поле ќе порасне за годишна стапка од 4,8 отсто во текот на следните четири години.
(Разни извори – 12/10/09-19/10/09)
