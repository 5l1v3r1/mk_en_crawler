17/12/2006
СОФИЈА, Бугарија -- Шпанија во саботата (16-ти декември) потврди дека ќе го ограничи пристапот на работниците од Бугарија и Романија до својот пазар на труд во период од две години по пристапот на двете балкански земји во ЕУ на 1-ви јануари 2007 година.
Ова беше потврдено за време на одделните посети на шпанскиот министер за внатрешни работи, Алфредо Перез Рубалкаба, и министерот за труд и социјална политика, Хесус Калдера Санчез-Капитан на Софија и Букурешт во саботата.
Во другите вести, бугарскиот министер за надворешни работи, Ивајло Калифин, во саботата замина во неколкудневна посета на САД.
Тој ќе остане таму до в четврток за разговори со високи американски владини и бизнис претставници, меѓу кои и американскиот државен секретар Кондолиза Рајс.
(Mонитор - 17/12/06;
БТА, БНР, Медиафакс - 16/12/06)
