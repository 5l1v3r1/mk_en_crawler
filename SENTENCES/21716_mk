24/09/2008
AНКАРА, Турција -- Популарниот турски новинар Тунчај Озкан беше уапсен рано во понеделникот (22-ри септември) во својот дом во Истанбул, најново во серијата апсења поврзани со истрагата за организацијата Ергенекон.
Полицијата изврши рација во домот на Озкан и го конфискуваше неговиот компјутер и некои документи.
Озкан е истакнат противник на владејачката Партија на правдата и развојот.
Тој беше помеѓу 16-те луѓе што беа уапсени во вторникот во рамките на континуираната истрага за сомнителната група обвинета за заговор за соборување на власта.
Во другите вести од вторникот, полицијата уапси околу 40 луѓе кои протестираа против планираната изградба на нуклеарна централа во Турција.
Демонстрантите, меѓу кои имаше и членови на групата за заштита на животната средина Гринпис, одржаа мирен протест пред Министерството за енергија во Анкара.
Турција во среда ќе го објави својот прв тендер за изградба на нуклеарна централа во близина на Мерсин.
(Tурски дневни вести, Хуријет, Сабах, Ватан, Заман, Чумхуријет - 24/09/08;
РИА Новости, Доган, новинска агенција Анадолу, СНН Турк, Ројтерс, ИТАР-ТАСС - 23/09/08)
