17/08/2009
СКОПЈЕ, Македонија -- Зоран Јолевски, македонскиот претставник во актуелните напори за решавање на долготрајниот спор околу името со Грција, во неделата (16-ти август) рече дека Скопје планира да одговори оваа недела на последниот предлог на посредникот на ОН Метју Нимиц. 
Нимиц го претстави планот минатиот месец, за време на посетите на Скопје и Атина. 
Деталите од иницијативата не беа обелоденети, но се верува дека Нимиц го предложил името „Република Северна Македонија“ за меѓународна употреба. 
Цитирајќи дипломатски извори, грчкиот весник Катимерини во петокот објави дека Скопје и Атина ја поддржуваат идејата.
Исто така во неделата, грчкиот премиер Костас Караманлис го повика својот македонски колега Никола Груевски и неговата влада да прекинат со својата „националистичка“ реторика, бидејќи тоа не помага за решавање на проблемот. 
Спорот негативно се одрази на шансите на Македонија за влез во ЕУ и НАТО. 
(Maкфакс, А1, МРТ, МИА - 16/08/09; Катимерини - 14/08/09)
