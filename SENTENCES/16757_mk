08/06/2006
САРАЕВО, Босна и Херцеговина (БиХ) -- Долниот дом на Федерацијата на БиХ во средата (7-ми јуни) одобри декларација во која се бара од високиот претставник Кристијан Шварц-Шилинг да го санкционира премиерот на Република Српска (РС) Милорад Додик за неговата неодамнешна изјава дека ентитетот може да спроведе референдум за независност сличен на оној во Црна Гора. 
Изјавата на Додик претставува кршење на Дејтонскиот договор, велат пратениците. 
Додик, од своја страна, ги обвини за задушување на слободата на изразувањето.
Во другите вести од средата, Канцеларијата на високиот претставник ја прекори Србија за организирање на официјална државна посета без целосна согласност на надлежните власти. 
Тоа беше одговор на најавата на српскиот министер за финансии, Млаѓан Динкиќ, дека владина делегација ќе ја посети Бања Лука за да разговара околи предлогот за референдум на Додик. 
Одржувањето на еден таков референдум не доаѓа предвид, вели ОХР. 
(Независне новине - 08/06/06; Фена, ПБС, ОХР - 07/06/06)
