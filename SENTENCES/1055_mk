11/12/2007
Италијанскиот премиер Романо Проди во неделата (9-ти декември) се состана со својот македонски колега Никола Груевски, на маргините од самитот на ЕУ и Африка во Лисабон.
Груевски, кој е во Лисабон во рамките на дипломатските напори за поддршка на кандидатурата на Македонија за членство во НАТО, исто така се состана со германската канцеларка Ангела Меркел, шефот за безбедност на ЕУ, Хавиер Солана, финскиот претседател Тарја Халонен и други високи претставници.
Црногорскиот претседател Филип Вујановиќ и претседавачот на претседателството на Босна и Херцеговинa (БиХ), Жељко Комшиќ, во понеделникот (10-ти декември) отворија амбасада на БиХ во Подгорица.
Комшиќ -- кој се состана и со премиерот Жељко Штурановиќ и претседателот на парламентот Ранко Кривокапиќ -- изрази надеж дека <b>Црна Гора</b> наскоро ќе отвори дипломатско претставништво во Сараево.
Црногорската државна обвинителка, Весна Меденица, и главната обвинителка на Трибуналот на ОН за воени злосторства (МКТЈ) Карла дел Понте, во четвртокот (6-ти декември) го одобрија Меморандумот за разбирање кој ќе й овозможи на Црна Гора да го искористи системот на електронско информирање на МКТЈ.
Договорот им дава на црногорските обвинители пристап до скоро сите досиеја на МКТЈ, но пристап ќе имаат само оние што ќе се овластени од државниот обвинител на Црна Гора.
Папата Бенедикт Шеснаесетти во четвртокот (6-ти декември) го прими албанскиот претседател Бамир Топи во Ватикан.
Состанокот се фокусираше на Косово и зачувувањето на стабилноста во Југоисточна Европа.
Претседателската на албанскиот парламент Јозефина Топали во четвртокот (6-ти декември) беше во Турција, каде што лобираше за нова резолуција во собранието на Организацијата на исламските конференции за поддршка на независноста на Косово.
Топали се состана и со турскиот премиер Реџеп Тајип Ердоган, на разговори околу заедничките напори во врска со интеграцијата во ЕУ.
Бугаријa цврсто ги поддржува аспирациите за влез во ЕУ на Србијa, изјави во четвртокот (6-ти декември) бугарската министерка за прашањата на ЕУ, Гергана Гранчарова, по состанокот во Белград со српскиот вицепремиер Божидар Ѓелиќ.
Таа, сепак, повика на континуирани реформи и исполнување на критериумите за членство, особено целосната соработка во врска со воените злосторства.
(Разни извори 04/12/07-11/12/07)
