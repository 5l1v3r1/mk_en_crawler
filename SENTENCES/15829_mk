23/05/2006
БУЈАНОВАЦ, Србија и Црна Гора -- Имињата на петте кандидати за градоначалник и 11 листи на кандидати за советници беа поднесени до изборната комисија на Бујановац, пред локалните избори на 4-ти јуни.
Властите во понеделникот (22-ри мај) објавија дека партиите на етничките Албанци ги предложиле тројцата од кандидатите за градоначалник, меѓу кои и актуелниот градоначалник Хагип Арифи, како и Јонуз Муслиу и Сали Салиу.
Двајцата српски кандидати се Слободан Јовановиќ и Светислав Стојменовиќ.
Што се однесува до изборот на општински советници, кандидатски листи поднесоа четири српски партии, четири партии на етничките Албанци и три ромски партии.
Во Медвеѓа шест кандидати влегоа во трката за градоначалник, меѓу кои и актуелниот градоначалник, Слободан Драшковиќ.
Во трката за советници учествуваат дванаесет Срби и двајца етнички Албанци.
Во Прешево, каде што се закажани само градоначалнички избори, има два кандидати:
актуелниот градоначалник Рагми Мустафа и Скендер Дестани.
(Данас - 23/05/06;
ФоНет - 22/05/06)
