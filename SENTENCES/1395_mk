24/07/2009
Гуверенерот на романската Централна банка, Мугур Исареску, влезе во Гинисовата книга како гувернер со најдолг мандат во светот на чело на една централна банка.
Исареску (60) ја врши функцијата од 1990-та година и многумина го сметаат за „прикриен“ премиер на земјата.
Според неодамнешната анкета на Медиум Галуп, 70 отсто од српските граѓани велат дека го чувствуваат влијанието на светската финансиска криза, додека скоро иста толкава бројка велат дека најлошото доаѓа допрва.
Само 15 отсто од испитаниците рекле дека живеат добро, и околу 9 отсто не го чувствуваат воопшто влијанието на кризата.
Анкетата е спроведена од март до јуни меѓу 1.018 луѓе.
Романскиот енергетски комплекс Турчени и Европската банка за реконструкција и развој потпишаа договор за заем од 170 милиони евра во понеделникот (20-ти јули).
Парите ќе бидат искористени за модернизација на шестиот оддел на комплексот.
Комплексот го сочинуваат термоцентралата Турчени, каменоломите Јилт Суд и Јилт Норд и рудникот Техомир.
Истиот покрива повеќе од 11 отсто од енергијата што се користи во државата.
Tурските власти планираат да изградат три нови хидроелектрични централи во северозападната провинција Сакарја, објави во вторникот (21-ви јули) новинската агенција Анадолу.
Изградбата ќе чини околу 3 милиони евра.
Новите електроцентрали ќе произведуваат 155 милиони киловатчасови струја годишно.
Властите ги одобрија понудите за изградба на три нови цементарници во вредност од една милијарда евра во северозападна Aлбанијa, објавија локалните медиуми во вторникот (21-ви јули).
Владата објави дека проектите ќе создадат можности за спроведување идни инфраструктурни проекти.
Maкедонското фармацевтско претпријатие Алкалоид во средата (22-ри јули) го објави почетокот на заедничкото производство лекови со српското претпријатие, со седиште во Земун, ИнФарм.
Алкалоид планира да инвестира околу 4 милиони евра во првата фаза од проектот, што ќе отвори 25 работни места, мала бројка поради високите стартни трошоци.
Втората фаза предвидува производство на 19 видови лекови во фабриката во Земун.
(Разни извори –17/07/09-24/07/09)
