29/12/2009
БЕЛГРАД, Србија -- Сандор Егереси, шеф на Сојузот на војводинските Унгарци (СВМ) во понеделникот (28-ми декември) изјави дека неговата партија останува дел од владејачката коалиција како на централно, така и на провинциско ниво, иако истата не ги поддржува буџетите на Србија или Војводина.
Егереси, кој е исто така претседател на Собранието на Војводина, ги повика претставниците на Демократската партија и СВМ да се вклучат во дијалог за решавање на разликите меѓу нив.
СВМ, дел од владејачката коалиција, ја повлече својата поддршка за централниот буџет, инсистирајќи на тоа дека немало доволно пари во истиот за капитални инвестици во Војводина.
Буџетот беше донесен минатата недела, при што клучна се покажа поддршка на двајца независни пратеници и еден член на етничките Албанци.
(Бета, Блиц, Дневник - 28/12/09)
