07/09/2009
TИРАНА, Албанијa -- Еден ден пред конститутивната седница на новиот парламент во понеделник (7-ми септември), претседателот Бамир Топи ги покани новите членови на парламентот во неделата да придонесат за јакнење на демократијата. 
„Мора да започнеме со работа размислувајќи како одговорни граѓани, со цел Албанија да ги заврши тешките години на политичка транзиција и да ја зајакне основата на демократското општество, во кое слободата и почитувањето на вредностите се сметаат за клучни за успехот и безбедноста“, рече Топи во изјавата. 
Тој потсети дека брзината на интеграција на Албанија во ЕУ, меѓу другото, зависи од континуитетот на реформите за воспоставување на владеењето на правото, реална политичка еднаквост и правен систем кој ги исполнува европските стандарди. 
Опозициската Социјалистичка партија вели дека нејзините членови ќе ја бојкотираат првата седница во понеделник, во знак на протест поради, како што ја опишаа, владината манипулација, на опшите избори на 28-ми јуни. 
(Алсат, Ора њус, ВоА, Топ ченал, Телеграфи - 06/09/09)
