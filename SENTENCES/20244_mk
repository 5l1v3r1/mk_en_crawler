15/11/2007
СТРАЗБУР, Франција -- Крајно десничарската група во Европскиот парламент (ЕП) пропадна во средата (14-ти ноември), откако нејзините романски членови ги напуштија нејзините редови поради неодамнешните имиграциски тензии со Италија.
Заменик-претседателот на ЕП, Едвард Мекмилан-Скот, рече дека групата Идентитет, традиција и сувереност (ИТС) е распуштена поради тоа што повеќе не го исполнува минимумот од 20 членови потребни според регулативите на ЕП.
Групата ИТС беше формирана во јануари кога Романија и Бугарија пристапија во ЕУ.
Истата вклучуваше пет романски и еден бугарски член.
Повеќето други европратеници ја поздравија веста за пропаѓањето.
(Nine o'clock, Гардијан - 15/11/07;
EУ Обсервер, ББС, БНТ - 14/11/07)
