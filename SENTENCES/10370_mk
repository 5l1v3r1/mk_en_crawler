23/11/2004
ЗАГРЕБ, Хрватска -- Истражителите на Трибуналот на ОН за воени злосторства го испрашуваат поранешниот македонски министер за внатрешни работи, Љубе Бошковски, објави во понеделникот (22-ти ноември) неговиот адвокат.
Тие сакаат да ја разјаснат неговата улога во убиствата на десетмината етнички албански цивили во селото Љуботен во август 2001 година.
Бошковски негираше дека бил вмешан во убиствата, тврдејќи дека тој бил шеф на владината информациона служба, а не министер, кога се случи инцидентот.
Тој, исто така, се наоѓа под истрага во врска со убиствата на шестмината Пакистанци и еден Индиец во март 2002 година.
Владата во тоа време тврдеше дека седуммината биле терористи.
Подоцна, сепак, беше откриено дека тоа биле илегални имигранти кои се обидувале да стигнат во Западна Европа.
(AФП - 22/11/04)
