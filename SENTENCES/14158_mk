15/01/2006
ПРЕШЕВО, Србија и Црна Гора -- Партиите на етничките Албанци во општинските совети на Прешево, Бујановац и Медвеѓа, во саботата (14-ти јануари) усвоија политичка платформа со која се повикува на голем степен политичка и административна автономија.
Во истата се повикува на децентрализација и повлекување на српските воени и полициски сили од оваа област, регрутирање на мултиетнички погранични полициски сили од локалното население, како и воспоставување на специјални врски со Косово.
Српската влада го критикуваше овој документ како провокација во врска со разговорите за статусот на Косово.
Сепак, министерот за човекови права на Србија и Црна Гора, Расим Љајиќ, рече дека Белград треба да ги разгледа „реалистичните“ барања од оваа платформа, како што е зголеменото учество на етничките Албанци во судскиот систем, полицијата, здравството и образованието.
(Политика, РТС - 15/01/06;
Taнјуг, Б92 - 14/01/06)
