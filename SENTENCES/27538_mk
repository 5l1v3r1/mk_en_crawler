30/06/2010
ПРИШТИНА, Косово -- Главниот обвинител на ЕУЛЕКС Јоханес ван Вреесвијк во вторникот (29-ти јуни) рече дека тековните истраги ќе резултираат со апсење на вмешаните во корупција и организиран криминал.
„Листата е многу долга“, рече Ван Вреесвијк на прес-конференцијата во предградие на Приштина.
Тој призна дека има политичко мешање од крајот на април, кога полицијата на ЕУЛЕКС изврши рации во канцелариите на Министерството за транспорт и телекомуникации и домот на министерот Фатмир Лимај, во врска со двегодишната истрага за корупција.
Главниот косовски обвинител, Исмет Кабаши, рече дека случаите кои вклучуваат корупција и организиран криминал ќе се сметаат за приоритет, истакнувајќи дека случаите на корупција и перење пари се најтешки за судење.
(РТК, Кохавижн, ТВ 21 - 29/06/10)
