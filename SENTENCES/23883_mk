19/03/2009
ПРИШТИНА, Косово -- Група владини министри во средата (18-ти март) одлучи да го започне процесот на децентрализација на Косово.
Општини во кои доминира српското население ќе бидат формирани во Митровица -- Север, Грачаница, Ранилуг, Партеш, Клокот/Вербоц и Новоберде.
Шест тима ќе работат на обезбедување на ресурси и административни структури за секоја од нив.
По следните локални избори, кои се закажани за ноември, сите функции и извршни задачи ќе им бидат префрлени на избраните локални власти, како што е предвидено со планот на поранешниот посредник на ОН Марти Ахтисари за Косово.
Министерот за локална власт, Садри Ферати, рече дека децентрализацијата претставува „одлична можност за преземање на правата, целосна интеграција и воспоставување на мултиетничко Косово“.
Во другите вести од средата, заменик врховниот командант на НАТО за Европа, генерал Џон Меккол, рече дека Алијансата ќе работи на обезбедување повеќе средства за развој на Косовските безбедносни сили (КБС).
Тој го изјави тоа по состанокот со министерот на КБС Фехми Мујота и командантот на КБС Сулејман Селими во Приштина.
Исто така во средата, Хуберт Пиркер, член на Европскиот парламент и на Австриската популистичка партија, рече дека е возможно да се повлечат сите меѓународни мировници од Косово за пет години.
Процесот за намалување на присуството на КФОР за половина се очекува да започне следната година.
(Зери, Коха Диторе, Косова Сот, Лајм, Епока е Ре, Експрес - 19/03/09;
Косовалајв, Кохавижн - 18/03/09)
