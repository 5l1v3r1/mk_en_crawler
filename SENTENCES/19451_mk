28/03/2008
МОСКВА, Русија -- Претседателот Владимир Путин ќе учествува на самитот на НАТО во Букурешт, каде што е закажан состанок на Русија и Советот на НАТО, потврди во четвртокот (27-ми март) министерот за надворешни работи, Сергеј Лавров. 
Покрај ова, Путин и неговиот американски колега, Џорџ В. 
Буш, ќе се состанат неколку дена по состанокот во руско одморалиште покрај Црното Море. 
Помеѓу темите за кои ќе се разговара се очекува да бидат иранската нуклеарна програма и предлогот за американскиот противракетен штит над делови од Источна Европа.
Во интервјуто од четвртокот за националниот романски телевизиски канал ТВР1, Буш рече дека верува оти неговиот состанок со Путин ќе резултира со компромис за штитот. 
Тој, исто така, предвиде дека самитот на НАТО ќе биде успех, и покрај, како што ги нарече, „предизвиците“. 
(Nine O'clock - 28/03/08; Ромпрес, Медиафакс, Hotnews.ro, AFP - 27/03/08)
