14/11/2010
СОФИЈА, Бугарија -- Како што и се очекуваше, Бугарија и Русија во саботата (13-ти ноември) формираа заедничко претпријатие за водење на изградбата на гасоводот на природен гас Јужен тек на бугарска територија. 
Договорот беше потпишан за време на посетата на рускиот премиер Владимир Путин на Софија. 
Тој и бугарскиот премиер Бојко Борисов разговараа за клучните енергетски проекти, вклучително и долгопланираната нуклеарна централа Белене. 
Истата беше заглавена откако централно-десничарската партија на Борисов, Граѓаните за европски развој на Бугарија (ГЕРБ), дојде на власт пред 15 месеци и почна да поставува прашања за економската остварливост на потфатот и одби да обезбеди државни пари за истиот. 
Потфатот беше буквално замрзнат на крајот од минатата есен откако германското претпријатие РВЕ се повлече од истиот. 
(Dневник, бТВ, БТА, АП, АФП - 13/11/10)
