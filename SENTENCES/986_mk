22/01/2008
Црногорскиот министер за надворешни работи, Милан Рочен, и неговиот <b>турски</b> колега, Али Бабаџан, во петокот (18-ти јануари) потпишаа договор со кој се укинува визниот режим помеѓу двете земји. 
По состанокот Бабаџан рече дека визниот договор ќе го зголеми бројот на турските инвеститори во Црна Гора и приливот на туристи помеѓу двете земји.
***
Грчкиот министер за одбрана, Евангелост Меимаракис, во понеделникот (21-ви јануари) отпатува за Сараево, каде што го посети грчкиот контингент на ЕУФОР и се состана со командантот на ЕУФОР, генерал-мајор Игнацио Мартин Вилалаин. 
Тие ги разгледаат најновите резултати и изгледите за работата на ЕУФОР и се согласија со важноста мировниците да ја зајакнат безбедноста во БиХ. 
Во вторникот Меимаракис и неговиот колега од БиХ, Селмо Цикотиќ, се очекува да потпишат договор за воена соработка.
***
Премиерот на Република Српскa (РС) Милорад Додик во понеделникот (21-ви јануари) отпатува за Берлин. 
Тој ќе се состане со претседателот на германската Социјалдемократска партија, Курт Бек, и ќе одржи предавање за политичката ситуација во БиХ и напредокот во интеграцијата во ЕУ на Фондацијата Фридрих Еберт.
***
Tурскиот претседател Абдула Ѓул, во саботата (19-ти јануари) пристигна во Сирија, каде што се состана со колегата Башар ал-Асад. 
Тие се фокусираа на билатералните односи и ситуацијата на Блискиот Исток. 
Претходно Ѓул беше во тридневна посета на Египет, каде што се состана со својот колега Хосни Мубарак.
***
Црна Гора постигна значаен напредок во своите напори за интеграција во НАТО и може целосно да се потпре на поддршката од членките на Алијансата, рече премиерот Жељко Штурановиќ на состанокот на амбасадорите на НАТО во Црна Гора во средата (16-ти јануари). 
Штурановиќ потврди дека членството во НАТО претставува стратешки приоритет за владата.
***
На 15-ри јануари емирот на Кувајт, шеик Сабах ал-Ахмад ал-Џабир ал-Сабах, ја увери претседателската на албанскиот парламент во посета на земјата, Јозефина Топали, дека неговата земја ќе биде прва од земјите на Персискиот Залив која ќе ја призна независноста на Косово. 
Топали е на турнеја низ Блискиот Исток за да лобира за независноста на отцепената покраина.
(Разни извори 15/01/08-22/01/08)
