25/01/2008
АНКАРА, Турција -- Владејачката Партија на правдата и развојот и опозициската Партија на националистичко движење во четвртокот (24-ти јануари) се согласија да работат заеднички на укинување на забраната за носење шамии на главите во универзитетските комплекси.
Заедно, двете партии имаат доволно гласови во парламентот да ги укинат членовите 10 и 42 од уставот и да ја поништат забраната.
Во петокот тие ги започнаа дводневните разговори во врска со техничките прашања.
Весникот Сабах објави дека се работи за историски политички договор за Турција, макар што реакцијата на секуларното судство останува да се види.
Шамиите беа забранети во училиштата и универзитетите во 1980 година.
Многу жени одбиваа да се запишат на универзитет поради забраната.
(Заман, Сабах - 25/01/08;
НТВ, ББС, Ројтерс - 24/01/08)
