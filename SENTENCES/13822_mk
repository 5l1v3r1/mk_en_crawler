18/12/2005
САРАЕВО, Босна и Херцеговина (БиХ) -- Претставниците на осумте најголеми партии во БиХ постигнаа договор за идниот статус на Министерскиот совет на БиХ. 
За време на последната рунда разговори околу уставните реформи, што се одржа во Сараево во саботата (17-ти декември) тие се согласија владата да биде предводена од премиер и да вклучува две нови министерства на државно ниво -- министерство за земјоделство и министерство за технологија, наука и заштита на животната средина. 
Сите одлуки на владата ќе мора да се носат со консензус или мнозинството, кое мора да се базира на поддршка од најмалку еден министер од секоја од трите групи во составот на земјата.
Сé уште не е постигнат договор за прашањата кои се однесуваат на претседателството на државно ниво, како и на парламентот. 
Следната рунда преговори се очекува да се одржи на 21-ви декември. 
(Независне новине - 18/12/05; ПБС БиХ, РТРС - 17/12/05)
