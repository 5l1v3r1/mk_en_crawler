07/06/2007
БЕЛГРАД, Србија -- Москва и Вашингтон сé уште имаат несогласувања околу Косово, рече американскиот претседател Џорџ В.Буш на тркалезната маса со новинарите во средата (6-ти јуни), цитирајќи го разговорот што тој го имал со рускиот претседател Владимир Путин. 
„Тој е многу загрижен во врска со Косово, а исто и ние“, рече американскиот водач. 
„Тоа е прашање на кое ќе мора да продолжиме да работиме со него. 
Ние сметаме дека мора да го придвижиме планот на Ахтисари преку ОН, а тој е резервиран во врска со ова.“ Според извештаите на медиумите, билатералните состаноци што се одржаа на маргините од самитот Г8 во Хајлигендам, Германија, не обезбедија напредок во врска со ова прашање. 
Во средата американскиот и германскиот амбасадор во ОН, Залмај Калилзад и Томас Матусек, потврдија дека ЕУ и САД -- спонзори на новата нацрт-резолуција на ОН за Косово -- ќе го одложат секое евентуално гласање од страна на Советот за безбедност на ОН за по одржувањето на самитот. 
(Б92, Танјуг, Блиц - 07/06/07; РТС, Танјуг, РТК, РФЕ, Телеграфи - 06/06/07)
