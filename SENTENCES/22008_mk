21/11/2008
ПРИШТИНА, Косово -- На дискусиите на тркалезна маса во четвртокот (20-ти ноември) во Приштина, експертите ги критикуваа косовските водачи за неактивност на светската сцена, откако младата држава прогласи независност во февруари. 
Фондацијата „Фридрих Еберт“ ја организираше тркалезната маса. 
Учесниците рекоа дека Косово ја губи динамиката поради својот „летен сон“ и поради тоа што нема операционен план за управување со ситуацијата по независноста и сé уште не ја воспостави својата власт низ цело Косово.
Во другите вести од четвртокот, британскиот амбасадор во Белград, Стивен Вордсворт, предвиде договор за реструктуирање на УНМИК до крајот на следната недела. 
Вордстворт рече дека иако неговата земја го поддржува планот од шест точки на ОН за распоредување на мисијата предводена од ЕУ, ЕУЛЕКС, во Косово, Лондон сака договор што ќе биде прифатлив за сите. 
(Коха Диторе, Експрес, Зери, Телеграфи, РТК, Кохавижн - 21/11/08)
