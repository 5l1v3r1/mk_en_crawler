23/12/2010
ТИРАНА, Албанија -- Владата во средата (22-ри декември) изрази подготвеност за соработка во која било идна истрага во врска со наводниот шверц на човечки органи, и официјално ќе го покани Трибуналот на ОН за воени злосторства непречено да го испита случајот, иако Трибуналот има надлежност само на територијата на поранешна Југославија.
За време на состанокот на владата, премиерот Сали Бериша истакна дека Албанија „е земја целосно отворена за истраги“.
Извештајот на сенаторот Дик Марти, усвоен од комитетот на Советот на Европа минатата недела, обвинува дека операции на шверц со човечки органи се случиле на албанската територија пред една деценија и дека актуелниот косовски премиер Хашим Тачи ги водел криминалните мрежи за време и по војната во периодот 1998-1999 година.
(Коха Диторе, Зери, Косова Сот - 23/12/10;
ВоА, Шекули, ББС, Телеграфи, Лајминфундит, Кохавижн, РТК - 22/12/10)
