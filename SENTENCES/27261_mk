01/09/2009
САРАЕВО, Босна и Херцеговина (БиХ) -- Околу 200 луѓе учествуваа на мирниот марш низ Сараево во понеделникот (31-ви август) со цел зголемување на јавната свест во врска со судбината на исчезнатите лица, 13 години по крајот на конфликтот во периодот 1992-1995 година.
Околу 10.000 луѓе се сé уште исчезнати во БиХ.
Демонстрантите повикаа на договор меѓу БиХ, Хрватска и Србија за размена на информации и соработка во потрагата.
Во другите вести, тридневна регионална конференција насловена „Транспарентност на судовите и медиумската одговорност“ беше отворена во Сараево во вторникот.
Темите се однесуваат на судењата за воени злосторства, транспарентноста на судството и објективното и веродостојно известување за злосторствата извршени за време на конфликтите во 1990-тите.
Повеќе од 60 луѓе од регионот, како и претставници на Хашкиот трибунал за воени злосторства, меѓународни невладини организации и медиуми учествуваат на конференцијата.
(РТРС, Срна, БХРТ, Фена, Ослобоѓење - 31/08/09)
