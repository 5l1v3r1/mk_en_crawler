15/12/2008
AНКАРА, Турција -- Полицијата заплени скриени пиштоли и рачни гранати во пет симултани рации во северниот град Трабзон и во блиското село Јомра во саботата (13-ти декември), објавија медиумите.
Властите велат дека оружјето одговара на она пронајдено претходно во полициските рации против сомнителната сепаратистичка група Ергенекон, на чии осомничени членови моментно им се суди за заговор за државен удар против происламската влада.
Четири лица се приведени на сослушување по рациите во саботата.
Во другите вести, двајца членови на терористичката Курдистанска работничка партија (ПЛЛ) им се предадоа на турските безбедносни сили во југоисточната провинција Хакари доцна во саботата, објавија медиумите во неделата.
Двајцата се приклучиле на ПКК пред три месеци, но неодамна избегале од кампа за обука во северен Ирак.
(новинска агенција Анадолу, Заман, новинска агенција Доган - 14/12/08;
Хуријет, НТВ - 13/12/08)
