04/06/2007
САРАЕВО, Босна и Херцеговина (БиХ) -- Семејствата на жртвите од масакрот во Сребреница во 1995 година, во кој беа убиени повеќе од 8.000 мажи од страна на силите на босанските Срби, планираат да покренат тужба против ОН и Холандија во понеделник (4-ти јуни), соопшти холандската адвокатска фирма „Ван Диепен Ван дер Кроеф“.
Фирмата, која ја претставува групата од околу 6.000 семејства во тужбата, вели дека ќе инсистира на тоа ОН и холандската влада да ја преземат одговорноста поради тоа што не го спречија геноцидот во Сребреница, која беше прогласена за заштитена зона на ОН за цивилите.
ОН и холандската влада одбија да коментираат за веста, велејќи дека ќе почекаат да ги видат деталите од тужбата.
(Ројтерс, АП - 03/06/07;
РТРС, ПБС - 02/06/07)
