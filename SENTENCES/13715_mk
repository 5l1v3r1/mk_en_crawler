23/03/2006
ЗАГРЕБ, Хрватска -- Главниот преговарач на земјата со ЕУ, Владимир Дробњак, во средата (22-ри март) рече дека очекува процесот на проверка од страна на ЕУ -- кој има за цел да одреди дали хрватските закони се хармонизирани со оние на Унијата -- да биде завршен во октомври. 
Говорејќи пред Американската комора во Загреб, Дробњак рече дека ќе се знае повеќе за темпото на процесот откако Финска ќе го преземе ротирачкото претседателство на ЕУ во јули.
Во другите вести од средата, хрватската влада го усвои новиот нацрт-закон за реформа на безбедносните служби. 
Сегашната Агенција за разузнавање, како и Агенцијата за контраразузнавање ќе се спојат во една нова структура, Агенција за безбедност и разузнавање. 
(ХИНА, ХРТ - 22/03/06)
