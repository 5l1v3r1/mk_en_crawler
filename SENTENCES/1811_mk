08/05/2013
Во промет е првата банкнота со зборот „евро“ напишан на кирилица. 
Банкнотата од 5 евра има и нови безбедносни карактеристики заради спречување на фалсификување.
***
Јапонија и Турција потпишаа договор за изградба на нуклеарна централа на црноморскиот брег на Турција. 
Објектот од 22 милијарди долари ќе биде втора нуклеарна централа во земјата. 
Ќе има четири реактори со комбиниран излез од 4.800 mW. 
Се очекува градежните работи да започнат во 2017 година, а првиот реактор да почне да работи до 2023 година.
***
ММФ ќе ја ослободи втората транша од 51 милиони евра од меѓународната помош за Босна и Херцеговина. 
Траншата е дел од стендбај аранжманот од 509 милиони евра наменет како помош за јавните финансии на земјата.
***
Српскатаекономија официјално излезе од рецесијата, објави министерството за финансии и економија. 
Заклучокот дојде по објавувањето на статистичките податоци според кои индустриското производство пораснало за 5,2 отсто во првиот квартал од оваа година, кое предизвикало скромен раст на БДП од 1,9 отсто.
***
Кипар ги исполни сите барања за добивање на првата транша од долгоодложуваниот план за извлекување од кризата вреден 10 милијарди евра, објави Европската комисија. 
Оваа седмица се очекува Европскиот механизам за стабилност да донесе одлука за распоредувањето на првата транша, која се очекува да изнесува 3 милијарди евра.
***
Грчкиотмеѓународен аеродром во Атина е под канадско водство откако германскиот градежен гигант „Хохтиф“, претходен управник на објектот, му го продаде бизнисот за уравување со аеродроми на Канадскиот пензиски инвестициски одбор во јавниот сектор во зделка од 1,1 милијарди евра.
***
Европската банка за обнова и за развој планира да продолжи финансиски да го поддржува балканскот регион и да ја зголеми помошта за малите и средните претпријатија. 
Ветувањето му претходи на годишниот состанок на финансиската институција што ќе се одржи воИстанбул во текот на викендот.
***
Романците се меѓу најоптимистичките државјани на ЕУ кога станува збор за оправувањето на нивната економија, откри новата студија на „ГФК“. 
Поголема верба во својот иден економски просперитет од Романците имаат само Германците и Австријците.
(Разни извори - 01.05.2013 - 08.05.2013)
