20/10/2004
СОФИЈА, Бугарија -- Руската федерација понуди да го подмири долгот од времето на Советскиот Сојуз во висина од 24 милиони американски долари со модернизирање на бугарската воена опрема. 
Рускиот премиер Михаил Фрадков во вторникот (19-ти октомври) пристигна во дводневна официјална посета на Софија. 
За време на разговорите со бугарскиот колега Симеон Саксобурготски, Фрадков ја потврди заинтересираноста на Москва за интензивирање на билатералната соработка, особено во областите на индустријата, енергијата и транспортот. 
За време на состанокот беа потпишани шест договори за соработка.
Во другите вести од вторникот, главниот секретар на бугарското Министерство за внатрешни работи, Бојко Борисов, ги негираше шпекулациите во медиумите дека планира да формира сопствена политичка партија, пред парламентарните избори следната година. 
Борисов е еден од најпопуларните политички фигури во земјата. 
(бТВ, Труд, Сега - 20/10/04, бТВ - 19/10/04)
