08/03/2005
ЗАГРЕБ, Хрватска -- Претседателот на македонскиот Парламент, Љупчо Јордановски, во понеделникот (7-ми март) ја започна својата дводневна официјална посета на Загреб, при што се состана со хрватските парламентарни претставници и со премиерот Санадер. 
Сите се согласија дека не постојат отворени прашања помеѓу двете земји, истовремено повикувајќи на интензивирана билатерална економска соработка. 
Јордановски и Санадер, исто така, се согласија со активната соработка помеѓу Македонија и Хрватска во процесот на евроатланската интеграција, особено во рамките на иницијативата на Јадранската повелба, во која е вклучена и Албанија. 
Јордановски во вторник ќе се состане со претседателот Стипе Месиќ. 
(ХИНА, Макфакс - 07/03/05)
