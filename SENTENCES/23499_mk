28/04/2009
ПРИШТИНА, Косово -- Властите во понеделникот (27-ми април) го одбележаа Денот на исчезнатите лица, со церемонија во ѓаковското село Меје, каде што во масакрот во 1999 година од страна на српските сили, беа убиени 400 цивили.
Косовските водачи ветија дека ќе бидат попосветени на откривањето на судбината на исчезнатите и ветија дека ќе ги засилат напорите за подобрување на квалитетот на животот за сите во Косово.
Меѓународниот цивилен претставник Питер Фејт издаде соопштение за медиумите, во кое вели дека семејствата имаат право да ја знаат судбината на исчезнатите.
Околу 2.000 луѓе, претежно Албанци, се водат за исчезнати од крајот на конфликтот во периодот 1998-1999 година.
Во другите вести од понеделникот, Министерството за образование објави дека формира комисија која ќе го преиспита наставниот план на српските училишта, за кој досега се грижеше Белград.
Како што предвидува планот за статусот на претставникот на ОН Марти Ахтисари, министерството формираше седумчлена независна комисија -- која ги вклучува и малцинствата -- за спроведување на прегледот.
(Зери, Коха Диторе, Косова Сот, Експрес, Лајм 28/04/09;
Клан, РТК - 27/04/09)
