24/12/2008
АНКАРА, Турција -- Полицијата во вторникот (23-ти декември) објави дека запленила автомобил со 57 килограми експлозиви и муниција во близина на југоисточниот град Дијарбакир. 
Автомобилот на крајот бил оставен надвор од градот, неколку часа откако полицијата го запре поради сомнителните движења на возачот. 
Полицијата верува дека возилото се движело кон планинските скривалишта на терористичката Курдистанска работничка партија (ПКК). 
Во автомобилот полицијата пронајде лансирна рампа за проектили, проектили, рачни гранати, куршуми и храна.
Во другите вести од вторникот, турските медиуми објавија дека во рациите спроведени од страна на британските безбедносни сили во Лондон биле фатени неколку наводни припадници на ПКК. 
Операцијата во понеделникот вечер била спроведена во неколку клубови кои й обезбедуваат финансиска помош и луѓе на ПКК. 
(Сабах, Милијет, Хуријет, новинска агенција Анадолу, ДХА, АФП - 23/12/08)
