16/11/2005
TIRANA, Albania -- Парламентот во вторникот (15-ти ноември) усвои резолуција за борба против корупцијата, во која се заклучува дека мора да се зголеми институционалната улога на законодавниот дом во решавањето на прашањата поврзани со корупцијата. 
Документот, исто така, предвидува подобра комуникација помеѓу парламентот, владата и обвинителите во врска со наводните случаи на корупција. 
Во истиот се истакнува и потребата од сериозни реформи во државната разузнавачка структура ШИШ со цел зајакнување на антикорупциските напори. 
Резолуцијата беше усвоена по вжештената дебата помеѓу владејачката Демократска партија (ДП) и опозицијата, која вели дека ДП ја користи корупцијата како изговор за вршење на политички притисок врз некои државни институции. 
(Албански вести - 16/11/05)
