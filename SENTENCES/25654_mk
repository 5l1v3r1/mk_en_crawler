21/08/2009
ХАГ, Холандија -- Судијата за подготвителниот процес Јан Бономи во четвртокот (20-ти август) рече дека верува оти случајот на поранешниот водач на босанските Срби Радован Караџиќ е готов за судење.
Препораката на Бономи е важна за одредување на датумот на почеток.
Судијата, кој претседаваше со подготвителната конференција за последен пат -- бидејќи се повлекува од функцијата од лични причини -- побара од обвинителството да го намали бројот на сведоците и документите што има намера да ги претстави.
Портпаролот на Трибуналот, Кристијан Шартие, во четвртокот рече дека „за брзо време“ ќе биде формирана нова подготвителна комисија, која ќе одлучи за точниот датум на почеток на рочиштата.
Караџиќ е обвинет за геноцид, воени злосторства и злосторства против човештвото, во врска со конфликтот во Босна и Херцеговина во периодот 1992-1995 година.
(Б92, Фонет, АФП - 20/08/09)
