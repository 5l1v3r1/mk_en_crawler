30/09/2009
БУКУРЕШТ, Романија -- Претседателот Трајан Башеску во вторникот (29-ти септември) ги повика водачите на двете партии во владејачката коалиција -- Мирчеа Џоана од Социјалдемократската партија (ПСД) и премиерот Емил Боц, водач на Либералдемократската партија (ПДЛ), на разговори. 
Се работи за тензиите во коалицијата во врска со смената оваа недела на министерот за внатрешни работи, Дан Ника. 
По состанокот Башеску за новинарите изјави дека Боц и Џоана го дискредитирале Министерството за внатрешни работи без причина, наведувајќи го недостатокот на доверба во спроведувањето на законот. 
Џоана, од своја страна, го обвини Башеску за оркестрирање на потегот на Боц за смена на Ника поради коментарите што ги даде во врска со потенцијалот за фалсификат на престојните претседателски избори на 22-ри ноември. 
(Финансиарул, Евениментул зилеи, Зиуа, Котидоанул - 30/09/09; Агерпрес, Медиафакс, Hotnews.ro - 29/09/09)
