20/06/2010
ЉУБЉАНА, Словенија -- Министерот за надворешни работи, Самуел Збогар, во петокот (18-ти јуни) изјави дека Хрватска нема да може да ги заврши своите разговори за пристапување во ЕУ додека не го отвори својот финансиски пазар за најголемата словенечка банка, Нова љубљанска банка (НЛБ).
Централната банка во Загреб го блокираше пристапот додека поранешна Љубљанска банка (ЛБ) не ги подмири своите долгови кон хрватските граѓани.
НЛБ беше формирана како одделен правен субјект, како резултат на одлуката од 1994 година на словенечкиот парламент, додека сите нерешени долгови останаа кај ЛБ.
Загреб тврди дека ЛБ им должи 172 милиони евра на хрватските граѓани, кои депонирале пари пред распадот на поранешна Југославија,
Сепак, Словенија инсистира на тоа дека прашањето може да се реши во рамките на разговорите за отцепување на поранешните југословенски републики, кои ги води базелската Банка за меѓународни решенија.
„Во согласност со условите за затворање на поглавјето од преговорите ...
за слободен протек на капитал, Словенија очекува Хрватска да овозможи влез на НЛБ на хрватскиот финансиски пазар“, изјави Збогар за Ројтерс.
Хрватска се надева дека ќе ги заврши своите преговори за пристапување со ЕУ до почетокот на 2011 и дека ќе пристапи во блокот во 2012 година.
(Ројтерс, СТА, РТС, Национал - 18/06/10)
