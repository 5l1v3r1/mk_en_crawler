11/06/2006
БРИСЕЛ, Белгија -- Генералниот секретар на НАТО, Јап де Хоп Шефер, во понеделник (12-ти јуни) се очекува да го посети Скопје, според соопштението за печатот од седиштето на Алијансата во Брисел.
Тој ќе се состане со македонскиот претседател Бранко Црвенковски, со премиерот Владо Бучковски, со министерката за надворешни работи, Илинка Митрева, и министерот за одбрана, Јован Манасиевски.
Во другите вести, македонската армија во саботата објави дека хеликоптерски тим од 17 члена ќе биде испратен во БиХ на 15-ти јуни, на шестмесечна мировна мисија, како дел од операцијата на ЕУ Алтеа.
Македонските мировници ќе бидат под белгиска команда во Мостар.
(A1 TВ - 10/06/06;
веб-страница на НАТО - 09/06/06)
