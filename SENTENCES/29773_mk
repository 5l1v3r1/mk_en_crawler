28/01/2011
АТИНА, Грција -- Антитерористичката полиција во четвртокот (27-ми јануари) објави дека уапсила младич осомничен за серија напади со пакет-бомби во ноември. 
Осомничениот (22) е приведен во Атина во средата, при што кај него е најдено оружје и лажна лична карта. 
Милитантната група Заговор на нуклеарното јадро ја презеде одговорноста за бомбите, кои беа испратени во амбасадите низ цела Европа на крајот од минатата година.
Во меѓувреме, плико со куршуми и писмо беше откриено во Грчката амбасада во Мадрид во четвртокот. 
Грчкиот конзулат во Барселона доби слично писмо во средата.
Во другите вести, две мали експлозии одекнаа во Атина во четвртокот изутрина. 
Според извештаите, повредени нема, но е причинета мала материјална штета. 
Едната се случи во близина на општинската зграда во централната област Зографу; другата беше пред ресторан за брза храна. 
(АП, ДПA - 27/01/11)
