20/01/2010
ПРИШТИНА, Косово -- Многу косовски Албанци аплицираат за биометрички српски пасоши, со цел да го искористат безвизниот режим кон земјите на ЕУ, објавија локалните медиуми во вторникот (19-ти јануари). 
На Србија, Македонија и Црна Гора им беше понудена оваа привилегија во средината на декември, така што зградата со која управуваат српските паралелни структури во Грачаница, надвор од Приштина, е честопати посетувана од Албанците кои бараат српско државјанство. 
Жителите на Приштина за телевизија Клан Косова изјавија дека српските пасоши нудат повеќе можности за патување и дека тие се лути поради празните ветувања за слободно движење. 
(Клан Косова Косовалајв - 19/01/10)
