04/07/2005
СКОПЈЕ, Македонија -- Вашингтон ќе обезбеди 3 милиони американски долари како помош за Македонија во рамките на фондот за солидарност за Ирак и Авганистан, како што беше објавено во извештајот од петокот (1-ви јули) на А1 ТВ, во кој беше цитирано соопштението на Американската амбасада во Скопје. 
Средствата ќе бидат искористени за модернизирање на армиската опрема и воената информатичка технологија.
Во другите вести, шефот на италијанската армија, Џампаоло ди Паола, во понеделникот ја започна дводневната посета на Македонија. 
На агендата се очекува да доминираат билатералната соработка и евроатланската интеграција.
Исто така во понеделникот, македонскиот министер за правда, Мери Младеновска-Ѓорѓиевска, ќе се појави пред Хашкиот трибунал за официјално да ги брани владините гаранции издадени за поранешниот министер за внатрешни работи, Љубе Бошковски, и поранешниот припадник на безбедносните сили, Јохан Тарчуловски. 
Скопје бара да им биде дозволено да се бранат од слобода, со што ќе биде овозможено да се вратат во Македонија до почетокот на судскиот процес. 
Тие се обвинети за воени злосторства во врска со меѓуетничкиот конфликт во Македонија во 2001 година. 
(Макфакс, А1 ТВ - 04/07/05; A1 TВ - 01/07/05)
