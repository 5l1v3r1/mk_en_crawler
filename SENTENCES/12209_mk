11/04/2005
АТИНА, Грција -- Министерот за јавен ред Јоргос Вулгаракис во понеделникот (11-ти април) ја започна тридневната официјална посета на САД. 
Неговата канцеларија објави дека тој ќе се состане со високи функционери на администрацијата, како и со официјални претставници на ЦИА и ФБИ. 
На агендата се наоѓаат прашањата поврзани со билатералната соработка, регионалната безбедност во Југоисточна Европа, како и борбата против организираниот криминал, тероризмот, перењето пари и трговијата со дрога.
Во другите вести, бугарскиот претседател Георги Парванов во понеделникот пристигна во Солун, на неформални разговори со својот грчки колега Каролос Папуљас. 
Состанокот првично беше закажан за в петок, но беше одложен како резултат на погребот на папата. 
(AНA - 10/04/05)
