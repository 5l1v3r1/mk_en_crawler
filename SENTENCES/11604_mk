22/06/2005
СТРАЗБУР, Франција -- Следниот бран проширување на ЕУ „не е на повидок“, изјави комесарот за проширување на ЕУ, Оли Рен, пред Европскиот парламент во вторникот (21-ви јуни).
Тој предупреди дека нема да се двоуми да препорача одложување на пристапот на Бугарија и Романија ако двете земји не ги исполнат сите услови.
Турција, додаде тој, ќе мора да го одржи темпото на реформите и мора „да се соочи со вистината“ во врска со убиствата на Ерменците за време на Втората светска војна.
Рен, исто така, рече дека на балканските нации треба да им се даде ветување за иднина во ЕУ, барајќи од Унијата да се подготви за отворање на преговори со Албанија, Македонија и Србија и Црна Гора.
Во својата изјава Рен повика на ново сценарио за проширување, велејќи дека планот А, при кој се сметаше на ратификување на уставната спогодба, пропаднал, а план Б воопшто и немало.
Тој рече дека Брисел сега треба да подготви план Ц, кој би се засновал на три клучни принципи -- консолидирање, условување и комуницирање.
(AП, веб-страница на ЕУ - 21/06/05)
