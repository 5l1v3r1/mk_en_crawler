12/11/2009
САРАЕВО, Босна и Херцеговина (БиХ) -- Поранешната претседателка на босанските Срби Билјана Плавшиќ во средата (11-ти ноември) дојде во Бања Лука, за првпат откако беше ослободена од шведскиот затвор на крајот од минатиот месец.
Таа отслужи две третини од нејзината 11-годишна затворска казна за злосторства против човештвото.
Плавшиќ, која моментно живее во Белград, дојде во Република Српска да ги види пријателите и да го посети гробот на својата мајка.
Во 2003 година Плавшиќ беше осудена од страна на Хашкиот трибунал за воени злосторства откако се изјасни виновна по една точка од обвинението, во врска со нејзината улога во кампањата на етничко чистење со цел протерување на Хрватите и муслиманите од областите под српска контрола во Босна, за време на 1990-тите.
(РТРС, Срна, Дневни аваз, Sarajevo-x.com - 11/11/09)
