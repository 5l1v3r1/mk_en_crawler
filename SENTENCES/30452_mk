17/03/2011
БУКУРЕШТ, Романија -- Владата во средата (16-ти март) преживеа гласање за доверба, при што опозицијата имаше 24 гласови помалку од 236, потребни за соборување на владата.
Во прашање е новиот закон за работни односи усвоен неодамна од страна на владата со итна процедура, преку која предлог- закон се усвојува без парламентарна дебата или гласање.
Гласањето од средата значи дека владата преживеа и дека новиот закон за работни односи се доближи до усвојување.
Конечниот чекор е претседателот да го објави предлог-законот, што се очекува во следните недели.
Додека пратениците дебатираа за иницијативата, околу 8.000 луѓе се собраа пред парламентот барајќи оставка од владата.
(Медиафакс, Котидианул, Реалитатеа, Антена 3 - 16/03/11)
