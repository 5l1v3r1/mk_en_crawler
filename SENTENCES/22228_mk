13/06/2008
САРАЕВО, Босна и Херцеговина (БиХ) -- Дирк Ланге, шефот на единицата за Албанија и БиХ во Генералниот директорат за проширување на Европската комисија, во четвртокот (12-ти јуни) ги увери босанските власти дека Договорот за стабилизација и асоцијација помеѓу БиХ и ЕУ ќе биде потпишан в понеделник (16-ти јуни) во Луксембург. 
Ланге е во БиХ, каде што присуствува на 12-тата седница на Мониторингот на реформскиот процес, што се одржува во Бања Лука. 
На пленарната седница учесниците разговараа за помирувањето и регионалната соработка, зајакнувањето на административниот капацитет, визниот и пограничниот менаџмент, и борбата против организираниот криминал и корупцијата. 
За време на прес-конфренцијата по состанокот, Осман Топчагиќ, шеф на Директоратот на БиХ за европска интеграција, рече дека првата задача по потпишувањето в понеделник ќе биде воспоставување на нов царински режим. 
(Дневни аваз, Независне новине - 13/06/08; РТРС, соопштение за печатот на Делегацијата на ЕК - 12/06/08)
