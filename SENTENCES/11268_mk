24/06/2005
САРАЕВО, Босна и Херцеговина (БиХ) -- Советот за спроведување на мирот (ССМ) в петок (24-ти јуни) ги завршува двоневните состаноци кои се фокусираа на напредокот на БиХ на патот кон пристапот во ЕУ. 
Според соопштението за печатот од Канцеларијата на високиот претставник, политичките директори на Управниот одбор на ССМ расправаат за тешкотиите предизвикани од преостанатите бариери -- конкретно, непостигнувањето на согласност околу потребните полициски реформи. 
Официјалните претставници, исто така, разговараат и за предизвикот на заживување на економијата на БиХ, намалување на сиромаштијата и создавање на поефикасна и поуспешна влада. 
Претседателот на Министерскиот совет на БиХ, Аднан Терзиќ, рече дека ќе претстави план чија цел е започнување на преговори за Договорот за стабилизација и асоцијација до 10-годишнината од Дејтонскиот мировен договор.
Во другите вести, Терзиќ во четвртокот беше во Букурешт, каде што се состана со својот унгарски колега, Ференц Ѓурчани. 
Тие разговараа за економските односи, визниот режим, изградбата на коридорот 5ц, како и за евроатланската интеграција. 
(Дневни аваз, Независне новине - 24/06/05; OХР, ФЕНА, ПБС БиХ - 23/06/05)
