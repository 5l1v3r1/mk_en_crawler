19/02/2007
БЕЛГРАД, Србија -- Министерот за надворешни работи во заминување, Вук Драшковиќ, претседател на Српското движење за обнова (СПО), во петокот (16-ти февруари) ги критикуваше пресудите донесени во повторениот судски процес за убиствата од 1999 година на четворица високи претставници на СПО и обидот за атентат врз него, на Ибарската магистрала. 
Рано во петокот Белградскиот суд го осуди поранешниот шеф на специјалната полициска единица, Милорад Улемек, познат и како „Легија“, и неговиот подреден, Ненад Илиќ, на 15 години затвор. 
Другите осуммина функционери, меѓу кои и поранешниот шеф на Државната безбедност, Раде Марковиќ, добија затворски казни во траење од девет до 14 години. 
Двајца обвинети беа ослободени. 
Драшковиќ рече дека пресудите се „награда за масакрот“. 
Тој, исто така, рече дека ќе побара истрага за наводите дека судијата Бојан Мишиќ, кој ги изрече пресудите во петокот, бил обучуван како војник на армијата во Вуковар од страна на Улемек, за време на конфликтот од 1991 година во Хрватска. 
(Блиц - 17/02/07; Б92, Бета, Фонет - 16/02/07)
