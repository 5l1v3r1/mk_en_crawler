10/01/2008
САРАЕВО, Босна и Херцеговина (БиХ) -- Комесарот за проширување на ЕУ, Оли Рен, ги покани водачите на најголемите политички партии во БиХ на неформален семинар во Брисел, кој ќе се фокусира на реформите поврзани со интеграцијата во ЕУ и што мора да се направи за потпишување на Договорот за стабилизација и асоцијација (ДСА) со ЕУ. 
Драган Човиќ, претседателот на најголемата хрватска партија -- Хрватската демократска заедница (ХДЗ), во средата (9-ти јануари) посочи дека состанокот ќе се одржи наскоро.
Во писмото, Рен рече дека се надева оти партиите ќе ги комплетираат полициските реформи, кои се клучни за потпишувањето на ДСА. 
БиХ и ЕУ го потпишаа ДСА на почетокот од декември, откако партиите постигнаа договор за принципот на воспоставување на државна полиција. 
Трите други услови се целосна соработка со Трибуналот на ОН во Хаг за воени злосторства, реформи во радиотелевизискиот сервис и реформите во јавната администрација. 
(Дневни аваз - 10/01/08; НТВ Хајат - 09/01/08)
