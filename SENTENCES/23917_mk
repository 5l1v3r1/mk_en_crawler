18/03/2009
БЕЛГРАД, Србија -- Владата ќе побара од Хашкиот трибунал да им дозволи на Србите осудени за воени злосторства да ги одлежуваат нивните затворски казни во српските затвори, рече Расим Љајиќ, шефот на советот за соработка со Трибуналот, за РТС доцна во понеделникот (16-ти март). 
Тој додаде дека ова прашање ќе биде разгледано за време на посетата на главниот обвинител на Белград Серж Брамерц следната недела. 
Љајиќ, исто така, рече дека владата има нови информации за локациите на бегалците Ратко Младиќ и Горан Хаџиќ, инсистирајќи дека полицијата ќе го уапси парот оваа година.
Исто така, Саша Вукадиновиќ, директор на Агенцијата за безбедност и истраги (БИА) во вторникот рече дека апсењата ќе бидат приоритет на БИА во 2009 година. 
Апсењето на Младиќ е главен услов за спроведување на Договорот за стабилизација и асоцијација што Србија го потпиша со ЕУ пред скоро една година. 
(Дневни аваз, ОНАСА, Блиц, Танјуг, Б92 - 17/03/09; РТС - 16/03/09)
