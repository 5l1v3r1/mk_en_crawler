07/03/2005
БЕЛГРАД, Србија и Црна Гора -- Амбасадорот на ОБСЕ во Белград, Маурицио Масари, во саботата (5-ти март) повика на отворање на досиејата на тајната служба во Србија и Црна Гора, истакнувајќи ја важноста на ова прашање за заштитата на индивидуалните права. 
Неговиот коментар беше даден за време на тркалезната маса чиј домаќин беше ОБСЕ, а во која учествуваа членови на Парламентот, како и претставници на безбедносните служби и невладините организации. 
Ниту едно постдиктаторско општество, во Европа или каде било во светот, не може да го избегне прашањето на отворање на тајните документи, рече Масари. 
Тој, сепак, додаде дека процесот треба да биде спроведен со соодветна заштита, вклучувајќи го тука и ефикасниот парламентарен надзор.
Во другите вести, српскиот министер за внатрешни работи, Драган Јоциќ, во неделата го објави почетокот на интензивните реформи насочени кон подобрување на перформансите на министерството. 
Тие вклучуваат формирање на служба за криминалистичко разузнавање, антитерористичка служба, како и реструктурирање на граничната полиција. 
(Данас, Бета, Б92 - 07/03/05; Танјуг - 06/03/05; Веб-страница на ОБСЕ, Танјуг, Б92, Бетa - 05/03/05)
