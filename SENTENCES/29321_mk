04/11/2010
САРАЕВО, Босна и Херцеговина (БиХ) -- Високиот претставник Валентин Инцко во средата (3-ти ноември) објави дека го прекинува ветото за кандидатите за министерски места, одлука што стапува на сила веднаш. 
Истата беше донесена по консултациите со Управниот одбор на Советот за спроведување на мирот и има за цел да ги охрабри босанските водачи да преземат поголема одговорност. 
Меѓународната заедница го воведе својот процес на вето во 2000 година. 
Пет години подоцна, парламентот на БиХ воведе сопствени механизми за проверка на министерските кандидати на државно ниво. 
Инцко рече дека очекува властите на ниво на ентитет, како и на кантонско ниво да воведат слични механизми. 
Тој го задржува правото на разрешување функционери кои го загрозуваат спроведувањето на Дејтонскиот мировен договор. 
(РТРС, Фена, Дневни аваз - 03/11/10)
