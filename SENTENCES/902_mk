15/11/2006
SOURCE
Натпреварувачки од 90 земји ќе се борат за круната на Мис на светот на 26-ти ноември. 
Глобалното затоплување е во фокусот на овогодинешниот натпревар, што се одржува во Манила. 
Aлбанија, Босна и Херцеговина, Кипар, Грција, Македонијa и Србијa се помеѓу земјите-учеснички. 
Минати победници се: Данска, Кенија, Хондурас, Бразил и Венецуела.
***
Регионалниот фестивал на литературата „Балканските писатели говорат и читаат“, се одржа во Едеса, Грција, минатата недела. 
Настанот привлече 24 поети од Албанија, Бугарија, Грција, Македонија и Србија. 
Настанот беше организиран од страна на општина Едеса и Националниот книжен центар на Грција.
***
Изложбата на детски уметнички дела ќе трае до (16-ти ноември) во Турскиот културен институт во Сараевo. 
Изложбата, насловена како „Децата на Босна и Херцеговина -- за нивното наследство“, е во организација на босанската Комисија за заштита на националните споменици, и е особено посветена на богатата историја и културното наследство на регионот Фоча.
***
Бугарската олимписка шампионка Евгенија Раданова победи на три настани на 15-тиот турнир на кратки патеки Алта Валтелина трофеј во Бирмио, Италија, од 9-ти до 12-ти ноември. 
Раданова беше прва во трките за жени на 1.500 метри, 1.000 метри и 500 метри.
***
Триесетипрвото издание на традиционалната изложба на фотографии „Загреб салон“, во организација на Фотоклуб Загреб, беше отворена во Хрватското здружение на уметници во петокот (10-ти ноември). 
Оваа година изложбата вклучува 650 дела на 380 хрватски и странски фотографи. 
Истата ќе трае до 13-ти декември.
***
Грција и Mакедонијa ќе ги здружат силите за заштита на културното наследство на регионот од византинско време, објави минатата недела Македонскиот центар за национална конзервација. 
Институцијата се очекува да потпише договор со солунскиот Европски центар за византиски и поствизантиски споменици за конзерваторски активности за двата споменици во Македонија -- манастирот Трескавец во Прилеп и црквата Света Богородица Перивлепта во Охрид.
***
Грката влада минатата недела објави дека над 1,83 милиони евра ќе бидат наменети за реконструкцијата и заштитата на Манастирите на Ксенофонтос и Филотеу на планината Атос, центарот на Источкохристијанскиото православно монаштво. 
Средствата ќе бидат доделени од Централномакедонската регионална оперативна програма и ќе бидат наменети за реставрација на два уникатни верски споменици, како и за проширување на локалните сместувачки капацитети.
***
Романскиот диригент Маестро Јосиф Конта, постар диригент и уметнички директор на Националниот радио-оркестар повеќе од 50 години, почина на 82 години во четвртокот (9-ти ноември). 
Тој беше познат по големиот број престижни национални и меѓународни награди за својот придонес за културата и музиката, вклучувајќи го и националниот орден „Ѕвезда на Романија“ во 2002 година.
***
Изложбата насловена како „Леонардо: Универзален ум“ моментно е поставена во музејот Рахми Коч во Истанбул. 
На неа се претставени копии од 40 уникатни и функционални механички системи измислени од Леонарди да Винчи од 1478 до 1513 година. 
Изложбата, која дојде во Tурција по Италија и Грција ќе трае до 31-ви декември. 
Потоа истата ќе оди на турнеја низ други земји, меѓу кои и САД, Јапонија, Кипа и Индија.
(Разни извори – 08/11/06-15/11/06)
