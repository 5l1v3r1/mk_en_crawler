05/07/2005
САРАЕВО, Босна и Херцеговина (БиХ) -- Полицијата на босанските Срби во вторникот (5-ти јули) објави дека во меморијалниот центар на Сребреница пронашла експлозивни направи, токму пред 10-годишнината од воениот масакр.
на церемонијата на 11-ти јули се очекува да присуствуваат околу 50.000 лица.
Радован Пејиќ, портпаролот на полицијата на босанските Срби, рече дека полицијата за експлозивите дознала од ЕУФОР, по што на местото биле донесени експерти за отстранување на мини.
За време на комеморацијата во Поточари ќе бидат погребани уште 610 идентификувани жртви од Сребреница, заедно со претходните 1.327 жртви.
Во другите вести, заменикот висок претставник, Мартин Неј, во понеделникот предупреди дека средината на септември е крајниот рок за решавање на ќор-сокакот на клучните полициски реформи во БиХ, ако земјата сака да ги започне разговорите за Договорот за стабилизација и асоцијација со ЕУ оваа есен.
Неј одржа прес-конференција во Бања Лука, каде што се состана со високи официјални претставници на Република Српска.
(AП, Независне новине - 05/07/05;
ПБС БиХ, Фена, РТРС - 04/07/05)
