18/02/2008
СОФИЈА, Бугаријa -- Опозициските водачи во неделата (17-ти февруари) објавија дека се подготвени да формираат нова влада ако сегашната падне на престојното гласање за недоверба. 
На заедничката прес-конференција водачите на Граѓаните за европски развој на Бугарија, Сојузот на демократските сили, Бугарската нова демократија, Атак, Демократите за силна Бугарија, ред, закон и правда, ВМРО-БНД, Земјоделскиот национален сојуз и независниот пратеник Лачезар Иванов изразија заедничка позиција против „корумпираната“ влада на Бугарската социјалистичка партија, Националното движење за стабилност и напредок, и Движењето за правата и слободите. 
Гласањето, закажано за в петок, се очекува да биде неуспешно. 
(Дарик, БНР, Нетинфо - 17/02/08)
