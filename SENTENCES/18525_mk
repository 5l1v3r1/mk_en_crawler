12/01/2007
САРАЕВО, Босна и Херцеговина (БиХ) -- Претставничкиот дом, долен дом на државниот парламент, во четвртокот (11-ти јануари) го потврди назначувањето на Никола Шпириќ за претседател на Министерскиот совет на БиХ.
Шпириќ доби 29 гласови „за“, наспрема 6 гласови „против“ и 3 воздржани.
Во неговиот говор пред парламентот Шпириќ -- од Партијата на независни социјалдемократи (СНСД) -- рече дека негови приоритети ќе бидат безбедноста и стабилноста на БиХ и нејзините ентитети, економскиот развој, како и процесите на интеграција во ЕУ и НАТО.
Тој сега има рок од 30 дена да оформи влада и да ја претстави пред парламентот за одобрување.
Претставничкиот дом, исто така, ја заврши својата конститутивна седница која траеше повеќе од шест недели, избирајќи ги претставниците од сите три етнички заедници.
Бериз Белиќ од Бошњачката партија за Босна и Херцеговина е новиот претседател на Домот.
Негови заменици се Милорад Живковиќ од СНДС и Нико Лозанчиќ, од Хрватската демократска заедница за БиХ.
(Дневни аваз, Независне новине -- 12/01/07;
ПБС, РТРС, Фена - 11/01/07)
