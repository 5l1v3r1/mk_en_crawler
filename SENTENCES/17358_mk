29/06/2007
САРАЕВО, Босна и Херцеговина (БиХ) -- Рамиз Делалиќ, гангстер и поранешен командант на деветтата моторизирана бригада на армијата на босанските муслимани, беше убиен во средата (27-ми јуни) вечер во Сараево.
Делалиќ честопати беше опишуван како човекот што го започна конфликтот во БиХ.
Во март 1992 година тој пукаше на српска свадбена веселба во Сараево, убивајќи еден од гостите, Никола Гардовиќ.
Самото убиство на Делалиќ, пак, наводно, произлегло од неговите мафијашки врски.
Во другите вести од средата, претставниците на српските и босанските служби за воено разузнавање се состанаа во Сараево за првпат.
Целта е зајакнување на соработката помеѓу двете институции.
(Независне новине, Дневни аваз - 29/06/07;
РТРС, НТВ Хајат, ПБС, АКИ - 28/06/07)
