26/03/2007
БАЊА ЛУКА, Босна и Херцеговина (БиХ) -- Премиерот на Република Српска (РС) Милорад Додик во неделата (25-ти март) ја критикуваше одлуката на општинските советници на Сребреница да се побара специјален статус за градот, надвор од надлежноста на РС.
Додик рече дека ова ќе значи директно кршење на уставот на РС.
Тој предупреди дека владата на ентитетот нема да се двоуми да преземе законски дејства за да ги одбрани своите права.
Бошњачките политичари почнаа да бараат специјален статус откако Меѓународниот суд на правдата во Хаг донесе пресуда дека во 1995 година во Сребреница е извршен геноцид врз муслиманите.
Во другите вести од неделата, високиот претставник на меѓународната заедница, Кристијан Шварц-Шилинг, изјави за Независне новине дека не е песимист во врска со можноста двата ентитета на БиХ да постигнат договор за клучните полициски реформи.
Тој истакна дека, во принцип, Додик се согласил за контрола на државно ниво на полициските сили, што претставува камен на сопнување веќе со месеци.
(Дневни аваз, Независне новинe - 26/03/07;
РТРС, Фена, ПБС - 25/03/07)
