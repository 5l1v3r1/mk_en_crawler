28/01/2008
ЗАГРЕБ, Хрватска -- Заштитената еколошка рибарска зона на земјата (ЗЕРП) во Јадранското Море е можно да се реструктуира за да се реши тековниот спор со Словенија и Италија, објавија локалните медиуми во петокот (25-ти јануари). 
Европската комисија бара решение кое ќе ги укине ограничувањата за риболовот, но ќе ги задржи еколошките заштити. 
Со тоа, ЗЕРП би се претворила во заштитена еколошка зона (ЗЕП), што би ги ограничило рибарските активности само во случај на директна загрозеност на локалните екосистеми. 
Комесарот за проширување на ЕУ, Оли Рен, наводно ја предложил оваа мерка. 
Противењето на ЗЕРП се заканува да го забави процесот на пристап на Хрватска. 
(Слободна Далмација - 27/01/08; Вечерњи лист, Танјуг, Б92, Net.hr - 25/01/08)
