05/08/2007
АНКАРА, Турција -- Дваесет и тројца офицери на турските армиски сили беа отпуштени како резултат на происламистичките „реакционерни“ активности или недостатокот на дисциплина, објави во саботата (4-ти август) војската. 
Отпуштањата беа одобрени на четиридневниот состанок на турскиот Висок воен совет, кој заврши во саботата и со кој претседаваше премиерот Реџеп Тајип Ердоган. 
Советот, исто така, го назначи адмирал Метин Атач за шеф на турската морнарица и генерал Ајдоган Бабаоглу за командант на воздухопловните сили во земјата.
Исто така во саботата, новиот турски парламент положи свечена заклетва. 
Со првата седница претседаваше нејзиниот најстар член, 83-годишниот Сукру Елекдаг, од опозициската Републиканска народна партија. 
Тој ќе претседава сé додека не биде избран нов претседател. 
Владејачката Партија на правдата и развојот, која освои убедлива победа на предвремените избори на 22-ри јули, има 341 од вкупно 550 парламентарни места. 
(AФП, Ројтера, АП, Интернешнал хералд трибјун, Галф тајмс, Аљазеера, Дојче веле, Фокус - 04/08/07)
