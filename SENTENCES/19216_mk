29/02/2008
ВИЕНА, Австрија -- Претставниците на 15 земји кои ја признаа независноста на Косово, формираа Меѓународна управна група за Косово (ИСГ) во четвртокот (28-ми февруари) во Виена.
Групата го избра холандскиот дипломат Питер Фејт за свој меѓународен цивилен претставник во Косово, кој ќе го надгледува спроведувањето на планот на поранешниот претставник на ОН, Марти Ахтисари, за надгледувана независност.
Во интервјуто за ББС, тој рече дека меѓународната заедница мора да се обиде да ја објасни ползата од планот на Ахтисари за различните заедници што живеат во Косово.
Тој додаде дека ќе се спротивстави на обидите на Белград за поделба на Косово или создавање паралелни институции.
Српскиот премиер Воислав Коштуница вели дека формирањето на ИСГ за Косово претставува кршење на резолуцијата 1244 на ОН, меѓународното право и српскиот устав.
(РТК, Телеграфи, Балканвеб, Танјуг, Бета, РТС, АФП, Ројтерс, ББС - 28/02/08)
