01/12/2010
ПРИШТИНА, Косово -- Шефот на УНМИК, Ламберто Заниер, беше цитиран во средата (1-ви декември) дека ОН го поддржува дијалогот меѓу Белград и Приштина и дека ќе се вклучи во истиот. 
„За мене, важно е периодично да испраќаме извештаи до Советот за безбедност на ОН за тоа како напредува дијалогот и ќе видиме како ќе се подготвиме за овие разговори“, рече Заниер. 
Заниер се состана со државниот секретар во српското Министерство за Косово, Оливер Ивановиќ, во северна Митровица. 
Ивановиќ рече дека улогата на УНМИК во разговорите е многу важна. 
Тој додаде дека ОН и УНМИК се единствените организации прифатени од двете страни и како такви се незаменливи за нерешените прашања. 
Се очекува разговорите да започнат во февруари. 
(Eкспрес, Арта ТВ, Телеграфи - 01/12/10)
