08/06/2010
ПРИШТИНА, Косово -- Иако неговиот официјален мандат истекува на 14-ти јуни, Комитетот за политика и безбедност на ОН предложи продолжување на мандатот на шефот на ЕУЛЕКС, Ив де Кермабон, додека не се најде соодветен наследник. 
Портпаролот на ЕУЛЕКС, Блерим Красниќи, во вторникот (8-ми јуни) рече дека Де Кермабон е отворен за идејата „со цел да се обезбеди добро функционирање на мисијата“.
Минатата недела амбасадорите на ЕУ се согласија да препорачаат Советот на ЕУ да го продолжи мандатот на мисијата за две години, до 8-ми јуни 2012 година. 
Продолжувањето „ја подвлекува силната посветеност на ЕУ на Косово, и особено владеењето на правото, како и европската перспектива на Косово во рамките на целиот регион“, рече Красниќи. 
Гласањето се очекува во вторник. 
(Зери, Косова Сот, Инфопрес, Коха Диторе - 08/06/10)
