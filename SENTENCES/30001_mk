23/01/2011
TИРАНА, Албанија -- Премиерот Сали Бериша во саботата (22-ри јануари) ја обвини опозицијата дека сакала да ја собори неговата влада со насилство и дека се обидела да примени сценарио „во стилот на Тунис“ во Албанија. 
Тој реагираше на антивладините демонстрации во петокот во Тирана, на кои три лица загинаа, а десетици беа повредени, во судирите што избија меѓу полицијата и илјадници поддржувачи на опозициската партија. 
Бериша истакна дека насилството нема да се толерира, и ја исклучи можноста за воведување вонредна состојба. 
Водачот на опозициската партија Еди Рама ги отфрли обвинувањата на Бериша и ја обвини владата за смртните случаи.
Во меѓувреме, обвинителството нареди апсење на шестмина припадници на Националната гарда заради пречекорување на своите овластувања во врска со смртните случаи.
Шефицата за надворешни работи на ЕУ, Кетрин Ештон, и комесарот за проширување на ЕУ, Стефан Фуеле, го осудија насилството и ги повикаа сите партии да се воздржат од провокации. 
Албанија е во политички ќор-сокак од изборите во јуни 2009 година, за кои опозицијата вели дека биле нарушени со сериозни нерегуларности. 
(AФП, Ројтерс, ББС, МИА - 22/01/11)
