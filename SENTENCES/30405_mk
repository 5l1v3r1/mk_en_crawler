16/01/2011
TИРАНА, Албанијa -- Министерот за економија и трговија, Илир Мета, во петокот (14-ти јануари) поднесе оставка, откако локален телевизиски канал емитуваше снимка на која, наводно, тој се обидува да влијае на владин тендер.
„Oва е мој личен избор и е неповратен. 
Не можам да се претставам себеси како вицепремиер или министер пред обвинителството“, рече Мета, објавувајќи ја одлуката.
Мета стана министер за економија минатиот септември, заменувајќи го Дритан Прифти, кој поднесе оставка поради обвинувањата за корупција. 
Во контроверзната видео-снимка емитувана на Топ ченал во вторникот, изгледа како тој да врши притисок врз Прифти да й го додели тендерот на хидроелектрична централа на еден негов пријател. 
(Балканвеб - 15/01/11; ДПА, Ројтерс, АП, Ксинхуа - 14/01/11)
