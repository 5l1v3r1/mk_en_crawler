21/05/2010
СОФИЈА, Бугарија -- Европскиот парламент (ЕП) во четвртокот (20-ти мај) одобри доделување дополнителни 300 милиони евра како надоместок за Бугарија до 2013 година, за затворањето на четвртиот, најстар оддел на нуклеарната централа Козлодуј, објавија локалните медиуми.
Одлуката беше формалност, но го отвора патот за ослободување на првата транша, 75 милиони евра, оваа година.
Владата планира да искористи 40 отсто -- 120 милиони евра -- од надоместокот за инвестирање во проекти што ја промовираат енергетската ефикасност, а останатите за затворање на четвртиот оддел.
(Дневник, Дарик, БНТ - 20/05/10)
