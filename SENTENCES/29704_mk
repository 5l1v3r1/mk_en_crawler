30/01/2011
САРАЕВО, Босна и Херцеговина (БиХ) -- Турскиот министер за надворешни работи, Ахмет Давутоглу, во саботата (29-ти јануари) им рече на политтичарите во Сараево дека неговата земја е подготвена да им помогне на различните заедници да ги надминат разликите што ги спречуваат да формираат влада по општите избори во октомври. 
На регионот му треба соживот на трите конститутивни народи во БиХ, рече тој, опишувајќи ја како „столб на стабилноста на Балканот“.
Во саботата планираниот состанок меѓу Давутоглу и претседавачот на претседателството, Небојша Радмановиќ, беше одложен поради протоколарен спор. 
Радмановиќ го откажа поради тоа што персоналот на Давутоглу побара знамето на босанските Срби да биде отстрането од местото каде што требаше да се одржи состанокот. 
(AП, Ројтерс, Радио Слободна Европа - 29/01/11)
