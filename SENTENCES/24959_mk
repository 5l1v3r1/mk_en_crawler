01/04/2009
БЕРЛИН, Германија -- Обвинителите во вторникот (31-ви март) објавија дека подигнале обвинение против осомничен водечки член на терористичката Курдистанска работничка партија (ПКК) за подметнување пожар и членство во терористичка организација.
Властите велат дека мажот, идентификуван како Аслан Ј., бил водач на ПКК во јужна Германија помеѓу 1993 и 1994 година.
Тој, наводно, наредил „безброј напади“, вклучително и седум епизоди на подметнување пожар во 1993 година, на турски и германски клубови, ресторани и дуќани.
Едно лице загина во нападите.
Во другите вести од вторникот, Европскиот суд за човекови права донесе одлука дека турските власти не ги повредиле човековите права на обвинетиот кој почина во притвор во 2001 година.
Мухарем Хорос, кој се соочува со обвиненија за вршење различни терористички напади во име на нелегална организација, почина откако започна штрајк со глад во знак на протест поради затворските услови.
Мајката на Хороз тврдеше дека судските власти го повредиле неговото право на живот одбивајќи да го ослободат, спротивно на мислењето на лекарите кои препорачаа негово ослободување.
(Хуријет, АП, новинска агенција Анадолу, СНН Турк - 31/03/09)
