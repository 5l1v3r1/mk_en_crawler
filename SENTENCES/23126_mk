02/04/2008
САРАЕВО, Босна и Херцеговина (БиХ) -- Високиот претставник Мирослав Лајчак упати последен апел за компромис пред гласањето во парламентот за клучната легислатива за полициските реформи.
Во видео-пораката на веб-страницата www.reci.ba во вторникот (1-ви април) Лајчак потврди дека ЕУ ќе ја награди БиХ ако ги усвои законите за полицијата.
Тој рече дека Унијата би сакала да го потпише Договорот за стабилизација и асоцијација (ДСА) со БиХ на крајот од овој месец.
Изборот за парламентот, додаде тој, е помеѓу интеграцијата во ЕУ или самоизолација.
Лајчак, исто така, истакна дека без ДСА нема да има либерализација на визниот режим.
Расправата за двата закони со кои се уредуваат структурите и надзорот на идните полициски сили на БиХ започна в среда.
Премиерот на БиХ Никола Шпириќ се закани дека ќе поднесе оставка ако мерките пропаднат.
(Дневни аваз, Независне новине - 02/04/08;
РТРС, Фена, НТВ Хајат, веб-страница на ОХР - 01/04/08)
