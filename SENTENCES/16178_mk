18/05/2006
АНКАРА, Турција -- Претседателот Ахмет Неџдет Сезер во средата (17-ти мај) рече дека убиството на високиот административен судија, Мустафа Јуксел Озбилгин, и ранувањето на неколку други членови на Советот на државата претставува директен напад врз секуларизмот и републиката.
Демократијата и секуларниот карактер на државата се неповратни, додаде тој.
Полицијата соопшти дека 28-годишен адвокат во средата пукал како одмазда за судската одлука со која беше потврдена забраната за носење исламски марами во секуларните згради.
Опозицискиот водач Дениз Бајкал ги нарече убиствата напад врз турскиот устав.
Премиерот Реџеп Тајип Ердоган, исто така, го осуди нападот.
(Ројтерс, ББС, НТВ, TurkishPress.com -- 17/05/06;
AП - 16/05/06)
