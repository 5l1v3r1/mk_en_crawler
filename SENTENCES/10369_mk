23/11/2004
БЕЛГРАД, Србија и Црна Гора -- Водачите на Србија и Република Српска се состанаа во понеделникот (22-ри ноември) и побараа од сите осомничени за воени злосторства да му се предадат на Трибуналот на ОН.
Претседателите Борис Тадиќ и Драган Чавиќ, како и премиерите Воислав Коштуница и Драган Микеревиќ, на состанокот во Белград се согласија дека тоа ќе претставува најдобар начин за соработка со Хашкиот трибунал.
В среда главниот обвинител на ОН, Карла дел Понте, ќе презентира извештај пред Советот за безбедност на ОН за соработката.
Во другите вести од понеделникот, војниците на СФОР ја претресоа куќата на Милан Младиќ, внукот на Ратко Младиќ.
Во рацијата, наводно, биле запленети документи и фотографии.
Во одделна акција, војниците на СФОР извршија претрес на едно Интернет кафе во Зеница, барајќи докази за активности спротивни на Дејтонскиот договор.
(Данас, Независне новине - 23/11/04;
АФП, ПБС БиХ, НТВ Хајат, Pincom.info, Фена, Бета, Танјуг - 22/11/04)
