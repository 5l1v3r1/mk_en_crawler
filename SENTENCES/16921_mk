05/11/2006
САРАЕВО, Босна и Херцеговина (БиХ) -- Босанскиот суд во петокот (3-ти ноември) осуди двајца Срби за воени злосторства извршени за време на конфликтот во периодот 1992-1995 година. 
Во најдолгата ваква пресуда досега изречена од страна на босанското судство, обвинетиот Марко Самарџија доби казна затвор во траење од 26 години за мачењето и убивањето на муслимани во 1992 година во градот Кључ. 
Тој беше командант на српска единица во тоа време.
Никола Ковачевиќ (38) доби казна затвор во траење од 12 години, во одделен судски процес. 
Тој беше прогласен за виновен за пренесување на муслимани и други во концентрационите логори во областа на Сански Мост на почетокот од конфликтот во 1992 година. 
Обвинителите велат дека ќе бараат построга казна за него.
Исто така во петокот, судот на БиХ објави дека судењето за воени злосторства против поранешниот министер за правда и внатрешни работи на Република Српска, Момчило Мандиќ, ќе започна в понеделник. 
Поранешниот близок соработник на бегалецот Радован Караџиќ е обвинет за поврзаност со нападот од април 1992 година на Сараево, како и за формирањето затвори во Илиџа и Фоча. 
Исто така, Мандиќ минатата недела беше осуден за финансиски криминал. 
(Независне новине - 04/11/06, УПИ, ПБС БиХ, РТРС - 03/11/06)
