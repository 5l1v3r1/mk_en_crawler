21/03/2007
БУКУРЕШТ, Романија -- Претседателот Трајан Башеску во вторникот (20-ти март) разговараше со водачите на партиите во парламентот, во обид да стави крај на актуелните политички превирања и да ги потпомогне реформите.
Во последен момент премиерот Калин Попеску Таричеану одби да учествува и не беше постигнат компромис.
Башеску одржа слични консултации пред две недели, надевајќи се дека ќе ги убеди партиските водачи да го поддржат воведувањето на мнозински гласачки систем за парламентарните избори следната година.
Во другите вести од вторникот, правниот комитет на парламентот ги одобри предложените измени во законот за референдумите.
Според овој амандман, во кој било референдум за отповикување на Башеску, ќе биде потребна поддршка од 50 отсто, плус еден гласач.
Долниот дом започна расправа за амандманот во средата.
Во меѓувреме, сенатот ја отфрли иницијативата за гласање недоверба на министерот за образование, Михаил Хардау.
Опозицијата го обвини дека го води образовниот сектор во банкрот.
(Зиуа, Котидианул - 21/03/07;
Ромпрес, Медиафакс - 20/03/07)
