27/05/2007
САРАЕВО, Босна и Херцеговина (БиХ) -- Високиот претставник на меѓународната заедница во БиХ, Кристијан Шварц-Шилинг, повторно го повика Министерскиот совет на БиХ да осигури спроведување на клучните реформи. 
Во својата неделна колумна, објавена во петокот (25-ти мај) во водечките весници, Шварц-Шилинг рече дека е разочаран што голем број министри сé уште дејствуваат како да имаат одговорност кон своите партии, наместо кон народот. 
Но, тој го поздрави фактот што владата, предводена од премиерот Никола Спириќ, усвои и објави работен план за 2007 година, истакнувајќи дека тоа ќе й овозможи на јавноста подобро да ги оцени резултатите на владата. 
(Извори на ОХР - 25/05/07)
