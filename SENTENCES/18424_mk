13/03/2007
TИРАНА, Албанија -- Премиерот Сали Бериша во понеделникот (12-ти март) објави дека направил измени во коалициската влада предводена од Демократската партија (ДП), во обид да го забрза темпото на реформите.
Вицепремиерската функција, која досега ја вршеше Илир Русмајли, му припадна на Газменд Окета.
Русмајли ќе го замени Алдо Бумци на позицијата министер за правда.
Бујар Нишани е новиот министер за внатрешни работи, на местото на Сокол Олдаши, кој поднесе оставка минатиот месец за да се кандидира за градоначалник на Тирана.
Мајлинда Брегу ја замени Аренча Трашани на функцијата министер за интеграции, Или Панго го презеде Министерството за култура, туризам, млади и спорт од Бујар Лескај, а Нард Ндока го замени Максим Цикули на позицијата министер за здравство.
Измените треба да бидат одобрени од претседателот Алфред Мосјиу и од парламентот.
(Aлбански вести, А1 ТВ - 13/03/07)
