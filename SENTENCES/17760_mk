20/05/2007
СОФИЈА, Бугарија -- Гласачите во недела (20-ти мај) ги бираат првите членови на Европскиот парламент (ЕП) откако земјата пристапи во ЕУ на 1-ви јануари.
Според истражувањата пред гласањето владејачката Бугарска социјалистичка партија е во водство, со седум од вкупно 18 места за Бугарија во ЕП.
Граѓаните за европски развој на Бугарија (ГЕРБ), нова центристичка партија што ја формираше градоначалникот на Софија, Бојко Борисов, се очекува да освои до пет места.
Движењето за правата и слободите на етничките Турци, најверојатно, ќе освои три, а Националното движење за Симеон Втори би можело да добие едно до три места.
Некогаш моќниот конзервативен Сојуз на демократските сили, во најдобар случај може да се надева на едно место.
Другата најнова членка на ЕУ, Романија, се очекува да ги избере своите европарламентарци на есен.
(Ројтерс, АП, News.bg, Дарик - 20/05/07)
