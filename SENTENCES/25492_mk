23/08/2009
САРАЕВО, Босна и Херцеговина (БиХ) -- Високиот претставник Валентин Инзко во петокот (21-ви август) ги повлече санкциите против четири лица, кои беа сменети од своите позиции во јуни 2004 година заради попречување на спроведувањето на Дејтонскиот мировен договор. 
Канцеларијата на високиот претставник соопшти дека мерката не значи оти Драган Калиниќ, Саво Круниќ, Јово Космајац и Немања Васиќ ќе поштедени од соодветните правни процедури, ниту, пак, дека ќе бидат вратени на своите претходни функции.
Во меѓувреме, Инзко за виенскиот весник „Стандард“ изјави дека БиХ, најверојатно, нема да влезе во ЕУ пред 2014 година. 
Тој одби да даде конкретна временска рамка. 
„Условите на ЕУ се поконкретни отколку што се верува во јавноста, и стратегиите за затворање на разговорите се јасни. 
Постојат јасни критериуми за визната либерализација за сите земји. 
Од 174 точки, БиХ спроведе околу 150“, рече Инзко. 
(Фена, Дневни аваз, СРНА, ОХР - 21/08/09; Дневни аваз, Танјуг, Б92 - 22/08/09)
