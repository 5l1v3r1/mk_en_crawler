17/03/2010
СТРАЗБУР, Франција -- Европскиот суд за човекови права во вторникот (16-ти март) донесе одлука дека Хрватска дискриминирала 15 ромски деца одземајќи им го правото да присуствуваат на настава со другите ученици.
Случаите на дискриминација се пријавени во основните училишта во Ореховица, Подтурен и Трновац, каде што овие ученици биле ставени во одделни училници.
Државата мора да плати 4.500 евра по лице и 10.000 евра за трошоци.
Судот со седиште во Стразбур, сепак, потврди дека Хрватска вложува напори да загарантира пристап до училиштата за ромските деца.
(Хина, ХРТ, Нова ТВ, Јавно, ББС - 16/03/10)
