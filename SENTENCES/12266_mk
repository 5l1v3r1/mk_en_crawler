13/01/2005
СКОПЈЕ, Македонија -- Техничките подготовки за локалните избори на 13-ти март започнаа во четвртокот (13-ти јануари), со проверката на избирачките списоци од страна на Министерството за правда. 
Тие би требало да бидат готови до 27-ми јануари. 
Тоа е, исто така, и крајниот рок до кога независните кандидати треба да ги поднесат потребните потписи за поддршка.
Во другите вести, помалиот партнер во македонската Влада, Демократската унија за интеграција (ДУИ), во средата го повлече контроверзниот кандидат за амбасадорското место во Бугарија. 
Премиерот Владо Бучковски побара кандидатурата на Џеват Адеми да биде повлечена.
Исто така во средата, заменик-претседателот на Парламентот од ДУИ, Хисни Шаќири, официјално ја поднесе својата оставка, наведувајќи ги како причина внатрешните несогласувања во партијата. 
Раководството на партијата ја прифати истата и на негово место го назначи Гзим Острени. 
(Вест, Дневник, Утрински весник, Сега - 13/01/05; A1 TВ, Maкфакс - 12/01/05)
