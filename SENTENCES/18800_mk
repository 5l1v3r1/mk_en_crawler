07/05/2007
AНКАРА, Турција -- Две десничарски партии, Партијата на вистинскиот пат и Татковинската партија, официјално се согласија во саботата (5-ти мај) да й се приклучат на новата партија, наречена Демократска партија.
Во изјавата за новинарите подоцна водачите на двете партии -- Мехмет Агар и Еркан Мумцу -- рекоа дека веруваат оти потегот ќе биде од корист како за партијата, така и за иднината на земјата.
Базата на партијата мора да го одобри спојувањето.
Во меѓувреме, доцна во неделата водачот на најголемата опозициска Републиканска народна партија, Дениз Бајкал, се состана со Зеки Сезер, водачот на Демократската левичарска партија.
Тоа покрена шпекулации дека е можно ново спојување или коалиција пред општите избори на 22-ри јули.
Во другите вести, првиот круг од гласањето за предлогот на владејачката Партија на правдата и развојот (АКП) е можно да се одржи во понеделник, според кој претседателот на Турција ќе се бира на јавни избори наместо во парламентот.
Кандидатот на АКП, актуелниот министер за надворешни работи Абдула Ѓул, беше принуден да ја повлече својата кандидатура откако опозициските пратеници успешно ја блокираа неговата победа во парламентот, и покрај мнозинството на владејачката партија.
(Сабах, Заман, Хуријет, АП - 07/05/07;
Турски дневни вести, АП, Ројтерс, АКИ - 06/05/07)
