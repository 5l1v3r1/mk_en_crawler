04/04/2007
Хрватскиот ватерполо тими победи на 12-тиот Светски шампионат во Мелбурн, Австралија, поразувајќи ја Унгарија во финалето на 1-ви април.
Хрватскиот тим победи со 9:8 против Унгарците.
Ова е првата светска титула за Хрватска во ватерполо.
Српската 19-годишна тениска ѕвезда Новак Ѓоковиќ победи на турнирот на АТП Мастер сериите во Мајами, поразувајќи го Аргентинецот Гилермо Канас во финалето на 1-ви април.
Ова беше прва титула на АТП Мастер сериите за Ѓоковиќ, кој стана и најмлад шампион во машка категорија на овој настан во последниве 23 години.
Советот на Европа е спонзор на престижната нова филмска награда на Истамбулскиот филмски фестива, кој беше отворен на 31-ви март.
Филмската награда на Советот на Европа ќе биде доделена на делото што најдобро ги одразува вредностите на Советот на почитување на човековите права, индивидуалните слободи, политичката слобода и владеењето на правото.
Наградата вклучува скулптура во бронза и парична награда од 10.000 евра.
Поети од 20 земји ќе се соберат во Истанбул на вториот истанбулски Меѓународен поетски фестивал Бејоглу, кој започнува на 14-ти мај.
На настанот ќе учествуваат 30 странски поети и 60 поети од Tурција.
Форумот ќе го организира Министерството за култура и туризам и истанбулскиот Универзитет Билги.
Премиерата на документарниот филм „Кога поетите беа убиени“ на албанскиот режисер Намик Ајази, кој е исто така и сценарист и продуцент на филмот, се одржа во киното Милениум во Тирана на 2-ри април.
Документарецот е посветен на поетите Генчи Лека и Вилсон Блошми, кои беа убиени од поранешниот режим во 1977 година.
Изложбата насловена како „Бугарската православна традиција -- икони и ракописи од 16-тиот до 19-тиот век“ беше отворена во престижната библиотека Амброзијана во Милано минатата недела.
Изложени се дваесет и шест икони од Бугарската национална галерија на уметноста и седум ракописи од архивата на Светиод синод.
Изложбата, која ја организираше бугарскиот генерален конзулат во Милано, ќе трае до 1-ви јули.
Изложбата по повод 50-годишнината од смртта на светски познатиот романски скулптор Константин Бранцуси (1876-1957) мометно е во тек во Националниот музеј Котрочени во Букурешт.
Изложбата, насловена како „Банцуси во неговата татковина“ вклучува скулптури, документи, претходно непознати фотографии, како и медали и поштенски марки посветени на уметникот и неговата работа.
Изложбата ќе трае до 30-ти април.
(Разни извори – 28/04/07-04/04/07)
