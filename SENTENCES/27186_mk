03/11/2009
САРАЕВО, Босна и Херцеговина (БиХ) -- Американски експерти и експерти на ЕУ во понеделникот (2-ри ноември) допатуваа во Сараево, на нови разговори со водачите на најголемите политички партии во врска со уставните измени. 
Разговорите во вторникот во кампот Бутмир, во близина на Сараево, имаа за цел изнаоѓање консензус меѓу српските, хрватските и муслиманските партии во врска со реформите за придвижување на земјата кон членството во НАТО и ЕУ. 
Меѓународната заедница сака да види напредок пред следниот состанок на Советот за спроведување на мирот на 18-ти ноември. 
Во октомври водачите на седум најголеми партии го отфрлија пакетот реформи предложени од САД и ЕУ за ставање крај на долготрајниот политички ќор-сокак. 
(Дневни аваз, БХРТ, Срна - 02/11/09)
