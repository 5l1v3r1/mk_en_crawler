22/07/2009
БРИСЕЛ, Белгија -- Шведскиот министер Карл Билт, чија земја моментно претседава со ЕУ, во вторникот (21-ви јули) го поздрави укинувањето на визите за граѓаните на Македонија, Србија и Црна Гора, кои сакаат да патуваат за земјите на ЕУ.
Но, тој, исто така, ги отфрли критиките упатени до Европската комисија заради исклучувањето на Албанија и Босна и Херцеговина од т.н. Бела Шенген листа.
„Политичкото раководство на Босна е хронично неспособно да постигне договор.
Тие ја водат истата војна од пред 15 години со зборови“, рече Билт, додавајќи дека граѓаните на БиХ се „жртви на неспособноста на своите политички водачи да постигнат согласност“.
Во меѓувреме во Приштина, неколку политички групи побараа од ЕУ да го вклучи Косово во процесот на визната либерализација.
Деветнаесет јавни личности, вклучително и еден политичар од косовските Срби, потпишаа апел во кој бараат Европската комисија да ја преиспита нејзината одлука.
(Зери, Експрес, Коха Диторе, Косова Сот - 22/07/09;
Клан Косова, Кохавижн фајненшал тајмс, МИА - 21/07/09)
