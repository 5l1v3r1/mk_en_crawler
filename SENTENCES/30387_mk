12/04/2011
TИРАНА, Албанијa -- ОБСЕ се надева дека Албанија ќе одржи слободни и фер локални избори на 8-ми мај, изјави во понеделникот (11-ти април) шефот на мисијата, Еуген Волфарт, во интервју за телевизијата Топ ченал. 
Канцеларијата за демократски институции и човекови права (ОДИХР) на ОБСЕ даде 31 препорака за реформи во Изборниот законик на Албанија, но само неколку се применети без промена на законот, рече Волфарт. 
Тој ги повика сите партии да се воздржат од насилство и да избегнуваат инциденти, кои ја нарушија предизборната кампања во текот на изминатите десет дена.
Ваквите инциденти доведоа до судска постапка меѓу полицијата и официјални претставници на Министерството за внатрешни работи во понеделникот. 
Командантот на Специјалните сили, Шемси Премци, поднесе тужба против заменик-министерот за внатрешни работи, Авенир Пека, тврдејќи дека Пека побарал од него да го прекрши законот и да испрати војници да интервенираат во два случаи заканувајќи му се и навредувајќи го лично. 
Министерството за внатрешни работи вели дека е поднесена контра-тужба за клевета. 
Во соопштение за медиумите, министерството ги повика партиите да ја остават државната полиција настрана од политиката. 
(Шкип, Стандард - 12/04/11; Балкан веб, Топ њус, Клан, Алсат, Ора њус, Топ ченал - 11/04/11)
