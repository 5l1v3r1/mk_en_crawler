25/10/2010
НИКОЗИЈА, Кипар -- Водачот на кипарските Турци, Дервиш Ероглу, во петокот (22-ри октомври) рече дека го прифатил повикот на генералниот секретар на ОН Бан Ки-мун за тристран состанок -- кој ќе ја вклучи и страната на кипарските Грци -- во Њујорк, во обид за дополнителна динамика во тековните разговори за повторно обединување на островот.
„Ќе се состанеме во Њујорк за 15 дена, ако водачот на кипарските Грци, Деметрис Христофиас, исто така ја прифати поканата на Бан“, им рече Ероглу на новинарите во Никозија, додавајќи дека не знае дали Христофиас одговорил на поканата на Бан.
Христофиас во одделна прилика рече дека би му било чест да се состане со Бан, со или без Ероглу.
Бан го упати барањето во одделните телефонски разговори со Ероглу и Христофиас доцна во четвртокот.
Ероглу рече дека неговата страна сака да ги формализира разговорите до крајот на оваа година.
(КНА - 24/10/10;
Ксинхуа - 22/10/10)
