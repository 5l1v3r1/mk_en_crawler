23/10/2005
ЈАСИ, Романија -- На нивниот прв билатерален состанок, бугарскиот министер за надворешни работи, Ивајло Калфин, и неговиот романски колега, Михаи-Разван Унгуреану, во саботата (22-ри октомври) постигнаа согласност за потребата нивните земји да ја зголемат координацијата на своите напори кон членството во ЕУ. 
Двајцата министри разговараа во Иаси пред очекуваното објавување во вторник на извештајот за напредокот во процесот на пристап на овие две балкански земји од страна на Европската комисија (ЕК).
Во петокот Ројтерс цитираше неименувани официјални претставници на ЕК дека извештајот ќе ја потврди можноста за пристап на Бугарија и Романија во ЕУ на 1-ви јануари 2007 година, според планираното, под услов тие да ги забрзаат реформите. 
Членството во 2007 година е „остварливо, но ќе бидат потребни навистина сериозни напори“, Ројтерс цитираше неименуван официјален претставник. 
Корупцијата, несоодветната борба против организираниот криминал, слабите судови и неефикасната администрација, како и недоволната гранична контрола, се дел од „областите за кои постои сериозна загриженост“, наводно ќе биде истакнато во документот на ЕК. 
(Ројтерс - 21/10/05; бТВ, Ромпрес - 22/10/05)
