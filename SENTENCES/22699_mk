10/11/2008
ТИРАНА, Албанија -- Претседателката на парламентот, Јозефина Топали, во неделата (9-ти ноември) рече дека неодамнешниот извештај на Европската комисија за напредокот на Албанија е најпозитивен во последниве години. 
Сепак, таа призна дека останува уште многу работа да се заврши за исполнување на европските стандарди. 
Топали вети дека владејачката коалиција ќе спроведе слободни и фер избори во 2009 година, поента што беше истакната во извештајот на ЕК минатата недела. 
Во саботата владата, наводно, побарала од ОБСЕ да испрати повеќе набљудувачи за парламентарните избори следната година, кои набљудувачите ги сметаат за клучни за аспирациите на земјата за ЕУ. 
(Њус 24, Телеграфи, Шкип, Топ ченал - 09/11/08; Maкфакс, Балканвеб, Фокус - 08/11/08)
