18/12/2006
ТИРАНА, Албанија -- Министерот за надворешни работи, Бесник Мустафај, во саботата (16-ти декември) го повика косовското етничко албанско мнозинство да го зачува мултиетничкиот карактер на покраината. 
Албанската влада, додаде тој, се противи на каква било акција која ги исклучува косовските малцинства. 
Тој во неделата ја заврши дводневната посета на Приштина, потврдувајќи го ставот на својата влада дека независноста на Косово би можела да доведе до стабилност и мир на Балканот. 
На покана од шефот на УНМИК, Јоаким Рикер, Мустафај се состана со меѓународни претставници, со претставници на косовската привремена влада и членови на различни политички партии.
Во другите вести, косовската полиција изминатиот викенд објави дека една 27-годишна жена е уапсена за палење на српски имот за време на етничките немири во 2004 година. 
Таа беше уапсена на патот Приштина-Косово Поле и беше пренесена во притвор во Приштина. 
(Албански вести - 18/12/06; AФП, Б92, Бета, Макфакс -- 17/12/06; РТС, Танјуг --16/12/06)
