17/02/2006
БУКУРЕШТ, Романија -- Претседателот Трајан Башеску во четвртокот (16-ти февруари) ги започна консултациите со различни политички партии за клучниот нацрт-закон за реструктуирање на националниот оддел за борба против корупцијата. 
Сенатот неочекувано ја отфрли мерката минатата недела, наводно поради тоа што владејачката коалиција не ги собра сите свои пратеници во домот за гласањето. 
Башеску ги започна разговорите откако премиерот Калин Попеску Таричеану побара од него да ги искористи своите претседателски овластувања и повторно да го поднесе нацрт-законот во парламентот. 
Мерките за борба против корупцијата се клучни за закажаното пристапување на Романија во ЕУ следната година.
Исто така во четвртокот, опозициската Социјалистичка партија поднесе иницијатива за гласање недоверба на владата, како што и се очекуваше. 
Тие тврдат дека предложената реформа на владата за здравствениот сектор ќе биде на штета на сиромашните. 
Гласањето ќе се одржи во вторник. 
(Девет часот - 17/02/06; Ројтерс, Девет часот - 16/02/06)
