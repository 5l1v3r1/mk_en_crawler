29/09/2008
Од Јусуф Рамадановиќ за Southeast European Times во Сараево – 29/09/08
И покрај наизглед поволната позиционираност во поглед на нафтата, Босна и Херцеговина (БиХ) се наоѓа во чувствителна положба во однос на скоковите на цената и каприците на странските производители.
И покрај високите цени на енергијата, нафтеното препријатие на БиХ „Електропетрол“ беше во загуба од 1,75 милиони евра во првите шест месеци од 2008 година. 
Покрај ова, хрватскиот нафтен гигант ИНА е мнозински сопственик на Енергопетрол веќе две години, што е доказ за странското влијание во нафтената индустрија на БиХ.
Иако земјата има значителен рафинирачки капацитет, при што рафинеријата Босански Брод има капацитет за преработка на 4 милиони тони годишно, таа се наоѓа во целосно зависна позиција во поглед на увозот на нафта и е подложна на варирање на дотурот и цените. 
Значителните домашни резерви, претставени со 876 кули за дупчење кои црпат нафта од земјата, не успеаја да ги заштитат возачите и фабриките во земјата од тоа да плаќаат меѓу највисоките цени во Европа за енергија.
Руското одолговлекување на зголемувањето на производството во Босански Брод доведе до поголема неизвесност и непротифабилност на, нешто што треба да биде, многу профитабилна индустрија. 
Повеќе од една и пол година откако Република Српска (РС) ја финализираше продажбата на двете рафинерии во БиХ и едниот диструбитер на нафта за руската фирма „Зарубежнефт“ во февруари 2007 година, сите три претпријатија работат со загуба. 
Поголемата од двете рафинерии, оштетената од војната рафинерија во Босански Брод, работи половина работно време и со само 1.500 работници, наместо со редовните 8.000. 
Само таа имаше загуба од 32 милиони евра во 2007 година и 7 милиони евра досега во 2008 година.
Инертноста на Москва го понижи премиерот на РС Милорад Додик, кој ја фалеше соработката со пријателот на Србија, Русија. 
Двапат во август, тој отпатува во рускиот главен град за да го поттикне „Зарубежнефт“ да го заживее Босански Брод. 
Според печатот и министерот за економија на РС, Слободан Пухалац, целосното производство таму ќе продолжи на почетокот од октомври.
Економистот Мишо Бркиќ ја објасни инерцијата на „Зарубежнефт“. 
„Русите купуваат претпријатија во Југоисточна Европа не за да ги работат, туку само за да ги држат настрана од рацете на западните конкуренти“, рече тој.
