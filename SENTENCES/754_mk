18/07/2006
Белгискиот заменик-премиер Патрик Дивил во вторникот беше во Босна и Херцеговина (БиХ), при што оствари средби со високи претставници и потпиша два билатерални договори за реадмисија и либерализација на белгискиот визен режим за босанските државјани кои поседуваат дипломатски пасош.
Хрватскиот премиер Иво Санадер во вторникот (18-ти јули) за започна официјалната дводневна посета на Велика Британија.
Тој ќе се состане со премиерот Тони Блер, со водечките претставници на лондонската бизниз заедница и со полициски експерти.
Кандидатурата за членство во ЕУ на Хрватска, инвестиционите можности и зајакнувањето на трговијата се очекува да доминираат на агендата.
Српскиот претседател Борис Тадиќ, хрватскиот претседател Стипе Месиќ и словенечкиот претседател Јанез Дрновшек присуствуваа на прославата по повод Денот на државноста на Црна Гора на 13-ти јули.
Ним им се придружија и претставници на ЕУ.
Американскиот заменик-помошник државен секретар за европски и евроазиски прашања, Метју Џ. Бриза, на 12-ти јули започна седумдневна регионална турнеја, посветена на кипарското прашање.
Бриза беше во Анкара на 13-ти јули, а следниот ден беше во Атина.
Тој моментно се наоѓа во тридневна посета на Кипар, која започна во неделата.
Комесарот на ЕУ за здравство и заштита на потрошувачите, Маркос Кипријану, на 13-ти јули беше во еднодневна посета на Софијa.
Тој се состана со министерката за европски прашања, Меглена Кунева.
ЕУ е задоволна од напредокот на земјата во областа на заштитата на потрошувачите, рече Кипријану.
Српскиот премиер Воислав Коштуница и косовскиот претседател Фатмир Сејдиу минатата недела беа во Њујорк за да го информираат Советот за безбедност на ОН за ситуацијата со статусот на Косово.
Членовите на Советот, исто така, ја слушнаа презентацијата на Марти Ахтисари, специјалниот претставник на ОН за разговорите во врска со статусот.
(Разни извори – 11/07/06-18/07/06)
