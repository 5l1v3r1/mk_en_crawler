20/05/2011
БРИСЕЛ, Белгија -- Хрватска нема да добие датум за пристапување во ЕУ на состанокот на министрите за надворешни работи в понеделник (23-ти мај), рече портпаролката на Европската комисија (ЕК), Наташа Батлер, во четвртокот. 
Таа додаде дека на ЕК й треба повеќе време за да оцени дали земјата е подготвена да ги заврши разговорите за пристапување. 
Загреб постигна извонреден напредок, но некои прашања остануваат, рече Батлер. 
Таа додаде дека ЕК моментно го проверува напредокот на Хрватска во судските реформи, со особено внимание на корупцијата и воените злосторства. 
Владата треба да затвори уште четири поглавја, вклучително и двете најпроблематични, за судството и конкурентноста. 
(ХРТ, Хина tportla.hr - 19/05/11)
