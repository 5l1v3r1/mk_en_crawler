26/07/2009
AНКАРА, Турција -- Ирачки, турски и американски официјални претставници ќе се состанат во вторник (28-ми јули) во Анкара, на разговори за заеднички мерки во борбата против членовите на на терористичката Курдистанска работничка партија (ПКК) во северен Ирак, објави во саботата турски владин извор. 
„Разговорите ќе се фокусираат на соработката во борбата против тероризмот и начините за зајакнување на безбедносните мерки, вклучително и размената на разузнавачки информации“, рече официјален претставник, кој сакаше да остане анономен. 
Домаќин на состанокот ќе биде турскиот министер за внатрешни работи, Бесир Аталај.
Од другите вести на оваа тема, полицијата уапси скоро 200 лица осомничени како припадници на радикалната исламистичка група Хизб ут-Тахрир ал-Ислами. 
Операцијата од петокот беше спроведена истовремено во скоро 23 провинции низ целата земја, а беа вклучени антитерористичките единици на безбедносните сили. 
(AФП, новинска агенција Анадолу, АКИ, ББС, Прес ТВ, Ројтерс - 24/07/09)
