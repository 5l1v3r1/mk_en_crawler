11/04/2003
АНКАРА, Турција -- Парламентарната комисија за надворешни работи, во четвртокот (10 април), издаде изјава, во која го опишува бараoето на американскиот Сенат да се поврзе економската помош со политички критериуми како неприфатливо. 
Комисијата се состана откако курдските сили влегоа во ирачкиот град Киркук. 
Претходно оваа недела, американскиот Сенат одобри 1 милијарда долари помош за Турција, под услов Турција да не испрати трупи во областите на Ирак контролирани од Курдите. 
Министерот за надворешни работи Абдула Ѓул, во четвртокот, побара курдските сили да се повлечат од Киркук, загрижен дека курдската контрола врз градот може да продолжи на неодредено време. 
Ѓул контактираше со државниот секретар на САД Колин Пауел, кој наводно го уверил дека курдските сили ќе започнат да го напуштаат Киркук в петок наутро. 
(Хуријет, Милијет - 11/04/03; агенција Анадолу - 10/04/03)
