03/11/2010
ЗАГРЕБ, Хрватска -- Шест лица обвинети за убиството на истакнатиот хрватски публицист и новинар Иво Пуканиќ во 2008 година, беа осудени на вкупно 150 години затвор во средата (3-ти ноември). 
Окружниот суд во Загреб ги прогласи за виновни за убиство од прв степен и помагање во убиство од прв степен. 
Обвинетиот Роберт Матиниќ доби 33 години, Лука Матаниќ и Амир Мафалани добија по 16 години, Жељко Миловановиќ, кому му беше судено во отсуство, доби 40 години, Бојан Гудуриќ доби 30 години, а Слободан Ѓуровиќ доби 15 години затвор. 
Пуканиќ, косопственик и главен уредник на неделникот Национал, беше убиен со автомобил-бомба во центарот на Загреб на 23-ти октомври 2008 година, заедно со маркетинг-директорот на весникот, Нико Фрањиќ. 
Судењата на шестмината обвинети започнаа во февруари. 
(Хина, ХРТ, Вечерњи лист, АП, ДПА, ББС - 03/11/10)
