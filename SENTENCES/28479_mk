15/10/2010
ЗАГРЕБ, Хрватска -- Поранешниот премиер Иво Санадер поднесе барање за повторно активирање на неговиот статус на пратеник, потврди претседателот на парламентот, Лука Бебиќ, во четвртокот (14-ти октомври). 
Парламентарната комисија за мандати и имунитет ќе го разгледува прашањето следната недела. 
Според законот, мандатот на Санадер треба да се активира осум дена по поднесувањето на барањето. 
Тој го доби местото на изборите во 2007 година, како кандидат на владејачката Хрватска демократска заедница (ХДЗ), но го стави мандатот во мирување откако беше назначен за премиер. 
Кога неочекувано се повлече во јули 2009 година, Санадер го активира својот парламентарен мандат, но скоро веднаш потоа повторно го прекина. 
Со местото следува и парламентарен имунитет. 
Тој сведочеше претходно оваа недела пред парламентарното тело што ја истражува можната корупција во врска со приватизацијата на претпријатието за нафта и гас ИНА, и како унгарскиот МОЛ ги презеде дополнителните управувачки права минатата година. 
(ХРТ, ХИНА, Пословни Дневник - 14/10/10)
