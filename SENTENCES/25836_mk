18/02/2010
ПРИШТИНА, Косово -- Шефот на Меѓународната цивилна канцеларија, Питер Фејт, во средата (17-ти февруари) потврди дека паралелните структури во северно Косово, поддржани од Белград, мора да бидат распуштени. 
Фејт е решен да постигне напредок на север, преку стратегија која тој и косовските институции ја разработуваат. 
„Тоа не е документ за кој ЕУ постигна согласност, но сметам дека е фер да се каже дека ја објаснив содржината ... 
и открив дека има позитивен интерес во развојот на понатамошните чекори во ЕУ за придвижување напред на север, паралелно со пристапот кој ние го подготвивме со владата“, изјави тој за Радио Слободна Европа. 
Србија остро се спротивставува на стратегијата. 
(Кохавижн, Телеграфи, КЛАН Косова, РТК - 17/02/10)
