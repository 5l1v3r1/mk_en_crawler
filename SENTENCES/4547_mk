22/12/2008
Од Наташа Радиќ за Southeast European Times во Загреб -- 22/12/08
ЕУ и Хрватска отворија само една област од политиката и затворија три на конференцијата за пристапување во Брисел минатата недела, бидејќи Словенија одлучи да го искористи своето право како земја-членка и да го блокира процесот на пристап.
Како последица на тоа, Хрватска можеби нема да може да добие членство во ЕУ до крајот на 2009 година.
Словенија и Хрватска ги оспоруваат своите копнени и поморски граници откако станаа независни во 1991 година.
Хрватска е за билатерално решение, додека членката на ЕУ, Словенија, сака прашањето да биде решено низ разговорите за пристап на Загреб во ЕУ.
Пречката што на постави Словенија претставува фрли сенка врз билатералните односи.
Хрватска се надеваше дека ќе отвори десет нови поглавја од преговорите, а ќе затвори пет, што ќе значи ветувачко забрзување на разговорите.
Но, Словенија стравуваше дека Хрватска ќе успее да добие fait accompli за спорните граници и дејствуваше соодветно на тоа.
Словенечкиот министер за надворешни работи, Самуел Збогар, во петокот (19-ти декември) рече во Љубљана дека ЕУ „очигледно не обрнува доволно внимание на интересите на земјите-членки, кои треба да ги застапува, туку [гледа] да постигне резултати во областа на проширувањето“.
„Шокираниот“ Гордан Јандроковиќ, загребскиот министер за надворешни работи, вети дека ќе го реши проблемот.
Хрватска, која започна преговори за пристап со ЕУ во октомври 2005 година, досега отвори 22 поглавја од вкупно 35 и официјално затвори седум.
ЕК изрази жалење поради соопштението на Словенија.
„Ајде сите да се обидеме да се смириме“, советуваше комесарот за проширување на ЕУ, Оли Рен.
Сепак, двете страни реагираат емотивно.
На „Фејсбук“ се појавија групи кои бараат бојкот на производите од другата земја.
Словенија е четврт по големина увозник на хрватски производи, додека Хрватска е трет по големина увозник на словенечки производи.
Но, хрватскиот премиер Иво Санадер, рече дека притисокот за бојкот на Словенија е „неприфатлив“.
