01/05/2007
БЕЛГРАД, Србија -- Политичарите, властите и медиумите изразија вознемиреност поради извештаите дека две групи планираат да воспостават српска полиција во Косово. 
Движењето на српските ветерани и Движењето Обединет српски народ рекоа дека доброволните сили ќе ги сочинуваат ветерани од конфликтот во 1990-тите во поранешна Југославија и ќе земат оружје в рака за да го спречат отцепувањето на покраината. 
Жељко Васиљевиќ, водач на Движењето на српските ветерани и член на парламентот, рече дека првата група ќе положи свечена заклетва на црквена церемонија в сабота (5-ти мај). 
Портпаролот на Министерството за внатрешни работи за новинарите изјави дека формирањето на вооружена група е нелегано, макар што одржувањето на црквена служба не е.
Срѓан Миливојевиќ од реформистичката Демократска партија предупреди дека формирањето на полиција би било опасно и нелегално. 
Дури и екстремистичката националистичка Радикална партија се спротивстави, а еден нејзин водечки член рече дека и покрај тоа што партијата ги разбира мотивите зад планот, истиот би можел да й се врати како бумеранг на Србија. 
Белградскиот весник Данас, пак, објави дека Србија веќе имаше горко искуство со доброволна полиција во 1990-тите. 
(Ројтерс - 30/04/07)
