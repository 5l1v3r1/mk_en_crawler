19/01/2005
ПРИШТИНА, Косово, Србија и Црна Гора -- Шефот на УНМИК, Сорен Јесен-Петерсен, во својата изјава во вторникот (18-ти јануари) рече дека не е задоволен од разговорите за Косово, кои се одржаа во Белград претходниот ден. 
Тој рече дека е незадоволен поради тоа што српските власти одбиле да разговараат за што било друго, освен за прекините на електрична енергија во населбите на косовските Срби. 
Шефот на УНМИК рече дека состаноците можеле да бидат искористени за разговори за некои важни прашања, како што е децентрализацијата.
Косовскиот премиер Рамуш Харадинај во вторникот рече дека тој, исто така, очекувал повеќе од посетата. 
Според Харадинај српските власти требале да разговараат за проблемот со исчезнатите лица во Косово. 
(Б92, Косова лајв - 18/01/05)
