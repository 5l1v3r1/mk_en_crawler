06/11/2006
АНКАРА, Турција -- Премиерот Реџеп Тајип Ердоган вели дека е можно Турција да ја измени одредбата во својот кривичен законик, која ЕУ ја критикуваше за ограничување на слободата на говорот. 
Според членот 301 од законот, за кривично дело се смета навредата на турското битие и истата беше искористена за судење на голем број интелектуалци. 
„Со цел да се спречи кршењето на слободата...ние разгледуваме неколку опции за тоа како можеме да го хармонизираме членот 301 со духот на реформите“, изјави Ердоган за претставниците на невладините организации во неделата (5-ти ноември). 
Неговата изјава се чини дека сигнализира промена во политиката, со оглед на тоа што до неодамна владата немаше планови за измена на кривичниот законик. 
В среда Европската комисија треба да го објави својот најнов извештај за напредокот, кој се очекува да биде многу критичен во однос на последните судски процеси на новинари и писатели.
Во другите вести, поранешниот турски премиер Булент Еџевит почина во болница доцна во неделата, откако пет месеци беше во кома како резултат на срцев удар. 
Тој имаше 81 година. 
Започнувајќи ја својата политичка кариера како левичарски пратеник во 1950-тите, Еџевит подоцна се сврте кон запад, за на крајот да ја води својата земја по патот кон членство во ЕУ. 
Тој беше избиран за премиер пет пати. 
(Милијет, Радикал, Заман, Аксам, Хуријет, Чумхуријет - 06/11/06; AП, Pојтерс, АФП - 05/11/06; бТВ - 04/11/06)
