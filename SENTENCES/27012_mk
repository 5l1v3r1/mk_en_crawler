04/09/2009
ПРИШТИНА, Косово -- Владата додели 300.000 евра за реконструкцијата на албанските куќи во северниот дел од Митровица, со претежно српско население.
Премиерот Хашим Тачи во четвртокот (3-ти септември) потврди дека локалните институции се соочени со проблематична ситуација бидејќи група Срби со денови ги спречуваат напорите за обнова на куќите.
Тој додаде дека владата ќе го поддржи враќањето на раселените лица.
„Ниту еден екстремист, без оглед на националноста, не може да одземе ничие право на враќање и уживање во животот во ново независно Косово“, рече Тачи.
Тој го изјави ова една недела по инцидентите во северниот дел на поделениот град.
(ББС, ТВ 21, Телеграфи, Косовалајв - 03/09/09)
