24/10/2008
БЕЛГРАД, Србија -- Комесарот за проширување на ЕУ, Оли Рен, ја поздрави одлуката на Србија за еднострано спроведување на нејзиниот привремен трговски договор со ЕУ следната година, како дел од Договорот за стабилизација и асоцијација.
Одлуката ќе „го забрза напредокот на Србија на нејзиниот европски пат“, изјави Рен за весникот „Вечерње новости“ во четвртокот (23-ти октомври).
„Годината 2009 би можела да биде клучна за процесот на пристап на Србија во ЕУ“, рече Рен.
Тој додаде дека, настрана од спроведувањето на привремениот трговски договор, Србија може да стори уште нешто за забрзување на процесот:
„Работите напорно за соработка со Хашкиот трибунал за воени злосторства и докажете дека оваа пречка е надмината.“ (Вечерње новости, Танјуг, Б92 - 23/10/08)
