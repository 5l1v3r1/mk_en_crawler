09/09/2005
Од Игор Јовановиќ за Southeast European Times во Белград – 09/09/05
Специјалниот претставник на ЕУ за проширување ги потврди намерите на блокот во октомври да започне преговори за Спогодба за стабилизација и асоцијација (ССА) со Србија-Црна Гора.
Во изјавата за репортерите во четвртокот (8 септември), тој рече дека одлуката ќе биде донесена од страна на Европската Совет за време на седницата која треба да се одржи на 3 октомври.
Србија постигна значаен напредок во исполнувањето на предусловите за започнување преговори, вклучувајќи ги оние поврзани со соработката со Хашкиот трибунал, рече Рен.
Во исто време, тој побара од властите во Белград да направат се што можат за да го уапсат и предадат поранешниот воен водач на Босанските Срби Ратко Младиќ, како и да помогнат да се уапси Радован Караџиќ.
Коментарите на Рен уследија два дена по средбата помеѓу српскиот заменик-премиер Мирољуб Лабус и британскиот амбасадор во Белград Дејвид Говен.
За време на заедничката конференција за новинарите во вторникот, и двете страни изразија оптимизам дека преговорите за ССА ќе започнат наскоро.
„Очекувам преговорите да започнат на 10 октомври“, рече Лабус.
Говен, исто така, рече дека очекува преговорите да започнат во октомври.
Но, тој додаде дека европските министри очекуваат Белград да го „одржи ветувањето“, како и да се погрижи Младиќ и Карџиќ да бидат предадени во Хаг до 5 октомври.
Според Говен, одлуката за започнување на преговори зависи од тоа колку добро се задоволени критериумите поставени во Копенхаген во 1993-та година, како и од нивото на соработка со Меѓународниот кривичен трибунал за поранешна Југославија (МКСЈ).
Лабус тврди дека и покрај тоа што апсењето на Караџиќ и Младиќ е секако услов за членство во ЕУ, тоа не е предуслов за започнување на преговори за ССА.
„Се работи за процес.
Добивме позитивна оценка за физибилити-студијата затоа што постигнавме значителен напредок во соработката со МКТЈ, после што што ни беше укажано од страна на претставниците на Брисел дека треба да продолжиме да соработуваме, а ние тоа и го правиме.
Сигурно е дека сите осомничени ќе соочат со МКТЈ на крајот од тој процес“, рече Лабус.
Меѓутоа, главниот обвинител на ОН Карла дел Понте, цврсто се спротивстави на започнувањето на преговори за ССА се додека Младиќ не биде изведен пред трибуналот.
„Ова можеби се чини како нереален услов, но верувајте ми не е.
Пред се се работи за политичка волја, а како што знаеме сите политичката волја е изложена на притисок од надвор“, соопшти дел Понте на конференцијата за човекови права во Швајцарија на 1 септември.
„Доколку ЕУ ги започне преговорите за ССА на 5 октомври, а Младиќ е сеуште на слобода, тоа сериозно ќе ја загрози секоја можност тоја да биде уапсен во блиска иднина.
Тоа би можело да значи дури и “донесување одлука“ за неказнување, рече таа.
