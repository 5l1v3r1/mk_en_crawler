17/01/2006
СКОПЈЕ, Македонија -- Мисијата на Светската банка, предводена од Брус Кортни, во понеделникот (16-ти јануари) започна разговори со македонската влада за Вториот програмски заем за развојна политика (ПДПЛ) во висина од 30 милиони американски долари.
Во октомври одборот на банката го одобри првиот дел од ПДПЛ во висина од 30 милиони американски долари - наменети за поддршка на структурните реформи - и ги поттврди плановите за доделување на уште два заеми за истата сума.
Во другите вести од понеделникот, демонстрантите протестираа во Скопје против плановите на владата за приватизација на државното претпријатие за електрична енергија - ЕСМ Дистрибуција.
Критичарите на овие планови велат дека со продажбата ќе се создаде приватен монопол и ќе дојде до зголемување на цената на струјата.
Тие планираат да протестираат во текот на следните пет дена.
(Телма ТВ, А1 ТВ, Макфакс - 16/01/06)
