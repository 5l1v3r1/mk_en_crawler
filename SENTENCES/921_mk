08/12/2006
Српскиот Tелеком Србија победи на тендерот за приватизација на 65 отсто од фиксниот телефонски оператор Телеком Српске во Републикa Српска (РС), со понудата од 646 милиони евра. 
Телеком Србија го победи австриското претпријатие Телеком Австрија, кое понуди да плати 467 милиони евра.
***
Aлбанското претпријатие за електрична енергија КЕШ објави дека постигнало договор со три странски фирми -- грчката Државна корпорација за електрична енергија, словенечкото претпријатие Истрабенс Горење и швајцарското ЕФТ -- за снабдување на струја за Албанија од овој месец до февруари 2007 година. 
Секое претпријатие треба да обезбеди 2,32 милиони киловатчасови на ден.
***
Меѓународната агенција за рангирање Дан енд брадстрит го зголеми долговиот рејтинг на Хрватска на ДБ3, прво ниво на земјата од инвестициски степен. 
Агенцијата ја наведе тековната фискална консолидација на Хрватска, мудрата монетарна политика, строгата контрола на финансискиот сектор, намалувањето на државното учество во економијата и структурните реформи.
***
Република Српска потпиша договор со чешкото претпријатие ЦЕЗ за модернизација на комплексот на термоцентралата Гацко на босанските Срби. 
Договорот му дава на ЦЕЗ 51 отсто од акциите во комплексот. 
Истиот вклучува надградба на сегашната електроцентрала Гацко 1 со јачина од 300 мегавати и изградба на нова единица од 660 мегавати, како и отворање на нова рударска единица. 
ЦЕЗ планира да инвестира 1,5 милијарди евра во проектот, кој треба да биде завршен во следните четири години.
***
Група меѓународни бизнисмени минатата недела одлучија да формираат непрофитна организација -- „Maкедонија 2025“. 
Организацијата има за цел да ја направи македонската економија еднаква на оние од земјите-членки на ЕУ со идентификување на перспективните индустриски подсектори и инвестирање во нив.
(Разни извори -- 01/12/06-08/12/06)
