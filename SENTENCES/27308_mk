01/03/2010
AТИНА, Грција -- Министерот за економија, Лука Кацели, во неделата (28-ми февруари) рече дека Атина е можно наскоро да ги обелодени новите мерки за кратење на својот дефицит. 
Кацели рече дека премиерот Јоргос Папандреу ќе воведе дополнителни мерки во врска со планот за штедење на државата, по посетата минатата недела на Атина на финансиски експерти на ЕУ. 
Групата заклучи дека потезите што се преземаат досега не се доволно силни за да се преубедат и олеснат глобалните финансиски пазари.
Исто така во неделата, германската канцеларка Ангела Меркел рече дека Грција треба да го заврши својот дел во расчистувањето и да се соочи со проблемите што резултираат од нејзиниот огромен долг и буџетскиот дефицит. 
Таа ги негираше гласините дека Берлин одвоил пари од својот буџет за 2010 година за обезбедување финансиска помош за Атина, но додаде дека не ја отфрла можноста за ваква помош. 
(АФП, Елефтеротипија, Ројтерс - 28/02/10)
