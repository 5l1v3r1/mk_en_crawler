21/12/2007
СКОПЈЕ, Македонија -- Претседателот на парламентот Љубиша Георгиевски и неговата албанска колешка во посета на земјата, Јозефина Топали, во четвртокот (20-ти декември) ја истакнаа својата поддршка за планот на поранешниот претставник на ОН, Марти Ахтисари, велејќи дека тоа е најдобро можно решение за конечниот статус на Косово. 
„Се надеваме дека решението за Косово ќе придонесе за регионалната стабилност. 
Се согласивме дека прашањето премина од билатерално во меѓународно прашање, бидејќи сите можни напори за постигнување билатерален договор се исцрпени“, рекоа официјалните претставници на заедничката прес-конференција по нивниот состанок во Скопје.
Георгиевски и Топали, исто така, истакнаа дека нивните земји делат заеднички стратешки цели за интеграција во НАТО и во ЕУ и повторно изразија надеж дека земјите на Јадранската повелба -- Македонија, Албанија и Хрватска -- ќе добијат покана за влез во Алијансата на нејзиниот самит во Букурешт во април. 
(Maкфакс, МРТ, МИА - 20/12/07)
