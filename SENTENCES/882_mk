16/05/2007
Српската пејачка Марија Шерифовиќ, победничката на Евровизискиот натпревар на песна за 2007 година е на Турнеја во Данска, Шпанија, Шведска, Холандија, Грција и Германија.
Дваесетидвегодишната пејачка ќе се сретне со обожавателите и ќе дава автограми, ќе има радио интервјуа и ќе ја изведува својата победничка песна „Молитва“.
Познатиот турски сликар Јалцин Гокцебаг ја отвори својата прва изложба во Њујорк во Турскиот културен центар во петокот (11-ти мај).
Изложбата, насловена како „Анатолиски сцени од палетата на Јалцин Гокцебаг“, се состои од 30 слики во масло на уметникот, кој е познат по сликањето на анатолискиот рурален живот.
Музеј во Сараевo посветен на атентатот од 1914 година што ја предизвика Втората светска војна, беше отворен на 8-ми мај.
Музејот, оштетен за време на конфликтот во периодот 1992-1995 година, е сега реновиран.
Музејот се наоѓа на местото каде што Гаврило Принцип, националист од босанските Срби, го уби надвојводата Франц Фердинанд и неговата сопруга Софи.
Maкедонскиот народен театар беше домаќин на настанот Вечер на современиот танц.
Настанот го организираше Центарот за нови иницијативи во уметноста и културата „Локомотива“ и на истиот беа претставени три балетски претстави во кореографија на Искра Шукарова.
Четвриот младински фестивал Еуроарт се одржа во Благоевград, Бугаријa од 9-ти до 14-ти мај.
Настанот привлече студенти и универзитетски професори од 15 земји, вклучувајќи ја и Јапонија, Малезија и Јужна Кореја.
Четвртиот Загребски саем на книгата започна на 8-ми мај.
Настанот го организираа неколку локални издавачки куќи и оваа година на него учествуваат повеќе од 200 хрватски и странски учесници.
(Разни извори -- 09/05/07-16/05/07)
