03/07/2009
Српскиот национален авиопревозник ЈАТ во четвртокот (2-ри јули) започна сезонска авиоврска која ги поврзува Белград и Дубровник по 18 години прекин. 
Летови меѓу двете дестинации ќе има двапати неделно до крајот на август -- во понеделниците и четвртоците. 
Дубровник ќе биде вториот хрватски аеродром кој ќе го сервисира ЈАТ, по летовите до Пула кои започнаа минатото лето.
***
Кипар регистрираше најголем скок на даноците за граѓаните и претпријатијата меѓу 27-те членки на ЕУ, објави весникот Cyprus Mail на 26-ти јуни, наведувајќи статистички податоци објавени од Еуростат. 
Земјата, исто така, забележа највисока имплицитна даночна стапка во главниот град и најнизок корпоративен данок.
***
Новиот терминал на аеродромот во Пловдив во Бугаријa беше официјално отворен во средата (1-ви јули), објавија локалните медиуми. 
Новиот терминал ќе почне со летови на 1-ви август, објави министерот за транспорт, Петар Мутафчиев.
***
Изненадната оставка на хрватскиот премиер Иво Санадер во средата (1-ви јуни) предизвика пад од 4 отсто на главниот индекс на Загребската берза. 
Во еден момент падот достигна 6,07 отсто. 
Индексот беше намален на 3,93 отсто на крајот од денот.
***
Mакедонскиот министер за финансии, Трајко Славески, во средата (1-ви јули) ги отфрли шпекулациите за негова можна смена. 
Според министерот, шпекулациите во медиумите за негово разрешување произлегле од друштвената интернет мрежа Фејсбук.
***
Европската комисија го одобри Повеќегодишниот индикативен плански документ за Босна и Херцеговинa (БиХ) за 2009-2012 година во средата (1-ви јули). 
Околу 303,3 милиони евра финансиска помош од Предпристапниот инструмент за помош ќе ги помогнат политичките и економските реформи, градењето на институциите и ќе го зајакнат капацитетот на БиХ за исполнување на обврските за членство во ЕУ.
***
Министерот за финансии Драган Вранкиќ и германскиот амбасадор во Босна и Херцеговинa, Јоаким Шмит, во четвртокот (2-ри јули) потпишаа договор за финансиска соработка, кој ќе загарантира околу 53,5 милиони евра финансиска помош за земјата. 
Парите ќе бидат искористени за поддршка на проекти од енергетскиот сектор, водостопанисувањето и изградбата на парк на ветар.
(Разни извори – 26/06/09-03/07/09)
