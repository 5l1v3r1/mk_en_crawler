29/04/2009
AТИНА, Грција -- Истрагата на ревизорите од Банката на Грција не резултираше со доказ за вмешаност на политичарите во нелегален договор за недвижен имот помеѓу државата и манастирот Ватопеди на планината Атос.
Во извештајот што му беше предаден на претседателот на парламентот Димитрис Суфас во вторникот (28-ми април), ревизорите ги испитуваат банковните сметки и трансакциите на манастирот.
Случајот Ватопеди предизвика голем политички скандал минатата година, кој доведе до оставки на министерот за поморска трговија Георге Вулгаракис и владиниот портпарол Теодорос Русопулос.
Тие се соочуваат со обвиненија за вмешаност во договор со кој се доделува манастирски првокласен недвижен имот во државна сопственост, во замена за ефтино рурално земјиште, што резултирало со загуба од најмалку 100 милиони евра за државата.
Во другите вести, мал приватен авион се урна на островот Кефалонија доцна во вторникот.
Двајцата израелски државјани во авионот загинаа.
(СКАИ, АФП, АП - 29/04/09;
AНА-МПА, ЕРТ, Нафтемборики, Експрес - 28/04/09)
