02/01/2008
AНКАРА, Турција -- Иран го намали извозот на природен гас за Турција „на минимум“, објави во вторникот (1-ви јануари) иранската новинска агенција Фарс. 
Како резултат на големиот пад на температурите во текот на изминатите неколку денови и големиот пад на дотурот на природен гас од Туркменистан, извозот на гас преку Турција драстично се намали, објави агенцијата. 
Вообичаено Иран извезува 20 милиони кубни метри природен гас преку Турција. 
Во моментов нивото е една четвртина од тоа. 
Туркменистан го прекина извозот на природен гас за Иран поради технички потешкотии, што предизвика сериозни прекини на струјата во некои области. 
Иранскиот заменик-министер за надворешни работи, Махди Сафари, рече дека проблемите со гасот немаат никаква врска со разговорите што се во тек помеѓу Иран и Туркменистан, за евентуалниот скок на цената. 
(Ројтерс, АФП, ФАРС, БТА, Мена, Калеј Тајмс, Томсон фајненшал - 01/01/08; Свобода - 31/12/07)
