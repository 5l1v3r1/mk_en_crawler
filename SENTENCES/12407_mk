10/06/2005
ХАГ, Холандија -- Трибуналот на ОН за воени злосторства во четвртокот (9-ти јуни) одлучи да му одобри условно ослободување на поранешниот началник на Генералштабот на Југословенската армија Момчило Перишиќ во очекување на судскиот процес.
Неговото обвинување за воени злосторства содржи неколку точки поврзани со опсадата на Сараево и масакрот во Сребреница во 1995 година.
Судот вели дека е задоволен што Перишиќ ќе се врати во Хаг за почетокот на судењето.
Тој се предаде претходно оваа година и се изјасни за невин во март.
Исто така во четвртокот, адвокатот на поранешниот паравоен водач на босанските Срби, Милан Лукиќ, рече дека неговиот клиент планира наскоро да му се предаде на Хашкиот трибунал.
Тој е обвинет во врска со масакрите во источниот босански град Вишеград.
(Независне новине - 10/06/05;
Ројтерс, МКТЈ, Танјуг, Б92, ФЕНА - 09/06/05)
