11/11/2004
БРИСЕЛ, Белгија -- Во своето обраќање пред Северноатланскиот совет во Брисел во средата (10-ти ноември), шефот на УНМИК, Сорен Јесен-Петерсен, побара од НАТО „да истрае до крај“ во Косово и да ги задржи војниците на НАТО на соодветно ниво. 
Според Јесен-Петерсен, меѓународната заедница мора да ги одврати потенцијалните безбедносни закани со цел да ја оствари својата цел за воспоставување на мултиетничко општество во провинцијата.
Во меѓувреме, новиот полициски комесар на ОН во Косово, Каи Витруп, објави дека УНМИК планира да распореди нови полицајци во областите населени со малцинства. 
Тој истакна дека оваа мерка има за цел да го охрабри враќањето на Србите и неалбанците во провинцијата.
Исто така во средата, обвинителите на ОН имаа средба со политичкиот водач Рамуш Харадинај, поранешен висок командант на Ослободителната војска на Косово, со цел да го сослушаат за неговата улога во конфликтот 1998-1999 година. 
Тој подоцна рече дека ќе има и понатамошни испрашувања. 
Обвинителите не дадоа свој коментар. 
(Данас - 11/11/04; УПИ, Танјуг, Ројтерс, АФП, Косова лајв, Б92 - 10/11/04)
