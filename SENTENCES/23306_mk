28/12/2008
НИКОЗИЈА, Кипар -- Единствениот пат до решението е продолжување на директните разговори со заедницата на кипарските Турци, и покрај тешкотиите со кои се соочуваме во текот на процесот на преговори, рече во саботата (27-ми декември) кипарскиот претседател Деметрис Христофиас. 
„Нема друг пат кој води до решение освен преговорите. 
Стагнацијата и отсуството на дијалог им одат во прилог на оние кои се за поделба“, рече претседателот на студентската конференција во Никозија. 
Тој предупреди дека евентуалното повлекување од разговорите би било „деструктивно“, бидејќи би оставило впечаток дека кипарските Грци не се заинтересирани за изнаоѓање решение.
Во другите вести од саботата, кипарскиот претседател Мариос Каројан рече дека Турција не покажува решителност во решавањето на прашањето. 
„Досега турската страна не покажа никаков знак на добра волја и остана непопустлива во барањето за две држави, наместо предложената бизонална федерација на две заедници“, рече Каројан. 
(КНА, Фамагуста газете, Филелефтерос - 27/12/08)
