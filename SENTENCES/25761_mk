21/02/2010
ХАГ, Холандија -- Трибуналот на ОН за воени злосторства во петокот (19-ти февруари) го одби барањето на водачот на Српската радикална партија (СРС) Воислав Шешељ за отфрлање на сите обвиненија против него и прекин на судската постапка за воени злосторства, поради наводното кршење на неговите права како обвинет.
Шешељ го заснова своето барање на „доктрината на злоупотреба на судските постапки“ во англо-саксонскиот систем, инсистирајќи на тоа дека целта на судската комисија е да го задржи во притвор што е можно подолго.
Судската комисија рече дека одложувањата биле неопходни само за да се загарантира правична постапка и да им се даде дополнително време на двете страни да ги проверат важните елементи.
Шешељ се наоѓа во притвор од февруари 2003 година за воени злосторства против несрпското население во Хрватска.
Војводина и Босна и Херцеговина меѓу 1991 и 1993 година.
Неговото судење започна во септември 2007 година, но беше одложено во февруари 2009 година, откако еден сведок тврдеше дека добил смртни закани од Шешељ.
Судењето продолжи минатиот месец.
(Б92, Taнјуг - 20/02/10)
