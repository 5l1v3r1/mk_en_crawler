06/11/2009
САРАЕВО, Босна и Херцеговина (БиХ) -- Политичката ситуација во БиХ се влошува, и нема знаци за подобрување, му рече високиот претставник Валентин Инцко на рускиот министер за надворешни работи во посета на земјата, Сергеј Лавров.
Инцко истакна дека меѓу задачите со кои земјата се соочува е и целосното спроведување на Дејтонскиот мировен договор, обезбедувањето функционалност на државата, и гарантирањето на транзицијата на Канцеларијата на високиот претставник (КВП) во Канцеларија на специјалниот претставник на ЕУ.
Лавров потврди дека Русија ја поддржува трансформацијата на КВП.
Во Сараево тој се состана со својот босански колега Свен Алкалај, кој подоцна рече дека условите што ги одреди Советот за спроведување на мирот за затворање на КВП се јасни и треба да се исполнат.
(Фена, БХРТ, Дневни аваз, РТРС, Срна, ОХР - 05/11/09)
