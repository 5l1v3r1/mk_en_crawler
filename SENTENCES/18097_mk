18/06/2007
БАГДАТ, Ирак -- Премиерот Нури ал Малики му рече на турскиот амбасадор во Баград дека неговата влада е загрижена поради нападите на терористичката Курдистанска работничка партија (ПКК) и е решена да ги прекине. 
Амбасадорот Дерја Канбај се состана со Малики во неделата (17-ти јуни) за да му го предаде писмото на турскиот премиер Реџеп Тајип Ердоган, во кое тој го кани својот ирачки колега на посета во Анкара. 
Датумот сé уште не е определен.
Исто така во неделата, ирачкиот министер за надворешни работи, Хошјар Зебари, курдски член на владата, ја повика Турција да не започнува каква било воена операција против ПКК во северен Ирак. 
Тој рече дека воената интервенција би можела да го дестабилизира, како што рече, единствениот мирен регион во земјата.
Во меѓувреме, во интервјуто објавено во Гардијан во понеделникот, висок командант на ПКК предупреди дека Турција би можела да се соочи „со политичка и воена катастрофа“ ако започне кампања против базите на оваа терористичка група. 
Таквата кампања би можела да стане „тешка позиција за нив, создавајќи простор и Иран да се вмеша во Ирак“, рече Бајик, говорејќи од скривалиште во планините Ќандил. 
(AФП, Гардијан - 18/06/07)
