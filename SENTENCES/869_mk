22/11/2006
Бугарското дуо Албена Денкова и Максим Стависки ја освоија титулата во уметничко лизгање на „Трофи бомбард“ во Париз.
Светските шампиони завршија со резултат од 197,25 поени, по што следеа Французите Изабел Делобел и Оливие Шенфелдер со 194,62 поени и Италијаните Федерика Фаиела и Масимо Скали, со 176,62 поени.
Денкова и Стависки сега ќе учествуваат на Гран-при финалето на крајот од сезоната во Русија следниот месец.
Maкедонскиот бенд „Леб и сол“, една од најпопуларните групи во поранешна Југославија, ја започнаа големата регионална турнеја со концерт во Нови Сад.
Турнејата -- која ќе трае до 28-ми декември -- е по повод 30-годишнината од формирањето на бендот.
Групата ќе настапи и во Бања Лука, Сплит, Загреб, Риека, Сараево, Скопје, Љубљана и Белград.
Гигантската слика на романските ученици од средното училиште „Николае Тоница“ во Букурешт, влезе во Гинисовата книга на рекорди.
Сликата, долга 3.464 метри, беше официјално измерена од претставниците на Гинисовата книга на аеродромот Банеаса, каде што беше изложена.
Четириесетиседното издание на Солунскиот меѓународен филмски фестивал, беше отворено во Солун, Грција.
Истото ќе трае до 26-ти ноември.
Четиринаесет филма -- два грчки и 12 странски -- се вклучени во официјалниот натпреварувачки дел.
Оваа година програмата ќе фрли акцент на бразилскиот и новиот кинески филм и ќе понуди ретроспектива на светскипознатиот германски режисер Вим Вендерс.
Скулптурата насловена како „Орфејовата лира“ на познатиот бугарски уметник Зијатин Нуриев, кој сега живее и работи во Истанбул, беше официјално откриена во центарот на Карџали, Бугарија.
Гигантската статуа е висока девет метри и е направена од 3,6 тони челик.
Српскиот женски одбојкарски тим освои бронзен медал на натпреварот во Светската лига, што се одржа минатата недела во Јапонија.
Србите ја поразија Италија со 3:0.
Русија освои златен медал, а Бразил Сребрен.
(Разни извори 15/11/06-22/11/06)
