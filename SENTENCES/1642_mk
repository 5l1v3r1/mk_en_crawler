01/09/2010
Турција е домаќин на ФИБА Светското првенство 2010 до 12 септември. 
На ова натпреварување во кошарка, најголемо што се одржало во Турција, учествуваат 24 тимови со 288 играчи кои ќе одиграат вкупно 80 натпревари. 
Регионот е претставен од страна на Турција, Грција, Хрватска и Србија. 
Грција и Турција одиграа во вторникот навечер (31 август) - кога Турција победи 76-65. 
И двете екипи се во групата Ц, каде што Турција е во водство. 
Српските кошаркари се втори во групата А. 
Хрватска е на четвртото место во групата Б.
***
Драчкиот меѓународен филмски фестивал беше отворен во албанскиот пристанишен град во неделата (29 август). 
Вкупно 17 филмови се натпреваруваат за наградата Златен гладијатор. 
Настанот завршува на 4 септември.
***
Градот Пеќ во западниот дел на Косово го одржа својот прв фестивал на анимиран филм од петок (27 Август) до вторникот. 
Пилот изданието на фестивалот Анибар прикажа проекции, дебати и работилници. 
Беа презентирани анимирани филмови од Европа, САД, Аргентина и Албанија
***
43-от Меѓународен куклен театарски фестивал се одржува во Загреб од сабота (28 август) до четврток. 
На програмата ќе бидат прикажани 26 претстави на 21 професионална група.
***
Македонија ќе биде претставена со преку 450 книги за култура, историска литература и поезија на 23-от Меѓународен саем на книгата во Москва. 
Видео спот за земјата, исто така, ќе биде прикажан за време на настанот, кој беше отворен во средата (1 септември) и ќе трае во текот на викендот.
***
Изложба на која се прикажани 13 копии од фрески од српски манастири и цркви беше отворена во вторникот (31 август) во седиштето на Европскиот парламент (ЕП) во Брисел. 
Изложбата беше лансирана од страна на Едуард Кукан, претседател на делегацијата на ЕП за односи со земјите од Југоисточна Европа, и српскиот министер за култура Небојша Брадиќ.
***
Бугарскиот инструктор за нуркање Иван Железаров го собори светскиот рекорд за најдолго нуркање. 
Железаров, 27 години, поминал 50 часа под вода помеѓу петокот (27-ми август) и неделата. 
Претходниот рекорд го држеше Вил Гудман од Велика Британија со време од 48 часа, девет минути и 17 секунди.
***
Лимасол е домаќин на 49-от Вински фестивал во текот на викендот. 
Еднонеделниот настан го слави виното и винарство во Кипар и традиционално привлекува илјадници посетители.
***
Грчкиот остров Тасос беше домаќин на 10-то Издание на традиционалната Егејска Регата од 22-28 август. 
Настанот привлече учесници од Кипар, Русија, Англија, Италија и Бугарија.
(Разни извори -- 25/08/10-01/09/10)
