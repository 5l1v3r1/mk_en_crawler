09/07/2008
НИКОЗИЈА, Кипар -- Водачите на кипарските Грци и кипарските Турци на 25-ти јули ќе одлучат дали да продолжат со директни разговори за повторно обединување, рече грчкиот претседател Деметрис Христофиас во вторникот (8-ми јули) на прес-конфренцијата во Никозија. 
За време на состанокот на крајот од овој месец Христофиас и неговиот колега од кипарските Турци, Мехмет Али Талат, ќе направат финална проценка за работата на подготвителните тимови. 
Двете страни се за бизонална федерација на две заедници, но сé уште има несогласувања околу управувањето, суверенитетот, имотот и други прашања.
Во вторникот Христофиас се состана со комесарот за човекови права на Советот на Европа (СоЕ), Томас Хамарберг, кој, исто така, планираше да се состане со Талат и претставници на неколку невладини организации. 
(Заман - 09/07/08, Хуријет, Фамагуста газете, новинска агенција Анадолу, АНА-МПА In.news, КНА, Филелефтерос, Политис - 08/07/08)
