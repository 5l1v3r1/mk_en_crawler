24/08/2010
БУКУРЕШТ, Романија -- Обвинителите во понеделникот (23-ти август) подигнаа обвинение за убиство против медицинска сестра, во врска со смртоносниот пожар што изби пред една недела во Болницата за новороденчиња Гулести во Букурешт. 
Вкупно пет новороденчиња починаа како резултат на пожарот што го зафати одделението за интензивна нега. 
Флорентина Даниела Чирстеа ќе одговара пред судот во вторник, за непостојана контрола на новороденчињата на 16-ти август: Според обвинителството, таа го оставила одделението без контрола 12 минути и потоа не можела да ги евакуира или спаси новороденчињата откако избил пожарот. 
Инспекторите велат дека истиот избил во електричен кабел приклучен на апарат за климатизација и потоа брзо се проширил низ целата соба. 
(Meдиафакс, Јурналул, СНН - 23/08/10)
