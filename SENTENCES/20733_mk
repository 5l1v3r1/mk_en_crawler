09/03/2008
СКОПЈЕ, Македонија -- Американскиот помошник државен секретар, Даниел Фрајд, во петокот (7-ми март) беше во Скопје, на разговори околу разликите помеѓу Македонија и Грција во нивниот долготраен спор во врска со името, и последиците по кандидатурата на Скопје за влез во НАТО.
Фрајд се состана со премиерот Никола Груевски, министерот за надворешни работи, Антонио Милошоски, и македонскиот претставник во разговорите за името, Никола Димитров, по одделниот состанок со претседателот Бранко Црвенковски.
Фрајд подоцна рече дека ги повикал Скопје и Атина да работат заедно со претставникот на ОН, Метју Нимиц, на изнаоѓање взаемно прифатливо решение.
Грција се закани дека ќе ги спречи евроатланските напори на Македонија, ако таа не си го промени името.
(Maкфакс, Дневник, АНА-МПА - 08/03/08)
