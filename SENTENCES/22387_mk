16/11/2008
ПРИШТИНА, Косово -- УНМИК формираше истражен тим кој треба да ги разгледа случаите на илегална трансплантација на органи во приватната клиника Медикус во Приштина, рече портпаролот на УНМИК Расел Гики во саботата (15-ти ноември). 
Гики ја негираше претходната изјава на српскиот обвинител за воени злосторства Владимир Вукчевиќ дека мисијата на ОН во Косово, исто така, ќе ги испита извештаите за случаите на трговија со органи по војната во 1999 година во Албанија.
Во меѓувреме, во петокот, косовската полиција притвори израелски државјанин под сомневање дека преговарал за нелегална трансплантација во клиниката Медикус. 
Моше Харел, наводно, го организирал доаѓањето во Косово на турскиот донатор, како и на примателот, исто така израелски државјанин, објави портпаролот на полицијата Ветон Елшани. 
Полицијата верува дека Харел преговарал и во други вакви операции. 
Двајца лекари на Медикус, менаџерот на клиниката и наводниот соучесник од Министерството за здравство се, исто така, во полициски притвор. 
(Б92 - 15/11/08, Бета, Танјуг, Б92, Макфакс, ИТАР-ТАСС - 14/11/08)
