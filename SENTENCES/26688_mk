10/02/2010
СОФИЈА, Бугарија -- Министерот за финансии, Симеон Џанков, во вторникот (9-ти февруари) објави дека Европската комисија (ЕК) даде поволна оценка за програмите кои ги покриваат техничката помош и регионалниот развој. 
Пет други, кои ги вклучуваат структурните и кохезионите фондови на ЕУ ќе бидат оценети во следниот период. 
Ако бидат позитивни, ќе следат нови трансфери од буџетот на ЕУ. 
Овие средства беа замрзнати повеќе од една година поради доказите за корупција и злоупотреба. 
Премиерот Бојко Борисов ја поздрави веста, велејќи дека земјата „е подготвена да ги апсорбира средствата на ЕУ транспарентно и ефикасно“. 
Тој додаде, „Ако градоначалниците се одговорни и не се корумпирани, Бугарија може да апсорбира скоро 3,4 милијарди лева (околу 1,7 милијарди евра). 
Локалните власти треба да се подготват за тешка работа“. 
(Стандард, Сега - 10/02/10; БНР - 09/02/10)
