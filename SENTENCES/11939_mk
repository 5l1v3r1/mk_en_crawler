15/04/2005
ТИРАНА, Албанија -- Централната изборна комисија (ЦИК) мора да биде независна од партиската политика, рече шефот на комисијата Илирјан Целибаши во четвртокот (14-ти април).
Тој истакна дека членовите на комисијата мора да сфатат оти се во служба на законот, а не политички фигури.
За да се осигури дека општите избори ова лето ќе бидат демократски комисијата мора да ја задржи неутралноста и објективноста, додаде Целибаши.
Тој, исто така, побара од опозиционата Демократска партија да престане со критикувањето на ЦИК.
Во другите вести, генералниот обвинител Теодори Шолаку ги отфрли доказите против премиерот Фатос Нано за поддршка на тврдењата дека бил вмешан во трговија со оружје.
Но, пратеникот на Христијанско-демократската партија Николе Леси во четвртокот инсистираше на тоа дека обвинувањата против Нано имаат основа и дека доказите се автентични.
(Албански дневни вести - 15/04/05)
