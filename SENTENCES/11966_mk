13/07/2005
ТИРАНА, Албанија -- Со оглед на главно слободните и фер општи избори претходно овој месец, Албанија отстрани една критична бариера од завршувањето на преговорите за Договорот за стабилизација и асоцијација, изјави во вторникот (12-ти јули) комесарот за проширување на ЕУ, Оли Рен.
Во интервјуто за „Дојче веле“ тој рече дека постојат повеќе области во кои се очекува напредок, но истакна дека изборите на 3-ти јули ја засилија кандидатурата на Албанија за интеграција во ЕУ.
Во другите вести, Џозефина Топали, заменик-претседател на Демократската партија (ДП), во вторникот потврди дека ДП -- најверојатниот победник на изборите -- ќе им понуди коалиција на поранешните партнери од Социјалистичката партија.
Помеѓу партнерите се и Унијата за човекови права, Партијата за социјалдемократија и Партијата на аграрните екологисти.
(Албански вести - 13/07/05)
