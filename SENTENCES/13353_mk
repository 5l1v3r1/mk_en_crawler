31/03/2006
ВИЛНИУС, Литванија -- Литванскиот парламент во четвртокот (30-ти март) ја ратификуваше Спогодбата за пристап на ЕУ со Бугарија и Романија потпишана минатиот април. 
Документот беше одобрен со 85 гласа за и еден против, а три воздржани. 
Литванија е 15-тата земја-членка на ЕУ што официјално го одобри пристапот на двете балкански земји, закажан за 1-ви јануари 2007 година.
Исто така во четвртокот, комесарот за проширување на ЕУ, Оли Рен, објави дека в понеделник ќе ја претстави прелиминарната оценка за нивото на подготвеност на Бугарија и Романија за пристап во ЕУ. 
Рен се очекува да говори пред комисијата за надворешни односи на Европскиот парламент. 
Тој ќе й ги претстави прелиминарните заклучоци на Европската комисија, вклучувајќи ја и својата препорака за тоа дали да се примени заштитната клаузула со која влезот во ЕУ би се одложил за една година. 
(Сега, Девет часот - 31/03/06; БНР, Ксинхуа - 30/03/06)
