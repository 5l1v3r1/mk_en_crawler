19/10/2006
БРИСЕЛ, Белгија -- Mарти Ахтисари, главниот посредник на ОН за разговорите околу идниот статус на Косово, во средата (18-ти октомври) за новинарите изјави дека ќе го претстави својот план за иднината на покраината до крајот на оваа година, според планираното.
Ахтисари додаде дека ќе разговара за планот на состаноците со меѓународната Контакт-група на крајот од октомври и почетокот на ноември.
Српските партии и партиите на етничките Албанци ќе можат да дадат свое мислење за предлогот пред истиот да биде одобрен од Советот за безбедност на ОН.
Во Брисел Ахтисари се состана со генералниот секретар на НАТО, Јап де Хоп Шефер, кој ја потврди континуираната посветеност на Алијансата на одржувањето на безбедноста и стабилноста во Косово.
Во другите вести од средата, командантот на КФОР, генерал-полковник Роланд Катер, се состана со началникот на црногорската армија, генерал-полковник Јован Лакичевиќ, во Подгорица, при што двајцата разговараа за прашањата поврзани со билатералната соработка.
Ова беше прв ваков состанок откако Подгорица прогласи независност во мај.
(УПИ, АП, Бета, Танјуг - 18/10/06)
