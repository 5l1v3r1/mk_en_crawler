23/02/2011
АТИНА, Грција -- Судири избија во земјата во среда (23-ти февруари), откако демонстрантите почнаа да фрлаат камења и бензински експлозиви за време на масовните демонстрации пред зградата на парламентот во Атина. 
Полицијата одговори со солзавец. 
Митингот, на кој наводно учествуваа десетици илјадници луѓе, беше организиран од најголемите синдикати на јавниот и приватниот сектор, во знак на протест поради владините пензиски реформи и реформите на работните односи. 
Во меѓувреме, првиот 24-часовен национален штрајк оваа година ги затвори училиштата, приватните бизниси, јавните служби, аеродромите и пристаништата.
Во вторникот владата одржа прво гласање за предлог-законот за либерализација на „затворените професии“, како што се нарекуваат. 
Истиот беше изгласан и покрај неколкумесечните штрајкови против законот, кој ќе отвори околу 140 професии кои долго време имаа корист од строго контролираното лиценцирање или фиксните ограничувања на профитот. 
Неговото усвојување беше дел од владините обврски во рамките на договорот за голема финансиска помош на земјата со ЕУ и ММФ. 
(Ta Неа, Елефтеротипија, Етнос, Катимерини - 23/02/11; АНА-МПA - 22/02/11)
