05/06/2007
ПАРИЗ, Франција -- Бугарија и Романија ќе се обидат да ги намалат тензиите со Русија во врска со плановите за американско воено присуство во двете балкански држави, објавија во понеделникот (4-ти јуни) регионалните новински агенции, цитирајќи го министерот за одбрана на Романија, Теодор Мелескану. 
Министерот, кој во Париз учествуваше на 53-тото Собрание на Западноевропската унија, рече дека двата балкански соседи одлучиле да заземат заеднички пристап во врските со Москва, наведувајќи ја понудата за заеднички воени вежби како можен начин за намалување на тензиите.
Земјите ќе отпочнат дијалог со Москва со цел да објаснат дека американското присуство нема да ја загрози безбедноста на Русија, туку ќе ја зголеми стабилноста и безбедноста на Југоисточна Европа, беа цитирани зборовите на Мелескану. 
Тој, исто така, изрази жалење поради изјавата изминатиот викенд на рускиот претседател Владимир Путин, кој предупреди дека Москва е можно да ги таргетира европските градови со нуклеарни проектили, ако САД инсталира противракетен штит над Источна Европа. 
Некои го толкуваа коментарот на Путин како индиректно посочување на американските бази во двата поранешни советски сателити, а сега членки на НАТО и на ЕУ. 
(Eвениментул Зилеи, Гандул, Зиуа, Фокус, Медиафакс, Стандард, Сега, Dir. 
BG - 05/06/07)
