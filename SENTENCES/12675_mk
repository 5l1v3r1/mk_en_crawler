03/07/2005
ТИМИСОАРА, Романија -- Романскиот министер за надворешни работи, Михаи Разван Унгуреану, и неговиот унгарски колега, Сомогуј Ференц, во петокот (1-ви јули) се состанаа во Тимисоара на разговори околу подготовките за идниот меѓувладин состанок закажан за наесен.
Тие рекоа дека состанокот, прв од ваков вид, ќе се фокусира на воспоставувањето на заеднички проекти за развој, што може да аплицираат за финансирање од страна на ЕУ.
Во другите вести, романскиот премиер Калин Попеску Таричеану ќе престојува во дводневна работна посета на Грција почнувајќи од вторник, овјави неговата канцеларија.
Таричеану се очекува да се состане со својот грчки колега Костас Караманлис и со претседателот Каролос Папуљас на разговори околу билатералната соработка, бизнис врските и евроатланската интеграција.
(Ромпрес - 02/07/05;
Девет часот - 01/07/05)
