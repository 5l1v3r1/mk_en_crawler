02/04/2010
ЗАГРЕБ, Хрватска -- Словенечкиот премиер Борут Пахор во четвртокот (1-ви април) потврди дека Словенија повеќе нема потреба да го блокира поглавјето од преговорите за надворешната, безбедносната и одбранбената политика во разговорите за пристапување со Хрватска.
Пахор рече дека хрватско-словенечката комисија постигнала напредок за преостанатите прашања меѓу двата соседи, но не образложи.
По состанокот со хрватската премиерка Јадранка Косор, Пахор изрази надеж дека владата и парламентот ќе дадат зелено светло за отворање на ова поглавје од преговорите.
Косор сака разговорите за пристапување да завршат оваа година.
(Нова ТВ, ХИНA - 01/04/10;
ХРT - 31/03/10)
