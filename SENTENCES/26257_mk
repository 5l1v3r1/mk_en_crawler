14/01/2010
ПРИШТИНА, Косово -- Полицијата во средата (13-ти јануари) го протера српскиот министер за Косово, Горан Богдановиќ, поради илегални политички активности во општината Штрпце.
Богдановиќ беше запрен околу пладне, пред состанокот со локалните српски претставници избрани од белградските институции.
Набргу потоа, полицијата го придружуваше до граничниот премин Мердаре на север.
Полицискиот заменик-началник за операции Шпенд Маџуни, рече дека тие ја извршиле наредбата на косовската влада да ги запрат српските претставници кои влегуваат во земјата без дозвола.
Приштина вели дека тоа е направено по консултациите со властите од меѓународната заедница.
Богдановиќ вели дека полицијата ги прекршила неговите права.
Како одговор на ова, српскиот премиер Мирко Цветковиќ во средата ги повика амбасадорите на Германија, Франција, Велика Британија и Италија да протестираат поради протерувањето.
(Teлеграфи, Коха Диторе.
Експрес - 14/01/10;
TВ 21, Кохавижн, Бета, Танјуг, РТС, Ројтерс, АП - 13/01/10)
