03/06/2004
Од Миранда Новак за Southeast European Times во Загреб - 03/06/04
На почетокот на мај хрватскиот Парламент го усвои новиот закон за медиумите, со што е пополнета законската празнина создадена на почетокот на оваа година, кога Уставниот суд го укина претходниот закон.
Новиот закон, како и претходниот, содржи неколку контроверзни клаузули. 
Неговата одредба за сопственоста на медиумите е предмет на расправа, велат аналитичарите.
Досега, законот одредуваше дека една издавачка куќа не може да контролира 40 отсто од пазарот, како и дека не може да презема или да купува акции од слични медиумски претпријатија. 
За разлика од тоа, новиот закон дозволува контрола од 40 отсто на пазарот, истовремено предвидувајќи дека контролата не може да се реализира на начин кој ќе резултира со тоа една издавачка куќа да држи 30 отсто од пазарот, контролирајќи, истовремено, исто такво претпријатие кое и самото држи 10 отсто од пазарот.
Многумина ја припишуваат оваа промена на фактот што холдинг претпријатието "Европа прес" даде понуда за купуваoе на издавачката куќа "Слободна Далмација". 
Критичарите велат дека промената на правилата на играта среде процесот на приватизација е нефер.
Исто така, контроверзна е и одредбата со која се бара новинарите, под одредени услови, да ги откријат своите извори на информации. 
Досега правото на новинарите за заштита на своите извори беше загарантирано. 
Законот не кажува јасно кое државно тело ќе биде задолжено за одредуваoе на тоа кога новинарите ќе мора да ги идентификуваат своите извори.
Од особен интерес е делот од клаузулата кој се однесува на "заштитата на откриваoе доверливи информации со цел да се заштити авторитетот и објективноста на судската власт". 
Медиумските експерти велат дека ваквиот израз ја ограничува можноста на новинарите да ги објавуваат случаите на корупција во судството, бидејќи таквото известуваoе -- иако точно -- би можело да се интерпретира како повреда на авторитетот на судството.
Како одговор на новата легислатива, Хрватското здружение на новинари (ХНД) ја обвини Влада дека се обидува да ги исклучи страндардните извори на информации, покрај ограничуваoето на официјалните извори како што е Хрватската радио телевизија, предмет на друг неодамна усвоен закон. 
Ограничуваoето на информациите на ваков начин, вели ХНД, е спротивно на демократските стандарди.
