10/07/2005
БУКУРЕШТ, Романија -- Премиерот Калин Попеску-Таричеану, претседател на Национал-либералната партија (НЛП) ја пофали одлуката на главниот партнер во владејачката коалиција, Демократската партија, за поддршка на иницијативата на ПНЛ за предвремени избори.
Во четвртокот (7-ми јули) Таричеану ја објави оставката на коалициската влада откако Уставниот суд ги отфрли суштинските закони за судски реформи.
Тој рече дека оваа одлука го загрозува закажаниот пристап на земјата во ЕУ во јануари 2007 година.
Во другите вести, владата во петокот објави дека усвоила итни закони кои ќе й овозможат на државата да им го врати на сопствениците имотот запленет за време на поранешниот комунистички режим.
Надоместок ќе им биде даден на оние чиј имот повеќе не постои или не може да се обнови.
Уставниот суд ја одобри оваа мерка минатата недела.
(Ромпрес - 09/07/05;
AП - 08/07/05)
