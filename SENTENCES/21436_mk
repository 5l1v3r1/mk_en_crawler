25/06/2008
БРИСЕЛ, Белгија -- Комесарот за проширување на ЕУ, Оли Рен, во вторникот (24-ти јуни) рече дека Хрватска би можела да ги заврши своите претовори за пристап со ЕУ во есен 2009 година.
Говорејќи на конференцијата за политиката, насловена како „Балкански биланс“, Рен потврди дека неодамнешното ирско „не“ на референдумот за Лисабонскиот договор нема да влијае негативно на преговарачкиот процес.
Тој додаде дека ќе има доволно време дотогаш да се реши институционалната криза на ЕУ.
Франција, која го презема ротирачкото претседателствување со ЕУ на 1-ви јули, рече дека нејзината цел ќе биде да се отворат сите преговарачки поглавја и да се затворат што е можно повеќе, со што би се отворил патот за комплетирање на разговорите следната година.
На тој состанок во Брисел, косовскиот премиер Хашим Тачи истакна дека проевропската влада во Србија ќе има позитивно влијание врз неговата млада држава.
„Што повеќе се доближи Србија до ЕУ, толку повеќе ќе се доближат косовските Срби до Приштина“, рече Тачи.
Премиерите на Црна Гора и Албанија, исто така, присуствуваа на конференцијата.
(Коха Диторе, Зери - 25/06/08;
Tелеграфи, РТК, ХРТ, веб-страница на ЕУ, АбХабер - 24/06/08)
