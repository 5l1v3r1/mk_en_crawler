18/09/2009
БРИСЕЛ, Белгија -- Комесарот за проширување на ЕУ, Оли Рен, во четвртокот (17-ти септември) ја повика новата влада да продолжи со своите напори за напредок по патот кон ЕУ.
Во писмото со честитки до премиерот Сали Бериша за неговиот реизбор, Рен ја уверува новата влада дека може да се потпре на помошта на Европската комисија и ја повикува владата да работи со опозицијата на унапредување на европските реформи.
Рен додаде дека Албанија мора да го докаже својот капацитет за преземање следни чекори во интеграцијата во ЕУ -- визната либерализација со земјите на ЕУ -- со подобрување на владеењето на законот и зајакување на демократските институции.
(Газете шкиптаре, Шкип - 18/09/09;
Шекули, Топ ченал, Алсат - 17/09/09)
