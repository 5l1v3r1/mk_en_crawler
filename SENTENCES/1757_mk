26/12/2012
Економиите на шест земји во Југоисточна Европа (Албанија, Босна и Херцеговина, Косово, Македонија, Црна Гора и Србија) ), ќе се намалат за 0,6 отсто во 2012 година и ќе се соочат со сериозни ризици во 2013 година, рече Светската банка во својот Редовен економски извештај за Југоисточна Европа, издаден на 18.
декември.
Ризиците се однесуваат особено на бавното оправување во еврозоната и високите цени на добрата, изјави банката.
Албанијаи Турцијасе вклучени во списокот од 13 земји што задолжително треба да се посетат во 2013 година, кој неодамна беше објавен од страна на „Травел блогерс“.
Албанија е рангирана на второ место во списокот поради нејзината клима и јадранскиот брег, а доби и титула најдобро место за релаксирање.
Истанбул во Турција е на осмо место и претставува одлично место за пролетни одмори поради богатиот избор на активности за разгледување на градот.
Агенцијата за рангирање „Стандард енд пурс“ го покачи рангирањето наГрција на суверен долг за шест степени, наведувајќи ја како причина цврстата одлучност на земјите-членки на еврозоната да ја задржат Грција како член.
Рангирањето на Грција е покачено од селективен банкрот на Б-/Б со стабилни изгледи во услови кога владата е посветена на финансиски и структурни реформи.
Во петокот (21 декември), службата за рангирање на „Стандард енд пурс“, го намали рангирањето на Кипар за два степена на високо шпекулативна територија.
Овој чекор доаѓа во услови на високоескалирачки финансиски притисок и неизвесност на островот, што продолжува да биде тема во разговорите за пакет за помош пред претседателските избори.
Долгорочниот рејтинг за суверен долг на Кипар е сега ЦЦЦ+, седум чекори во џанк територијата, со негативни изгледи.
Кинески, американски и германски фирми се заинтересирани за изградба на канал што би ги поврзувал Белград и Солун преку реките Дунав, Морава и Вардар, изјави српскиот министер за природни ресурси, рударство и просторно планирање, Милан Бачевиќ за Танјуг.
Според некои пресметки, водениот пат долг 655 километри ќе се гради околу 12 години, ќе чини помеѓу 12 и 15 милијарди долари и ќе вработува 30.000 работници.
Бачевиќ изрази надеж дека преговорите со потенцијалните инвеститори би завршиле успешно следната година.
Во петокот (21.
декември) Европската комисија објави дека одобрила барање на шпанските власти за продолжување на привремените ограничувања на пристапот нароманскитеработници на нивниот пазар во текот на 2013 година.
Чекорот дојде по барањето на Шпанија на 13.
декември.
Ограничувањата на слободното движење на најмладите членови на ЕУ, Бугарија и Романија, сите земји-членки мора да ги отстранат, започнувајќи од 1. јануари 2014 година.
Бизнисмените од северноКосовово четвртокот (20.
декември) одлучија да ги блокираат сите патишта што водат до Косово во времетраење од 2 часа секој понеделник, среда и петок, како протест против договороите постигнати во Брисел со кои се регулираат царинските давачки со Србија.
На 9. декември двете страни почнаа да го спроведуваат договорот за интегрирано гранично управување.
Лицата што протестираат велат дека договорот довел до сериозно покачување на цените на стоката во северниот дел на Косово.
Во четвртокот (20.
декември) ММФ објави дека одобрил транша од 58,9 милиони евра, како дел од стендбај аранжманот заБиХ.
Досега се исплатени вкупно 117,9 милиони евра од двегодишниот договор со балканската земја во вредност од 393 милиони евра, склучен во септември.
Турцијанема цврсти планови за изградба на нуклеарна електрана или термална електрана на границата соБугарија, изјави бугарскиот министер за економија Делјан Добрев во петокот (21.
декември).
Изјавата дојде среде извештаите според кои соседот на земјата се подготвува за таков објект во градот Игнеада на Црното Море, близу Резово во Бугарија.
(Разни извори - 18.12.2012 - 23.12.2012)
