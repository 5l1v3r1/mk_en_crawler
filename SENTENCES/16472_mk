09/08/2006
ПОДГОРИЦА, Црна Гора -- Рускиот министер за вонредни ситуации, Сергеј Шоигу, во вторникот (8-ми август) рече дека руските претпријатија се заинтересирани за инвестиционите можности во Црна Гора.
За време на разговорите со премиерот Мило Ѓукановиќ, Шоигу ги наведе нафтената индустрија, банкарскиот сектор и туризмот како особено атрактивни за руските бизниси.
Набргу ќе биде формирана заедничка меѓувладина комисија за економска и научно-техничка соработка за да ги идентификува конкретните проекти.
Шоигу и Ѓукановиќ, исто така, разговараа за исплата на поранешниот советски долг на поранешна Југославија.
Русија й должи околу 14 милиони евра на Црна Гора.
(Побједа, Вијести - 09/08/06)
