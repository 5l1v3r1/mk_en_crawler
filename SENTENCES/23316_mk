31/03/2009
AТИНА, Грција -- Министерката за надворешни работи, Дора Бакојани, ја отфрли иницијативата на македонскиот колега, Антонио Милошоски, за подобрување на заладените односи помеѓу двата соседи, објавија медиумите во понеделникот (30-ти март). 
Во писмото до Бакојани на 13-ти март, Милошоски предложи надминување на проблемите помеѓу двете земји со потпишување заедничка декларација на пријателство и соработка и рамковен предлог за напредок во билатералните односи. 
Во нејзиниот одговор, Бакојани ги опишува идеите како „декларативни изјави со сомнителна корист и ефикасност“, рече портпаролот на грчкото Министерство за надворешни работи, Јоргос Кумуцакос. 
Бакојани, исто така, истакна дека Атина сака „конкретни дејства, а не зборови за да го импресионира светот“.
Таа, исто така, ги осуди, според неа, „екстремните и фанатички позиции“ на Македонија. 
Ставот на Скопје, исто така, им штети на неговите амбиции за ЕУ и НАТО, додаде таа. 
(Eкспрес, Вечер - 31/03/09; AНА, МПА, Нафтемборики, In.news, Maкфакс - 30/03/09)
