25/10/2004
БЕЛГРАД, Србија и Црна Гора -- Сослушувањето во судскиот процес за атентатот врз поранешниот српски претседател Иван Стамболиќ и обидот за убиство на тогашниот водач на опозицијата Вук Драшковиќ во 2000 година се очекува да продолжи во Белградскиот регионален суд во понеделник (25-ти октомври).
Според портпаролот на судот, првиот сведок повикан од судот е Драшковиќ, кој е сега министер за надворешни работи на Србија и Црна Гора, но не е сигурно дали тој ќе сведочи.
Поранешниот шеф на специјалната полициска единица Милорад Улемек - Легија и шестмина поранешни функционери за безбедност, како и воени функционери, се обвинети во овој случај.
Семејството на Стамболиќ, исто така, го обвини поранешниот југословенски претседател Слободан Милошевиќ за вмешаност во убиството.
(Б92 - 24/10/04)
