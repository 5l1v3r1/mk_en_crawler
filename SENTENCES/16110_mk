19/05/2006
САРАЕВО, Босна и Херцеговина (БиХ) -- Високиот претставник на меѓународната заедница, Кристијан Шварц-Шилинг, во четвртокот (18-ти мај) рече дека ќор-сокакот во врска со Мостар е неприфатлив.
Тој рече дека „процесот на обединување на Мостар се држи како заложник од страна на политичките партии и одделни политичари што се повеќе заинтересирани за остварување на своите кампањски амбиции отколку интересите на градот“.
Шварц-Шилинг закажа итен состанок на градоначалникот и членовите на градскиот совет, помеѓу другите, следната недела во Сараево.
(веб-страница на ОХР, Фена - 18/05/06)
