07/09/2004
ЛОНДОН, Велика Британија -- Соработката со Трибуналот на ОН за воени злосторства и понатаму останува клучен услов за напредокот на Босна и Херцеговина (БиХ) во евро-атланските интеграции, потврдија високиот претставник на меѓународната заедница во БиХ, Педи Ешдаун, и британскиот министер за надворешни работи, Џек Строу, за време на нивниот состанок во понеделникот (6-ти септември) во Лондон.
Ешдаун и Строу ја истакнаа важноста на прашањето на соработката за Република Српска (РС).
Во другите вести, премиерот на РС, Драган Микеревиќ, во понеделникот изјави дека Владата ќе им ги предаде на хашките обвинители документите од седниците на воената команда на босанските Срби за време на војната.
Во меѓувреме, ОДИХР го објави формирањето на набљудувачка мисија за општите избори на 2-ри октомври во БиХ.
Оваа мисија ќе ја води Питер Ајчер од САД.
(НТВ Хајат, Фена, РТРС - 06/09/04)
