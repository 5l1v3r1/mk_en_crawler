21/09/2006
БУКУРЕШТ, Романија -- Претседателот на парламентот, Николае Вакариу, во средата (20-ти септември) изјави дека очекува претседателот Трајан Башеску да ги назначи новите шефови на Романската служба за разузнавање и Романската служба за надворешно разузнавање, сега откако парламентот ги одобри оставките на претходните шефови на двете служби.
Ради Тимофте и Георге Фулга поднесоа оставка на крајот од јули, по исчезнувањето на сирискиот бизнисмен Омар Хајсам, обвинет за организирање на киднапирањето на тројцата романски новинари во Ирак во март 2005 година .
Парламентот планира да расправа за назначувањата на новите шефови на разузнавањето во октомври.
(Aнтена 3 ТВ, Nine o'clock - 21/09/06)
