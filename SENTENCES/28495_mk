15/04/2010
AТИНА, Грција -- Парламентот во средата (14-ти април) го одобри законот за даночни реформи, во обид за зголемување на приходите поради должничката криза без преседан.
Вкупно 158 од 300 членови на парламентот ги поддржаа реформите, додека 126 гласаа против.
Опишувајќи го новиот даночен систем како „револуционерен“, премиерот Јоргос Папандреу рече дека земјата мора да ја напушти практиката на непотребни трошоци ако сака да има надеж за економско заздравување.
Реформите ќе ги зголемат даноците предвидени за групите со повисоки примања, како и даноците на имот и приход на Православната црква и претпријатијата надвор од земјата.
Истите ќе стават крај на серијата даночни олеснувања.
Потегот предизвика серија штрајкови и протести на такси-возачите, професорите и јавните транспортни работници.
(AФП, Катимерини, АНА-МПА, Алџезеира - 14/04/10)
