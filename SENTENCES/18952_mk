04/05/2007
ПРИШТИНА, Косово, Србија -- Косовскиот претседател Фатмир Сејдиу во четвртокот (3-ти мај) предвиде дека Косово ќе биде независно и покрај противењето на Русија во Советот за безбедност на ОН (УНСК).
„Дури и ако една членка на УНСК го искористи правото на вето за планот на Марти Ахтисари, Косово сепак ќе добие независно, што ќе биде поддржано од страна на меѓународната заедница“, рече Сејдиу за време на посетата на западниот град Исток.
Советот за безбедност се очекува да разговара за резолуција за иднината на Косово овој или следниот месец.
Исто така во четвртокот, германскиот министер за одбрана, Франц Јосеф Јунг, пристигна во Косово и ги посети германските мировници во КФОР.
Тој рече дека мировниците се посветени на одржувањето на безбедноста во покраината, додека таа ја чека одлуката за конечниот статус.
(РФЕ, РТК, Балканвеб, Косова лајв, Ројтерс, АП - 03/05/07)
