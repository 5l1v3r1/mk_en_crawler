28/02/2005
СКОПЈЕ, Македонија -- Премиерот Владо Бучковски в понеделник (28-ми февруари) ќе го посети Белград, каде што ќе оствари разговори со претседателот на Србија и Црна Гора, Светозар Маровиќ, со српскиот претседател Борис Тадиќ и со премиерот Војислав Коштуница. 
Пред посетата Бучковски за новинерите изјави дека економската соработка и странските инвестиции се од суштинска важност за регионот. 
Тој, сепак, истакна дека регионалниот развој е невозможен без постојана безбедност, која тој ја поврза со косовското прашање.
Во другите вести, некои вработени во државното претпријатие „Македонски железници“ во понеделникот започнаа штрајк со глад во знак на протест против мерките на Владата за реструктурирање на ослабнатото претпријатие. 
Во петокот други работници ги напуштија работните места, блокирајќи го железничкиот сообраќај низ целата земја. 
(Веб-страница на македонската Влада, А1 ТВ - 28/02/05; Бета, Танјуг, Макфакс - 27/02/05)
