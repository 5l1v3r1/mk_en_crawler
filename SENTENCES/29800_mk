28/12/2010
ВИЕНА, Австрија -- Судот во Салзбург во понеделникот (27-ми декември) го продолжи за еден месец притворот на поранешниот хрватски премиер Иво Санадер. 
Локален судија како причина го спомена ризикот од бегство и можноста да се обиде да ги фалсификува доказите. 
Следните рочишта во случајот се закажени за 27-ми јануари. 
Сепак, оваа недела судот ќе разговара за барањето на Хрватска за екстрадиција. 
Санадер беше уапсен на 10-ти декември во Австрија, врз основа на меѓународната потерница издадена од Хрватска, каде што тој се испитува за можни кривични дела и злоупотреба на службената должност. 
(ХРТ, Хина, Нова ТВ, ББС - 27/12/10)
