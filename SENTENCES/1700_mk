20/07/2011
Во понеделникот (18. 
јули) германската федерална агенција за труд најави неколку слободни места за квалификувани работници од земјите погодени од кризата, Грција, Шпанија и Португалија. 
Германија доживеа интензивно економско заздравување и со тоа успеа да создаде нови работни прилики за другите членки на ЕУ да можат да можат да профитираат од нивниот заздравен пазар на трудот.
***
На 12. 
јули во Романија, компанијата за европски воздушен простор и одбрана (ЕАДС) отвори погон за производство на компоненти за авиони „Ербас“. 
Фабриката се наоѓа во „Гимбав“, познат производител на хеликоптери од комунистичката ера. 
Огранокот на ЕАДС, „Премиум аеротек“, е сопственик на 40-милионскиот проект. 
Моментално има 300 вработени во фабриката, а се очекува бројката да надмине 500.
***
Бугарскиот министер за економија, енергетика и туризам, Трајчо Трајков, и неговиот романски колега, Јон Аритон, се договорија во понеделникот (18. 
јули) да изградат две големи хидроелектрани на реката Дунав. 
На состанокот во Букурешт, двата министри спомнаа дека планираат да потпишат договор за подготвување и спроведување на двата проекти во септември.
***
Изградбата на новиот терминал на меѓународниот аеродром во Приштина започна на 11. 
јули. 
Објектот од 120 милиони евра ќе има нова контролна кула, рампа со капацитет да собере девет „Боинг 737“, три воздушни мостови, возен парк од 1.750 возила, нов пристапен пат и пошироки рулни писти. 
Турската „Лимак Груп“,компанијата што раководи со аеродромот, вели дека овој нов капацитет ќе овозможи објектот да опслужува 4 милиони патници годишно. 
Се очекува изградбата на терминалот да биде готова во јуни 2012 година.
***
Во понеделникот (18 јули), Албанската парламентарна комисија за економија го одобри законот што ги ослободува половните возила од царински давачки. 
Наместо овие царински давачки ќе се воведе годишна сервисна такса, а тој чекор ќе го намали финансискиот товар на потрошувачите. 
Законодавството стапува во сила на 1. 
септември.
***
Во понеделникот (18 јули), Европската комисија инвестираше 19 милиони евра во иницијалната транша на Фондот „Грин фор гроут“ („Зелено за развој“) на Југоисточна Европа. 
Оваа инвестиција ќе ги финансира проектите на „ГГФ“ за енергетска ефикасност и за обновлива енергија во Турција и Хрватска. 
Фондовите ќе обезбедат финансиска помош за малите и средните претпријатија, како и за приватните домаќинства.
***
Две грчки банки се најдоа на листата од осум европски финансиски институции кои не го поминаа стрес тестот на телото на Европската Централна Банка. 
Овој тест беше спроведен врз вкупно 91 банка. 
Двете грчки банки - Атебанк и Еуробанк ЕФТ- ќе треба да акумулираат дополнителен капитал за да ја подобрат нивната финансиска стабилност.
***
Српското Министерство за инфраструктура и енергија во петокот (15. 
јули) објави завршување на 28-километарската делница од автопатот од српскиот Коридор 10. 
Делницта која ги поврзува Хоргош и Биково, беше неодамна отворена за сообраќај.
***
Во понеделникот (18.јули) турската Управа за автопатишта го одложи тендерот за изградба на трет мост преку Босфорот за до крајот на годината. 
Оваа одлука уследи како одговор на барањата на учесниците на тендерот за повеќе време за подготовка. 
Во конкуренција за тендерот се седум претпријатија од Турција, четири од Јапонија, две од Русија и по едно од Шпанија, Австрија и Италија.
(Разни извори -- 13.07.11-20.07.11)
