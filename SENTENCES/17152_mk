01/11/2006
MАДРИД, Шпанија -- Владата во вторникот (31-ви октомври) ги објави плановите за ограничување на вработувањето на бугарски и романски работници, по пристапот на овие земји во ЕУ во јануари. 
Министерот за надворешни работи, Мигуел Ангел Моратинос, рече дека ограничувањата ќе бидат на сила две години. 
Франција и Велика Британија, исто така, планираат да го ограничат пристапот до нивните пазари на труд.
Во меѓувреме, британски „Сан“ во средата објави дека нацрт-извештајот на министрите во владата, Лиам Барн, и Геоф Хун, предупредува за можното зголемување на криминалот во Бугарија и Романија по пристапот во ЕУ. 
„Постои загриженост дека слободното движење ќе ги охрабри луѓето од Бугарија и Романија да дојдат во Велика Британија, привлечени од криминалните активности кои се веќе добро утврдени во Велика Британија“, наводно се вели во извештајот до кој е дојдено. 
Британската влада одби да даде коментар. 
(Фајненшал тајмс, Ројтерс - 01/11/06; БНР, Медиапул, бТВ - 31/10/06)
