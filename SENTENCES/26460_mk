11/12/2009
ХАГ, Холандија -- Сослушувањата во Меѓународниот суд на правдата (МСП) за законитоста на косовското прогласување независност во 2008 година завршија во петокот (11-ти декември), со претставувањето на аргументите на Виетнам и Венецуела.
Двете земји се согласуваат со Србија, велејќи дека независноста на Косово е незаконска според меѓународното право и дека ја крши резолуцијата 1244 на Советот за безбедност на ОН.
Во четвртокот, Романија излезе со ист став, додека Велика Британија и Холандија ја поддржаа независноста на Косово.
„Србија сака да го врати времето назад во МСП, но такво нешто не може да се случи“, рече британскиот претставник.
Повеќето критичари стравуваат дека Косово претставува преседан за другите сепаратисти околу светот.
Вкупно 36 држави поднесоа писмени или вербални аргументи во врска со случајот.
(Зери, Коха Диторе - 11/12/09;
Телеграфи, Коха, Ртк - 10/12/09)
