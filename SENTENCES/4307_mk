13/08/2008
Романскиот женски гимнастичарски тим освои бронза во тимскиот натпревар во средата (13-ти август), со 181,525 бода.
Високи бодови добија Анамариа Тамирјан на коњ за прескок (15,125), Стелиана Нистор на разбој (16.150) и Сандра Избаса на греда (15.600).
Во партер вежбите Избаса доби највисоки бодови од целиот натпревар, односно 15.500 бода -- пред натпреварувачите од Кина и САД.
Резултатите значеа крај на ерата на долгогодишниот гимнастички центар Русија, која се бореше жилаво за бронзата, но испадна во третиот круг.
Јавор Јанакиев го освои првиот медал за Бугарија на Олимпијадата во Пекинг, во грчко-римско борење.
Тој го победи Алех Михалович од Белорусија и ја освои бронзата.
Добрите вести дојдоа по серија порази, вклучително и на стрелачката Мартија Гроздева -- шампионката во одбрана на титулата го освои петтото место во натпреварот на 25 метри пиштол за жени.
Капитенот на машкиот одбојкарски тим, Пламен Константинов, беше испратен назад во Бугарија за тестови, по сомнителните резултати во предолимпискиот допинг тест.
Неговиот тим ја победи Јапонија со 3:1 во вторникиот.
Во стрелаштво, Даниел Павлов изгуби од Балјинима Циремпилов од Русија со 101:112.
Грчкиот боксер Илијас Павлидис го победи својот црногорски противник, Милорад Гајовиќ, во тешка категорија за мажи до 91 килограм, во 16-тата рунда.
Равлидис освои 7 поени, а Гајовиќ 3.
Во џудо, пак, Илиас Илиадис загуби од Марк Хуизинга од Холандија во прелиминарните натпревари до 90 килограми.
Српската тенисерка Јелена Јанковиќ успеа да влезе во 16-те финалистки, победувајќи ја Украинката Алона Бондаренко со 7:5, 6:1 во вториот круг.
Во машки синглови, Новак Ѓоковиќ лесно го победи Рајнер Шетлер од Германија со 6:4 и 6:2.
(Разни извори -- 13/08/08)
