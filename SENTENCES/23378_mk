26/05/2009
ПРИШТИНА, Косово -- Министрите за надворешни работи на Организацијата на исламската конференција (ОИК) не повикаа на признавање на независноста на Косово, но ја искажаа својата поддршка за неговиот развој. 
Во резолуцијата одобрена во понеделникот (25-ти мај), министрите искажуваат пофалби за „напредокот постигнат во правец на зајакнување на демократијата, преку работење на мирот и стабилноста во земјата и во регионот“. 
Документот беше инициран од Албанија и поднесен од Саудиска Арабија.
Албанскиот министер за надворешни работи, Лулзим Баша, рече дека резолуцијата на ОИК претставува голем успех за Косово и за албанската демократија. 
Во Приштина, премиерот Хашим Тачи успехот го припиша на силата на косовските институции и поддршката од западните земји. 
(ББС, Коха Диторе, Телеграфи, Косова Сот - 26/05/09; РТК, Кохавижн - 25/05/09)
