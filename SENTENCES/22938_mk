05/08/2008
БЕЛГРАД, Србија -- Стотици луѓе се собраа на поменот во Белград во понеделникот (4-ти август), по повод 13-годишнината од операцијата „Бура“, офанзива на хрватската армија во која загинаа стотици српски цивили. 
Демонстрантите потоа се упатија кон Хрватската амбасада на мирен митинг. 
Воената операција која започна на 4-ти август 1995 година заврши со елиминирањето на самопрогласената Република Српска Краина, која зафаќаше околу една третина од хрватската територија. 
Тоа, исто така, беше крај на војната во Хрватска во периодот 1991-1995 година. 
Околу 200.000 српски цивили што живееја во Хрватска избегаа во Србија.
Во меѓувреме, шефот на српскиот национален совет за врски со Хашкиот трибунал, Расим Љајиќ, во понеделникот ги повика сите бегалци кои останаа во Србија и откако завршија борбите да се вратат во своите татковини. 
Тој вели дека не може да има помирување во регионот пред да се реши прашањето за бегалците. 
(AФП, Јавно, ХРТ, ХИНА, АП, Б92, Бета - 04/08/08; Бетa - 03/08/08)
