15/07/2005
БЕЛГРАД, Србија и Црна Гора -- Сите напори на Србија и Црна Гора на патот кон евроатланска интеграција се бесмислени ако обвинетите за воени злосторства во бегство не бидат уапсени и екстрадирани, му рече холандскиот министер за надворешни работи, Бернард Бот, на својот колега од Србија и Црна Гора, Вук Драшковиќ, во четвртокот (14-ти јули) во Белград.
Бот потврди дека й ја пренел истата порака на Хрватска за бегалецот Анте Готовина и на Босна и Херцеговина за Радован Караџиќ.
Според Бот, овие случаи мора да бидат решени за да се докаже дека земјите се подготвени да ги прифатат вредностите и стандардите на ЕУ.
Што се однесува до Косово, Бот рече дека е премногу рано да се коментира за неговиот иден статус, со оглед на тоа што тој го очекува извештајот на специјалниот пратеник на ОН, Каи Еиде, за спроведувањето на демократските стандарди во покраината.
(Бета, Б92, ВОА, РТС, Танјуг - 14/07/05)
