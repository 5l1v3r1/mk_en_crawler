29/01/2007
СКОПЈЕ, Македонија -- Премиерот Никола Груевски, во неделата (28-ми јануари) изјави дека не е загрижен во врска со одлуката на најголемата партија на етничките Албанци, Демократската унија за интеграција (ДУИ) да го напушти парламентот.
Груевски рече дека ДУИ има право да одлучува за своите политички потези и дека нејзиниот избор треба да се почитува.
Истовремено тој ги отфрли условите на најголемата опозициска партија, Социјалдемократскиот сојуз на Македонија (СДСМ), за продолжување на дијалогот со владата.
Груевски истакна дека е време опозициските партии да ја разберат својата улога и да сфатат дека извршните одлуки се во рацете на владејачката коалиција.
ВМРО-ДМПНЕ не победи на изборите за да спроведува програми на други партии, рече Груевски.
(МИА, Макфакс, А1 TВ - 28/01/07)
