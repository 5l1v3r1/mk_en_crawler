12/05/2008
БУКУРЕШТ, Романија -- Националниот антикорупциски оддел во петокот (9-ти мај) објави дека го испитува водачот на партијата Нова генерација и спонзор на фудбалскиот клуб Стеауа Букурешт, Гиги Бецали. 
Локалните медиуми објавија дека тој е под кривична истрага за наводно нудење 1,7 милиони евра во обид за мито од 2006 година досега. 
Во четвртокот обвинителството го обвини дека му понудил еден милион евра на еден романски клуб, за да спречи друг фудбалски клуб, Клуф, да победи на романското првенство. 
Во петокот обвинителите го поднесоа второто обвинение против него, за обид за подмитување во 2006 година, кога наводно му понудил на секој играч на Џорија Бистрита 5.000 евра за нерешен резултат и 10.000 евра за победа над главниот ривал на Стеауа, Рапид. 
(Nine o'clock - 12/05/08; Гандул, Медиафакс, АФП - 09/05/08)
