17/12/2004
ХАГ, Холандија -- Специјалниот американски дипломатски претставник Пјер-Ришар Проспер во четвртокот (16-ти декември) изјави дека судењето на водачите на босанските Срби, Радован Караџиќ и Ратко Младиќ во Хашкиот трибунал претставува единствена опција за разгледување.
Неговата изјава беше дадена како одговор на шпекулациите во медиумите во врска со наводната понуда за одржување на судските процеси за двајцата во Србија.
Шефот на националниот совет за соработка на Србија и Црна Гора со Трибуналот, Расим Љајиќ, исто така, ги негираше извештаите.
Во другите вести од четвртокот, српскиот премиер Воислав Коштуница се состана со шефот за безбедност на ЕУ Хавиер Солана, при што го увери дека Србија ќе ги исполни своите обврски кон Трибуналот.
(Б92, Taнјуг - 16/12/04)
