26/06/2008
ХАГ, Холандија -- Косовскиот новинар Батон Хаџиу во средата (25-ти јуни) изјави пред Хашкиот трибунал за воени злосторства дека е невин по сите обвиненија против него.
Тој се соочува со обвиненија дека го обелоденил името на сведок под заштита во судењето на поранешниот косовски премиер Рамуш Харадинај.
Истото се појави во натпис објавен во приштинскиот весник Експрес.
„Доста луѓе го знаеја неговото име ...
Косово е мала земја, тајните не траат долго, особено кога се однесуваат на водачите на вооружената борба против Србите за време на косовската војна“, рече Хаџиу.
Тој додаде дека никогаш немал намера да интервенира во процесот на правда.
Харадинај неодамна доби ослободување, иако наводите за заплашување на сведоците го нарушија неговиот судски процес.
(Балканвеб, АФП - 25/06/08)
