21/11/2007
Српскиот пливач и актуелен европски рекордер Милорад Чавиќ освои златен медал на 100 метри пеперутка на дводневниот Светски куп во пливање 2007, кој заврши во неделата (18-ти ноември) во Берлин. 
На истиот настан Чавиќ заврши седми на 50 метри слободен стил.
***
Петтиот Меѓународен Студентски филмски и театарски фестивал „Скена ап“ ќе се одржи од вторник (20-ти ноември) до 27-ми ноември во Приштинa. 
Оваа година фестивалот е посветен на косовскиот актер Фарук Беголи и ќе бидат прикажани седум негови филмови.
***
Дводневната конференција насловена како „Исламот во Босна и Германија“ беше отворена во понеделникот (19-ти ноември) во Сараевo. 
На настанот, организиран од германската фондација „Фридрих Еберт“ и Факултетот за исламска теологија во Сараево, присуствуваа повеќе од 30 претставници на теолошки фактултети од Босна и Херцеговина и Германија.
***
Плоштад во Рим во близина на киното „Чинечита“ го доби името на бугарскиот уметник Илија Пејков, чии сликарски платна ја претставуваат вселената. 
Тој честопати е нарекуван „пионер на космичкото сликарство“.
***
Тркачи од сите возрасти од клубот Сокол во Осиек, Хрватскa, учествуваа на 34-километарскиот маратон во саботата (17-ти ноември) во знак на сеќавање на жртвите на Татковинската војна во Хрватска и падот на Вуковар во 1991 година. 
Најмладиот учесник имаше 13 години, а најстариот 66 години.
***
Десеттиот Саем на книгата „Тирана 2007“ се одржа во <b>Tирана</b> и ги промовираше новите публикации од Албанија и регионот во изминатава година. 
Повеќе од 100 издавачки куќи од Aлбанија, Македонија, Црна Гора, Грција и Италија ги претставија своите најнови публикации од албански автори.
***
Осумнаесеттиот Ефес Пилсен блуз фестивал во Tурција, кој започна на 2-ри ноември, ќе продолжи со три концерти во градовите Газиантеп, Дијарбакир и Анкара. 
На концертите ќе настапат легендарните блуз уметници Бернард Алисон, Адолф Бел и Џон Прајмер.
(Разни извори – 14/11/07-21/11/07)
