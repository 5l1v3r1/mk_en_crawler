16/01/2013
Во понеделникот (14.
јануари), агенцијата за рангирање „Мудис“ објави дека е намален рејтингот на трите најголеми комерцијални банки во Кипар заради неизвесноста во врска со преговорите на земјата за извлекување од кризата.
Рејтингот на „Банка на Кипар“, „Лаики бенк“ и „Хеленик бенк“ беше намален на Цаа2 со предупредување на можно понатамошно идно намалување.
Минатата седмица, „Мудис“ го намали рејтингот за државниот долг на островот за три степени, на Цаа3.
Србијаочекува неколку зделки вредни стотици милиони евра со Обединетите Арапски Емирати (ОАЕ), изјави заменикот премиер и министер за одбрана, Александар Вичиќ за новинската агенција „Бета“ по тридневната посета на престолонаследникот на Абу Даби, шеик Мухамед бин Зајед ал-Нахјан на Белград.
Објасни дека договор за зделка од 100 милиони евра за индустријата за оружје на балканските земји ќе биде потпишан следната недела, а ќе следат уште два одбранбени договори до крајот на овој месец.
Официјалните претставници на ОАЕ исто така покажале интерес да инвестираат во други сектори.
Во понеделникот агенцијата за рангирање „Стандард енд пурс“ објави дека веќе нема договор за рангирање сотурската влада, но дека ќе продолжи да прави процени за економијата на земјата.
Сите рангирања на поединечниот турски долг ќе бидат повлечени од 14.
февруари, изјави компанијата.
Во раните утрински часови во саботата (12.
јануари),грчкиот парламент одобри неколку зголемувања на даноците наменети за зголемување на буџетските приходи, како дел од напорите на земјата да продолжи да добива помош од своите меѓународни кредитори.
Новото законодавство исклучува многу ослободувања од плаќање данок, зголемувања на даночни стапки за имот и корпорациски профити и воведува данок на капитална добивка од продажба на акции.
Целта е да се соберат 2,5 милијарди евра од дополнителни приходи во 2013 и во 2014 година.
Европската комисија објави дека наменила 65 милиони евра за поддршка на напорите за реформи на ЕУ наКосово .
Средствата се наменети за правните и јавните административни системи, за инвестирање во образованието и регионалниот развој, како и за обезбедување на можности за домување и работа за припадниците на малцинствата што моментално живеат во кампови загадени со жива.
Приватниот сектор исто така ќе има придобивки, бидејќи дел од средствата ќе се користат за поддржување на малите и средните претпријатија и за зајакнување на трговските капацитети на земјата.
Турската компанија „Курум интернешенал АС“ во петокот (11.
јануари), објави дека добила на тендерот за приватизација на четирите хидроелектрани во Албанија.
Компанијата понуди 109 милиони евра.
„Курум“ е сопственик и на „Елбасан стеел мануфекчринг фасилитиз“, погон за производство на креч и бродоградилиште во пристаништето во Драч во Албанија.
ДДВ во Кипар се зголеми од 17 отсто на 18 отсто.
Ова беше второ покачување на стапката во период од 10 месеци, а се очекува уште едно во 2014 година.
Чекорот е дел од напорите на владата да собере средства за економијата на островот која не е во добра состојба.
Албанскатаекономија почнува да се забавува по две години на заздравување од кризата, рече ММФ во годишниот преглед на економијата на земјата.
Фондот очекува растот на БДП за 2012 година да биде помалку од 1 отсто, но и да се поправи полека на 1,3 отсто, според предвидувањата во 2013 година.
