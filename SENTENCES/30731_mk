12/01/2011
КУВАЈТ, Кувајт -- Турскиот премиер Реџеп Тајип Ердоган во вторникот (11-ти јануари) ги повика арапските држави да ги игнорираат разликите што ги заладиле врските со Анкара и да работат заедно на унапредување на соработката.
Говорејќи на Конференцијата за турско-арапските односи во Кувајт, Ердоган рече дека „Без оглед што некои велат, ние ќе продолжиме да го развиваме братството и соработката со нашите арапски браќа и сестри.
Од една страна, ќе ги продолжиме преговорите со ЕУ, а од друга страна, нема да им го свртиме грбот на регионите со кои делиме пријателство и братство со векови, додате тој.
„Критикувани сме од некои луѓе кога зборуваме за Багдад, Кабул, Газа, Ерусалим и Палестина.
Истите тие луѓе го доведуваат во прашање присуството на Турција во ЕУ.
Никој не треба да биде навреден, но ние ја одредуваме својата надворешна политика“, рече тој.
(Гласот на Америка, новинска агенција Анадолу, Заман - 11/01/11)
