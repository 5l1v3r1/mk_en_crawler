03/02/2010
Повеќе од 6.000 луѓе од 11 држави учествуваа на 19-тиот Меѓународен филмски фестивал на маскембалски игри во Перник, Бугаријa, од петокот (29-ти јануари) до недела. 
Најголем од ваков вид на Балканот, фестивалот вклучува разновидни настапи на повеќе од 115 групи, тркалезна маса за маскембалските фестивали и карневали, како и демонстрации од страна на занаетчии.
***
Косовската државјанка Мајлинда Келменди -- која се натпреварува за Aлбанијa -- освои сребрен медал на Светскиот куп во џудо за жени, во категоријата за 52 килограми, кој се одржа во Софија, Бугаријa во неделата (31-ви јануари). 
Келменди ќе учествува на Олимпијадата 2012 во Лондон.
***
Aлбанска државна комисија задолжена за организирање на изградбата на меморијален споменик по повод одбележувањето на 100-тата годишнина од раѓањето на Мајка Тереза, беше формирана во петокот (29-ти јануари). 
Заменик-министерот за култура, Николе Леси, ја води комисијата. 
Локацијата на споменикот сé уште не е одредена.
***
Филмот „Меден месец“ на српскиот режисер Горан Паскаљевиќ, ќе го отвори Меѓународниот филмски фестивал за човекови права во Сан Себастијан, Шпанија, овој април. 
Паскаљевиќ ќе добие специјална награда за своите филмови. 
„Меден месец“ е албанско-српска копродукција.
***
Виртуелен музеј на прекинати врски е во тек во трговскиот центар Истиние парк во Истанбул, од понеделник (1-ви февруари) до 14-ти февруари. 
Идејата дојде од двајца хрватски уметници, Олинка Вистица и Држаен Грубишиќ, Истиот опфаќа учества од Загреб, Љубљана, Марибор, Сараево, Скопје, Пула и Белград. 
Проектот е отворен за нови фото-учества.
(Разни извори – 27/02/10-03/02/10)
