28/06/2010
Големите железнички станици во Бугаријa ќе бидат опремени со безжичен интернет пристап, објави Министерството за транспорт.
Проектот започна на 18-ти јуни на пет станици во Софија, Бургас, Варна, Пловдив и Горна Ораховица.
Хрватските пронаоѓачи освоија 21 награда на 25-тиот саем на пронајдоци ИНПЕКС кој се одржа во Пицбург, Пенсилванијам од 16-ти до 18-ти јуни.
Хрватите учествуваа со 13 пронајдоци.
Саемот донесе 1.800 учесници од 15 држави.
Повеќе од 21 отсто од српските научници имаат намера да ги продолжат своите кариери во странство, според анкетата на Министерството за наука, меѓу 75 научници од различна возраст.
Околу 40 отсто се помлади од 35 години.
Главната причина за напуштањето на Србијa е нискиот животен стандард, работните услови, недоволните финансиски средства и ниските плати.
Кипарските aрхеолози открија, како што веруваат, војничка касарна која й припаѓала на феникијска тврдина стара најмалку 2.500 години.
Откритието во античкото кралство Идалион, 16 километри јужно од Никозија, е дел од, како што сметаат експертите, најголемиот антички административен центар на островот.
На науката во Tурција й треба поголема независност од политиката за да може земјата да го оствари статусот на „научно општество“, според Извештајот за науката на турската Академија на науките, објавен во средата (23-ти јуни).
Документот ја истакнува потребата за пообемно научно истражување и развој, и државна поддршка настрана од јавниот сектор.
(Разни извори -- 21/06/10-28/06/10)
