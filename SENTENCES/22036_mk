18/05/2008
БЕЛГРАД, Србија -- Според изјавата од петокот (16-ти мај), претседателот Борис Тадиќ, кој ја предводи Демократската Партија, предложи Социјалистичката партија на Србија (СПС) да формира одговорна влада со неговата партија. 
Тоа потврдува дека Тадиќ одржал неофицијални преговори со СПС, како и дека тој поддржува една коалициона влада која ќе го продолжи процесот за евроинтеграција, ќе го брани територијалниот суверенитет и интегритет на Србија и ќе обезбеди економски развој и социјална правда. 
Лидерот на СПС Ивица Дачиќ демантира дека биле одржани било какви преговори со ДП.
Исто во петокот, премиерот на Србија во заминување и лидер на Демократската партија на Србија (ДПС) Воислав Коштуница ги отфрли обвинувањата на ДП дека ги занемарува желбите на јавноста со тоа што се обидува да формира коалициона влада со Српската радикална партија и СПС. 
Преговорите помеѓу неколку партии започнаа по неубедливите парламентарни избори пред една недела. 
(Данас, Политика - 17/05/08; РТС, Б92, Танјуг, Бета - 16/05/08)
