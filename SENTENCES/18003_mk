20/03/2007
ХАГ, Холандија -- Трибуналот на ОН за воени злосторства во понеделникот (19-ти март) објави дека го отфрла оспорувањето на нејзините ингеренции од страна на тројцата поранешни хрватски генерали. 
Во пресудата на 26 страници, тројцата судии велат дека надлежноста на судот над ваквите случаи е утврдена во претходните случаи. 
Генералите -- Анте Готовина, Иван Чермак и Младен Маркач -- се обвинети за учество во криминалниот заговор за протерување на Србите од регионот на Крајина во јужна Хрватска во 1995 година, со кампањата на насилство, убивање и заплашување. 
Пресудата го отвора патот за почеток на судењето на 7-ми мај. 
Тројцата обвинети се соочуваат со доживотна затворска казна, ако бидат осудени. 
(Вечерњи лист - 20/03/07; AП, ХИНA - 19/03/07)
