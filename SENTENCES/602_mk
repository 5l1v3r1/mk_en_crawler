19/01/2005
(Разни извори – 12/01/05 – 19/01/05)
Романската академска библиотека ја одбележа 155 годишнината од раѓањето на романскиот поет Михаи Еминеску (1850-1889) со започнувањето на првата книга од колекцијата од вкупно 23 книги во кои ќе бидат собрани фототипски ракописи.
Целиот проект се очекува да биде завршен за две до три години.
Седумдесет и седум уметници од земјите во Југоисточна Европа учествуваат на изложбата Космополис1:
Микрокосмос ИКС Макрокосмос фестивал, која е во тек во Државниот музеј на современа уметност во Солун, Грција.
На изложбата се прикажани скоро 150 дела и истата ќе биде отворена до 13-ти февруари.
Вкупно 93 Бугари се пријавија за учество како претставници на својата земја на овогодинешната Евровизија, во која Бугарија ќе учествува за првпат.
Жирито ќе избере 24 финалисти.
Публиката, потоа, ќе го избере својот фаворит преку телефонско гласање за време на настапот во живо на 22-ри јануари.
Според извештаите на медиумите романската поп-група О-зон, која минатата година беше на врвот на европските листи, одлучи да се раздели.
Членовите на групата рекоа дека се работи за лични причини.
Познатиот пијано солист Панајотис Гогос ја придружуваше сопранистката Нина Лоцари на концертот во грчката Национална опера во Aтина во чест на грчкиот претседател во заминување, Костис Стефанопулос.
На концертот присустуваа грчки и странски политички претставници.
Бугарскиот Национален музички театар „Стефан Македонски“ ја продолжи својата турнеја во Јапонија поради големиот интерес на јавноста, додавајќи уште четири претстави на "Die Fledermaus" од Јохан Штраус.
Оваа година театарот планира турнеи низ Австрија, Белгија, Германија и скандинавските земји.
Две српски издавачки куќи, Политика и Народна књига, објавија дека заеднички ќе ја публикуваат новата колекција на најголеми дела од српската литература до крајот на оваа година.
Колекцијата ќе содржи поезија, песни, народни приказни и други жанрови.
Премиерата на новиот филм „Бал-кан-кан“ на македонскиот режисер Дарко Митревски ќе се одржи на 2-ри февруари во Битола.
Филмот, македонско-италијанска копродукција, ќе биде прикажан во кината низ земјата до крајот на февруари.
