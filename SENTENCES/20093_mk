18/03/2008
ВИЕНА, Австрија -- Во понеделникот (17-ти март) во Виена се одржа уште еден круг разговори во врска со спорот околу името помеѓу Македонија и Грција. 
Извори велат дека специјалниот претставник на ОН, Метју Нимиц, ги предложил имињата Горна Македонија, Нова Македонија и Република Македонија - Скопје, за меѓународна употреба и Република Македонија за домашна употреба. 
Нимиц, исто така, предложи националноста и јазикот на Македонија да се викаат македонски. 
Извори велат дека предлогот им бил претставен на грчкиот претставник Адамантиос Василакис и неговиот македонски колега, Никола Димитров, како избор „земи или остави“, последен пред самитот на НАТО во април во Букурешт. 
Грција се закани дека ќе ја блокира кандидатурата на Македонија ако земјата не си го смени името.
Во другите вести, тројца полицајци загинаа кога грчки армиски хеликоптер се урна во вторникот во близина на Солун, недалеку од северната граница со Македонија. 
Хјуи УХ-1Х ја напуштил воената база Александрија и се упатил кон кампот во Редина. 
Сведоци велат дека слушнале експлозија непосредно пред уривањето. 
(Вечер, АФП, Скај ТВ, Њус Ин, НЕТ, АП - 18/03/08; Maкфакс, А1, Фокус - 17/03/08)
