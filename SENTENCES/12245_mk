13/05/2005
ЗАГРЕБ, Хрватска -- Осомничениот Фрањо Катавиќ во четвртокот (12-ти мај) призна дека фалсификувал пасош за пензионираниот хрватски генерал Анте Готовина, кого го бара Хашкиот трибунал за воени злосторства. 
Катавиќ му рече на истражниот судија на Загребскиот окружен суд Здренко Посавец дека фалсификувањето на пасошот го порачал пензионираниот полицаец Салих Фазлиќ. 
Тој додаде дека еден од адвокатите на Готовина, Маријан Педишиќ, стои зад сето ова. 
Фазлиќ и Педишиќ, кои полицијата ги уапси набргу по апсењето на Катавиќ, негираа каква било поврзаност со случајот.
Во другите вести од четвртокот, ХИНА ги објави резултатите на новата анкета спроведена од страна на една словенечка агенција. 
Таа ги запраша членовите на Европскиот парламент како Хрватска може најдобро да го подобри својот меѓународен имиџ. 
Скоро 25 отсто рекле дека земјата треба да ја зајакне соработката со Трибуналот на ОН за воени злосторства. 
(Вечерњи лист, Вјесник - 13/05/05; ХИНА - 12/05/05)
