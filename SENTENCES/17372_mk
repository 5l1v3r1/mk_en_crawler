24/05/2007
БУКУРЕШТ, Романија -- Трајан Башеску во средата (23-ти мај) се врати на претседателската функција, откако Уставниот суд официјално ги уважи резултатите од референдумот на 19-ти мај за негово отповикување.
Гласачите со големо мнозинство ја отфрлија одлуката на парламентот од минатиот месец за разрешување на Башеску, за наводни уставни прекршувања.
Во својата прва изјава по враќањето на функцијата, Башеску објави дека негови приоритети за вториот дел од мандатот ќе му бидат воведувањето на мнозинскиот гласачки систем, амандманите на уставот и големите проекти во здравството и образованието.
Враќањето на Башеску на функцијата беше нарушено со контроверзноста околу навредливиот коментар што тој го дал во приватна прилика изминатиот викенд.
Башеску ја нарекол телевизиската новинарка Андреа Пана „смрдена Циганка“ откако таа се обидела да го фотографира со нејзиниот мобилен телефон и да му постави прашање во саботата, на денот на референдумот.
Иако се извини, Националниот совет за борба против дискриминацијата во средата му издаде судски налог за навредата и дискриминаторскиот коментар.
Коментарот беше снимен на телефонот на Пана.
(Евениментул зилеи - 24/05/07;
Ромпрес, Блумберг, ББС - 23/05/07)
