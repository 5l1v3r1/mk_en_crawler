08/01/2009
ТИРАНА, Албанија -- Чешка вели дека ќе ги поддржи интегративните напори на Албанија за ЕУ, за време на своето претседавање со блокот, во првата половина од 2009 година.
Чешката амбасадорка во Тирана, Маркета Фиалкова, се состана со премиерот Сали Бериша во средата (7-ми јануари) и му даде уверување.
Бериша рече дека неговата влада има намера да аплицира за кандидатски статус за време на овој мандат и да ги продлабочи реформите и да загарантира слободни избори.
Исто така во средата, владата го одреди 12-ти јануари како прв ден кога граѓаните може да аплицираат за електронски лични карти, кои ќе ги издава осум дена по апликацијата.
Владата, исто така, во средата одлучи да усвои предлог-закон за формирање институт за проучување на злосторствата и последиците од комунизмот во Албанија.
Според предлог-законот, 20-ти февруари ќе стане ден за сеќавање на жртвите на комунизмот.
На главниот плоштад во Тирана ќе биде подигнат обелиск во нивна чест.
(Tоп ченал, Шекули, Клан, Алсат - 07/01/09)
