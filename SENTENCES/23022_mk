04/07/2008
САРАЕВО, Босна и Херцеговина (БиХ) -- Главниот заменик висок претставник Рафи Грегоријан во четвртокот (3-ти јули) изрази поддршка за набљудувачката група за корупција, невладината Трансперенси интернешнал БиХ (ТИ БиХ). 
Претходно оваа недела премиерот на Република Српска (РС) Милорад Додик рече дека бил свесен за злоупотребите од страна на ТИ БиХ, вклучително и рекетирањето и уцената на некои бизнисмени во РС. 
Грегоријан се состана со претставници на ТИ БиХ и потоа изјави дека организацијата „никогаш не била контактирана од полицијата и испрашувана, па ниту, пак, добила какво било судско известување. 
Претставници на владата на РС постојано даваа изјави за правни дејства против организацијата, што никогаш не резултираа со конкретни дејства. 
Ако некој верува дека постои граѓански или кривичен случај кој треба да се одговори, тоа треба да се стори преку судовите, а не преку јавни соопштенија“. 
(веб-страница на ОХР, Фена - 03/07/08)
