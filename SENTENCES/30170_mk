21/12/2010
САРАЕВО, Босна и Херцеговина (БиХ) -- Поранешниот хрватски пратеник Бранимир Главаш во понеделникот (20-ти декември) беше пренесен од сараевскиот затвор во затворот Зеница во централна БиХ, каде што ќе ја отслужи својата осумгодишна затворска казна за воени злосторства врз српските цивили за време на конфликтот во периодот 1991-1995 година. 
Апелацискиот суд на БиХ ја потврди неговата казна пред една недела. 
Главаш беше прогласен виновен и осуден за воени злосторства во Хрватска, но ја напушти својата земја и замина за соседна БиХ за да избегне затвор. 
Босанските власти го уапсија во септември. 
(РТРС, Срна, Радио Слободна Европа, Хина - 20/12/10)
