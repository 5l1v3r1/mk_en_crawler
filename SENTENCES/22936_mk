05/08/2008
AНКАРА, Турција -- Иранскиот претседател Махмуд Ахмадинеџад ќе ја посети соседна Турција на 14-ти август, за да разговара околу контроверзната нуклеарна програма на земјата и билатералните односи, објавија во понеделникот (4-ти август) претставници на Министерството за надворешни работи. 
Ахмадинеџад ќе се состане со својот турски колега, Абдула Ѓул, во Истанбул, велат дипломатите. 
Распоредот на неговата посета, претходно неколкупати одложена, предизвика жестоки реакции во секуларните турски кругови, по извештаите дека Ахмадинеџад нема да го посети мавзолејот на Мустафа Кемал Ататурк, основачот на модерната Република Турција. 
На прес-конференцијата во понеделникот министерот за надворешни работи, Али Бабаџан, рече: „Медиумите треба да се фокусираат на содржината на посетата, наместо на ситни детали“. 
(Сабах, Хуријет, Заман - 05/08/08; новинска агенција Анадолу, Заман, Тркиш прес, Ројтерс - 04/08/08)
