13/01/2009
ЗАГРЕБ, Хрватска -- Италијанскиот министер за надворешни работи, Франко Фратини, во понеделникот (12-ти јануари) беше многу внимателен во врска со потенцијалното посредување на Италија во долготрајниот пограничен спор помеѓу Хрватска и Словенија. 
Фратини, кој се наоѓа во официјална посета на Загреб, за време на која треба да биде потпишан меморандум за разбирање помеѓу двете земји, истакна дека и покрај тоа што Италија би сакала спорот брзо да заврши, секоја иницијатива за нов круг разговори треба да дојде од актуелниот претседавач на ЕУ, Чешка. 
Спорот се однесува на поморската граница помеѓу Хрватска и Словенија, при што судирот е главно околу рибарските права во Јадранското Море. 
Словенија се закани дека ќе стави вето на затворањето на аквисот за рибарските и другите слични области, додека земјите не најдат решение, што би можело да ги одложи преговорите за пристап на Хрватска. 
(AФП, Ројтерс, ХРТ, Јавно, ХИНА - 12/01/09)
