24/10/2007
СОФИЈА, Бугарија -- Со убедливо мнозинство владата го преживеа гласањето за недоверба во вторникот (23-ти октомври) -- трето по ред откако дојде на власт. 
Неколку опозициски партии го иницираа гласањето поради тековната криза со образованието. 
Повеќето бугарски наставници штрајкуваат со недели, барајќи големо зголемување на платите и повеќе средства за училиштата. 
Премиерот Сергеј Станишев на пратениците им рече дека ваквите трошоци ќе ја забрзаат инфлацијата и ќе ја загрозат макроекономската стабилност. 
Тој, сепак, потврди дека настаниците се малку платени и вети дека ќе го реши ова прашање. 
(Сега, 24 Часа, Труд - 24/10/07; БНТ, БНР, Фокус, Дарик, БГНЕС, АП, Томсон фајненшал - 23/10/07)
