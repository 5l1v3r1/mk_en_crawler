16/08/2010
TИРАНА, Албанија -- Полицијата во неделата (15-ти август) објави дека се предал младиот маж обвинет за смртоносната сообраќајна несреќа од која избега доцна во четвртокот, а која предизвика меѓуетнички тензии.
Сведоците велат дека Илир Мука, 20-годишник од Валона, намерно го прегазил Аристид Гума (35), припадник на грчкото малцинство во Химара, кој си одел дома на својот мотор, откако претходно имал расправија со Мука и други млади мажи од автомобилот, од кои неколку беа подоцна уапсени.
По инцидентот, околу 100 припадници на грчкото малцинство го блокираа националниот пат 14 дена по ред во петокот, предизвикувајќи метеж и неколку километри колони за туристите.
Семејството на Мука вели дека инцидентот бил сообраќајна несреќа и дека прашањето не треба да се политизира.
Сепак, претставниците на грчкото малцинство и Православната црква велат дека истиот може да влијае на врските меѓу албанското мнозинство и грчкото малцинство.
Главната грчка опозициска партија Нова демократија испрати писмо до Европската комисија во Брисел барајќи од албанската влада да ја расчисти ситуацијата и велејќи дека „кога се кршат правата на малцинствата, тоа влијае на европската перспектива на Албанија“.
(ББС, Лајмифундит, Шекули - 16/08/10;
Toп ченал, Ора њус, Балкан веб - 15/08/10;
AФП - 13/08/10)
