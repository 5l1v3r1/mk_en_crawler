03/09/2007
СОФИЈА, Бугарија -- Премиерот Сергеј Станишев вели дека владата ќе ја одржи финансиската стабилност и покрај наглото зголемување на инфлацијата и проширувањето на сегашниот дефицит на тековната сметка. 
Претставувајќи го извештајот во петокот (31-ви август) за двегодишното владеење на неговата централно-левичарска влада, тој рече дека финансиската стабилност на Бугарија е обезбедена со солидниот буџетски вишок, малиот надворешен долг и силниот економски раст.
Буџетскиот вишок за 2006 година изнесуваше 3,6 отсто од БДП, додека надворешниот долг се намали од 22,8 отсто од БДП на крајот од 2006 година, на 19,5 отсто минатиот месец. 
Надворешните инвестиции се зголемија за 20 отсто во 2006 година, достигнувајќи рекордни 4,105 милијарди евра. 
Владата очекува дури и повисоки цифри за 2007 година, рече премиерот. 
Инфлацијата, претежно под контрола во последните месеци, нагло се зголеми на годишна стапка од 8,4 отсто во јули. 
(Будапест бизнис џрнал - 03/09/07; AФП, Новините - 31/08/07)
