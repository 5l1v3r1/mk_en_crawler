11/02/2010
БУКУРЕШТ, Романија -- Предложениот американски противракетен одбранбен систем ќе гарантира безбедност на целата романска територија без значителна цена за земјата, рече министерот за надворешни работи, Теодор Баконесчи, во парламентот во средата (10-ти февруари). 
Баконесчи рече дека преговорите за поставување на системот може да потраат 18 месеци, додавајќи дека секој договор најпрво бара ратификација од парламентот. 
Министерот за одбрана, Габриел Опреа, кој, исто така, присуствуваше на седницата, заедно со директорот на разузнавачката служба Георге Кристијан Мајор, рече дека системот ќе го зајакне стратешкото партнерство на Букурешт со Соединетите Држави и ќе ја засили неговата стратешка позиција во НАТО и ЕУ. 
Врховниот совет за одбрана на Романија го одобри поставувањето на елементите на штитот во Романија претходно овој месец. 
Претседателот Башеску инсистира на тоа дека одбранбениот систем не е насочен против Русија. 
(Ксинхуа, Hotnews.ro, Реалитатеа - 10/02/10)
