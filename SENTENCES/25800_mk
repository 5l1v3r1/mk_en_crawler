21/09/2009
ПОДГОРИЦА, Црна Гора -- Пристапувањето во НАТО на сите земји од Западен Балкан е клучно бидејќи претставува единствена сигурна опција за долготрајна стабилност, се согласија црногорскиот премиер Мило Ѓукановиќ и албанскиот претседател Бамир Топи на состанокот во петокот (18-ти септември) во Будва. 
Топи допатува во Подгорица во средата, прва посета од страна на еден албански шеф на држава откако Црна Гора прогласи независност во мај 2006 година. 
Според Ѓукановиќ, посетата на Топи ќе биде катализатор за подобри билатерални односи. 
Ѓукановиќ истакна дека двете земји имаат многу добра соработка во областите на одбраната и внатрешните работи, како и заеднички проекти во инфраструктурата, енергијата и заштитата на животната средина. 
(Aлсат, Телеграфи, Топ њус, Балкан веб, МИА - 19/09/09)
