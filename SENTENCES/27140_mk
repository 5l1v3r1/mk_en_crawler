02/09/2009
БЕЛГРАД, Србија -- ММФ ќе й дозволи на Србија да го зголеми својот буџетски дефицит до 4,5 отсто од БДП оваа година, што претставува зголемување од претходната цел од 3 отсто, рече шефот на тимот на ММФ Алберт Џегер, на прес-конференцијата во Белград во вторникот (1-ви септември).
Тој додаде дека ММФ очекува српската економија да се намали за 4 отсто оваа година, во споредба со првичните предвидувања од 2 отсто намалување, но и дека ќе се врати на раст од 1,5 отсто во 2010 година.
Џегер, исто така, објави дека тимот на ММФ ќе дојде во посета повторно во октомври, за да одлучи за исплатата на втората и третата транша, од кредитот во висина од 2,9 милијарди евра.
(Бета, Танјуг, Б92, ДПА - 01/09/09)
