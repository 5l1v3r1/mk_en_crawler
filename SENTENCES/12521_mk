08/03/2005
БРИСЕЛ, Белгија -- За време на состанокот на Комисијата на ЕУ на постојани претставници (КОРЕПЕР) во четврток (10-ти март) ќе биде разговарано околу кандидатурата на Хрватска за членство во ЕУ и планираното започнување на разговорите за пристап на 17-ти март. 
Според изјавата на Европската комисија (ЕК), која во понеделникот беше цитирана во ЕУ Обсервер, КОРЕПЕР се очекува да донесе евентуални заклучоци пред самитот на Советот на ЕУ на 16-ти март. 
Портпаролот на ЕК потврди дека почетокот на преговорите за членство со Загреб е доведен во прашање поради тоа што Владата сé уште не го уапси и екстрадираше пензионираниот генерал Анте Готовина, еден од најбараните обвинети од страна на Трибуналот на ОН за воени злосторства. 
Во понеделникот главната обвинителка на ОН, Карла дел Понте, повторно ја критикуваше Хрватска поради непредавањето на Готовина. 
(ЕУ Обсервер, Ројтерс, ХИНА - 07/03/05)
