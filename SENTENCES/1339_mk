06/05/2009
Првиот АТП тениски турнир во Србија, Србија опен, започна во понеделникот (4-ти мај) во Белград. 
Новак Ѓоковиќ го има своето деби на турнирот во среда вечер против својот земјак Јанко Типсаревиќ. 
Исто така, на првенството оваа недела учествуваат Виктор Строицки, Радек Степанек, Иво Карловиќ, Игор Андреев и Маркос Багдатис. 
Турнирот завршува в недела.
***
Босна 2009, 39-тото издание на меѓународниот шаховски турнир во Сараевo, беше отворено во четвртокот (7-ми мај) и ќе трае до 18-ти мај. 
На овогодинешниот настан, организиран од Шаховскиот клуб Босна, ќе учествуваат велемајстори од Словачка, Кина, Украина и Индија.
***
Хрватскa објави дека нема да преземе веднаш мерки против тркачката Вања Перишиќ, чиј тест за присуство на илегални супстанции во крвта на минатогодишните Игри во Пекинг беше позитивен. 
Резултатите од нејзините тестови за присуството на поттикнувач ЦЕРА беа обелоденети претходно оваа недела. 
Хрватскиот олимписки комитет објави дека ќе одлучи за евентуалните мерки што ќе ги преземе откако ќе й направи дополнителни тестови на Перишиќ.
***
Приштинa беше домаќин на премиерата на „Молкот на Лорна“, филм во кој игра косовската актерка Арта Доброши, во средата (6-ти мај). 
Во режија на белгиското дуо Жан-Пјер и Лук Дарден, „Молкот“ ја освои наградата за најдобро сценарио на Канскиот филмски фестивал во 2008 година.
***
„Лица без маски 2009“, меѓународен театарски фестивал за аматери, алтернативни и експериментални групи, беше отворен во вторникот (5-ти мај) во Скопјe. 
Настанот, финансиран од македонското Министерство за култура и градот Скопје, завршува в недела. 
На фестивалот учествуваат уметници од Mакедонијa, Бугарија, Литванија, Австрија, Словачка, Србијa, Германија и Романијa.
***
Панатинаикос од Атина беше прогласен за европски кошаркарски шампион по победата над минатогодишниот носител на титулата, ЦСКА Москва, со 73:71, на европскиот финален натпревар во Берлин во неделата (3-ти мај). 
Ова е петта европски титула за Панатинаикос, кој последен пат ја освои во Атина во 2007 година, и седма за тренерот Жељко Обрадовиќ.
***
Tурција и ЕУ отпочнаа проект за промовирање на турската и европската литература, како дел од заедничката култура програма, објави новинската агенција Анадолу во понеделникот (4-ти мај). 
Проектот, насловен како „Европска литература во Турција -- турска литература во Европа“ го спонзорираше турското Министерство за надворешни работи, институтот Гете и Европската комисија, како дел од програмата Културни мостови.
(Разни извори – 29/04/09-06/05/09)
