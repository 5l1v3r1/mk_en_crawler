25/01/2010
ПРИШТИНА, Косово -- Движењето Ветевендосје (Самоопределување) во неделата (24-ти јануари) го обвини ЕУЛЕКС дека нема време и политичка волја за справување со српските криминалци и корумпирани политичари во Косово.
Реакцијата на Ветевендосје уследи еден ден откако ЕУЛЕКС го повика водачот на Ветевендосје Албин Курти на судење, кое е закажано да почне на 15-ти февруари.
Обвиненијата произлегуваат од демонстранциите во февруари 2007 година кои ги организираше Ветевендосје, а кои се претворија во насилство.
За да ја спречи толпата народ да влезе во косовската влада и парламент, романските полицајци во УНМИК пукаа со гумени куршуми, убивајќи двајца демонстранти.
Курти инсистираше на тоа дека правдата на ЕУЛЕКС во Косово е селективна.
„Несправувајќи се со воените злосторства извршени од страна на Србија, со кривичните дела што ги вршат српските паралелни структури, со локалните корумпирани политичари, но занимавајќи се со обичните војници од ОВК и активистите на Ветевендосје, тие го прават истото како УНМИК“, рече тој.
(Eкспрес, Косова Сот, Зери - 25/01/10;
РТК, Кохавижн, Клан Косова - 24/01/10)
