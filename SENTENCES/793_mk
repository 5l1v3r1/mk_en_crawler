09/10/2006
Тим од меѓународни биолози објави дека открил како една бактерија која може да преживее во екстреми услови може да го регенерира својот оштетен геном и да преживее.
Четворица хрватски научници ја сочинуваа сржта на тимот, чии резултати беа објавени во списанието Натура.
Deinococcus radiodurans, откриена пред 50 години, може да преживее на екстремно висока изложеност на топлотна јонисирачка радијација.
Откритието како се случува ова може да доведе до сознание за тоа како треба да се лечат човечките болести, да се развива регенеративната медицина и да се обновуваат мртвите ќелии.
Српското Министерство за здравство официјално започна нова програма за ин витро оплодување.
Околу 1.000 вакви интервенции ќе бидат спроведувани годишно, со пари од државниот буџет.
Првите 300 процедури се очекува да се извршат во новоотворениот центар во Белград до крајот на оваа година.
Петнаесеттиот конгрес на Европската академија за дерматологија и венерологија се одржа на грчкиот остров Родос од 4-ти до 8-ми октомври.
Над 14.000 специјалисти од цела Европа присуствуваа на настанот, кој се фокусираше на последните постигнувања на ова поле.
Мотото на овогодинешниот конгрес беше „Од Хипократ до модерната дерматологија“.
Над 600 специјалисти учествуваа на 4-тиот конгрес на црногорските и српските педијатри, кој се одржа на 2-ри октомври во Белград.
Беа претставени последните вести и постигнувања во 25 области -- вклучувајќи ја генетиката, неонатологијата, имунологијата и кардиологијата.
Исто така, на Медицинскиот факултет во Подгорица се одржа меѓународен симпозиум насловен како „Снимање на новороденчиња за наследни метаболитички болести“.
Настанот привлече истакнат медицински персонал од Црна Гора, Србија и Словенија.
Група од 30 германски професори и студенти од Универзитетот за применети науки Триер, допатуваа во српската област Расински, за да го испитаат енергетскиот потенцијал на регионот.
Проектот -- заедничка иницијатива на германскиот универзитет и шест општини во областа Расински -- има за цел да даде експертска анализа со проценка на можноста за еколошки пријателско производство на енергија во областа, врз основа на био-гориво, гас и соларна енергија.
Триесетивториот Меѓународен саем на техника во Букурешт се одржа од 3-ти до 7-ми октомври.
Над 951 претпријатија од 26 земји беа присутни на саемот.
Во своето обраќање на отворањето, претседателот Трајан Башеску ги повика романските препријатија да инвестираат во најсовремена опрема и технологија, што ќе им овозможи да преживеат на конкурентниот европски пазар по влезот на земјата во ЕУ во јануари.
(Разни извори – 02/10/06 - 09/10/06)
