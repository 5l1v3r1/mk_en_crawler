28/03/2007
Бугарската двојка во уметничко лизгање Албена Денкова и Максим Стависки ја освоија својата втора светска титула за двојки на Светскиот шампионат во уметничко лизгање во Токио.
Канаѓаните Мари-Франс Дубреиул и Патрис Лозон го освоија среброто.
Сараевски археолог и универзитетски професор Снежана Васиљ во петокот (23-ти март) објави дека нејзиниот тим открил остатоци од илирски бродови, за кои се смета дека датираат од пред повеќе од 2.200 години.
Дрвените остатоци од двата брода се наоѓаат околу 8 метри подводно во природниот резерват Хутово Блато во Босна и Херцеговина.
Васиљ истакна дека илирските бродови се споменуваат и во грчките и римските историски записи, но рече дека ова е првпат тие да се пронајдени.
Помеѓу 23-ти и 25-ти март, Софија беше домаќин на третиот состанок на Советот на министрите за култура од Југоисточна Европа.
Самитот се фокусираше на регионалните проекти, културното наследство и партнерството со меѓународните организации.
На настанот, Бугаријa й го предаде ротирачкото претседателствување со советот на Хрватска.
Американскиот амбасадор во Романијa Николас Таубман отвори изложба на фотографии во Букурешкиот градски музеј, насловена како „Њујорк -- архитектонски обележја“.
Настанот е дел од една поголема серија посветена на овој американски град.
Истиот одбележува 42 години од усвојувањето на законот за зачувување на архитектонското наследство на Њујорк.
Aлбанскиот актер Сулејман Питарка почина во саботата (24-ти март) на возраст од 83 години.
За време на неговата скоро 50-годишна кариера, тој ги одигра некои од најнезаборавните улоги во албанскиот театар и филм.
Шестата фестивал Осврт на аматерскиот филм (РАФ) беше отворен во понеделникот (26-ти март) во Загреб.
Преку 300 филмски наслови ќе бидат прикажани оваа година, од кои 200 ќе бидат вклучени во официјалната програма.
Фестивалот ќе трае до сабота.
Шестото издание на меѓународниот музички фестивал „А темпо“ ќе се одржи во Пoдгорицa помеѓу 2-ри и 14-ти април.
Според организаторите на настанот, Црногорскиот национален театар и Музичкиот центар на Црна Гора, во рамките на програмата ќе настапат музичари родени во Црна Гора, кои живеат и работат во различни делови од светот.
(Разни извори – 21/03/07-28/03/07)
