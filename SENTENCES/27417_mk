27/05/2010
НИКОЗИЈА, Кипар -- Претседателот Деметрис Христофиас и новоизбраниот водач на кипарските Турци, Дервиш Ероглу, го остварија својот прв состанок во Никозија во средата (26-ти мај). 
За време на состанокот, специјалниот претставник на ОН, Александар Даунер, им ја прочита пораката од генералниот секретар на ОН, Бан Ки-Мун, кој предупреди дека времето истекува за постигнување договор во врска со повторното обединување на поделениот остров. 
„Решението ви е на дофат и оваа прилика мора да се искористи, бидејќи времето не е на ваша страна“, напиша тој. 
„Постигнувањето договор ќе бара визија, државништво и храброст. 
Вашите заедници сакаат и очекуваат решение“, додаде Бан. 
Темата на овој круг беше имотното прашање. 
Двајцата планираат да се состанат повторно за една недела. 
(AФП, Сајпрус мејл, веб-страница на ОН - 26/05/10)
