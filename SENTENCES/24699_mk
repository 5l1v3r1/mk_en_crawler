06/07/2009
БРИСЕЛ, Белгија -- Неколку земји на ЕУ и Турција ќе потпишат меѓувладин договор за изградба на гасоводот Набуко, на 13-ти јули во Анкара, објави Европската комисија (ЕК) во петокот (3-ти јули).
Турскиот премиер Реџеп Тајип Ердоган се очекува да биде домаќин на церемонијата.
Министерот за надворешни работи, Ахмет Давутоглу, рече дека проектот ќе загарантира соработка меѓу земјите-учеснички и ќе го реши општиот енергетски проблем со кој се соочува Европа.
Гасоводот ќе го поврзува Каспискиот регион, Блискиот Исток и Египет преку Турција, Бугарија, Романија и Унгарија, при што ќе има пазари на гас во Централна и Западна Европа.
Проектот ќе ја заобиколи Русија, во обид за намалување на енергетската зависност на ЕУ од рускиот гас.
(Новинска агенција Анадолу, Хуријет, АФП, Ројтерс, РИА Новости, Ксинхуа - 03/07/09)
