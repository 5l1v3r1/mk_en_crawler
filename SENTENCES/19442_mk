28/03/2008
ТИРАНА, Албанија -- Парламентарната седница во четвртокот (27-ми март) беше попречена поради лутите обвинувања на владејачката Демократска партија и опозицијата околу договорот за оружје, кој детално беше обелоденет во средата во „Њујорк тајмс“.
Весникот, кој ги испитувал договорите на Пентагон, објави дека албанските власти склучиле сомнителни договори за оружје со американската фирма АЕЈ.
Пентагон ги прекинал своите договори со претпријатието претходно оваа недела поради тврдењата дека истото ја снабдувало авганистанската армија со неколку децении стара муниција.
Министерството за одбрана ги отфрли тврдењата на весникот, велејќи дека договорот со претпријатието бил одобрен од страна американското Министерство за одбрана и воено-разузнавачките служби.
Опозициските пратеници, исто така, го обвинија премиерот Сали Бериша дека ја загрозува кандидатурата на Албанија за членство во НАТО со поддршката за шверцерските и корупциските мрежи.
Претседателот на Социјалистичката партија, Еди Рама, го повика Бериша да поднесе оставка што е можно побргу, велејќи дека „ја срами Албанија“.
Бериша ги отфрли обвинувањата.
(Кохајоне, Шкип, Панорама, Газеташкиптаре - 28/03/08;
Топченал, ВОА, Балканинсајт - 27/03/08)
