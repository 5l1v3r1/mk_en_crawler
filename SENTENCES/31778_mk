06/04/2003
САРАЕВО, Босна и Херцеговина (БиХ) -- Министерот за одбрана Мирослав Николиќ, во петокот (4 април), ги отфрли наводите дека фирми од федерацијата извезувале оружје на земји под ембарго на ОН. 
Тој рече дека Министерството за одбрана извршило серија проверки, но не открило докази за такви активности. 
Високиот претставник Педи Ешдаун претходно изјави дека постојат индиции дека одредени фирми го прекршиле ембаргото. 
Николиќ изјави дека има информации за фирми од БиХ кои продавале оружје на белградската фирма "Југоимпорт", но не знае која е крајната дестинација.
Исто така во петокот, Народното собрание на Република Српска (РС) ги отфрли наводите дека политичките партии во РС се вклучени во скандалот со оружје Орао. 
Нелегалната продажба на оружје на Ирак го принуди претседателот на Претседателството на БиХ Мирко Шаровиќ минатата недела да поднесе оставка. 
(Онаса, Федерациска новинска агенција - 04/04/03)
