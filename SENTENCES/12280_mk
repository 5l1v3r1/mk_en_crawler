12/06/2005
БАЊА ЛУКА, Босна и Херцеговина (БиХ) -- Претседателот на Република Српска (РС) Драган Чавиќ и министерот за внатрешни работи, Дарко Матијашевиќ, во петокот (10-ти јуни) објавија заедничко соопштение, во кое се осудуваат припадниците на паравоената единица „Скорпиони“ за време на војната во БиХ.
Соопштението беше објавено по состанокот помеѓу Чавиќ и Матијашевиќ, кои разговараа за неодамна обелоденетата видеоснимка со убиствата во 1995 година на шестмина Бошњаци од Сребреница.
Чавиќ истакна дека институциите во РС треба да ја утврдат вистината, дури и ако е тешко таа да се прифати.
Исто така во петокот, сараевската меѓународна комисија за исчезнати лица објави дека идентификацијата на повеќе од 2.000 жртви од Сребреница е завршена.
Комисијата, исто така, ја потврди својата посветеност на решавањето на преостанатите 6.000 случаи на исчезнати лица од Сребреница.
(Независне новине - 11/06/05;
РТРС, ПБС БиХ - 10/06/05)
