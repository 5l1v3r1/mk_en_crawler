20/06/2007
САРАЕВО, Босна и Херцеговина (БиХ) -- Завршувајќи ја дводневната седница во Сараево во вторникот (19-ти јуни), Управниот одбор на Советот за спроведување на мирот (ПИК), ги критикуваше водачите во БиХ дека не успеале да ги спроведат клучните реформи во врска со новиот устав и реструктуирањето на полицијата, како и за користење агресивна реторика.
Одборот на ПИК повторно предупреди дека ќор-сокакот претставува закана за економските изгледи на БиХ и го одложи потпишувањето на Договорот за стабилизација и асоцијација со ЕУ.
Членовите на ПИК, исто така, ја отфрлија неодамнешната реторика според која надлежностите треба да се вратат од државно ниво на ниво на ентитетите.
(Независне новине, Дневни аваз - 20/06/07;
извори на ОХР - 19/06/07)
