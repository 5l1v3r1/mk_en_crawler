13/09/2006
ПОДГОРИЦА, Црна Гора -- Делумните официјални резултати објавени во вторникот (12-ти септември) покажуваат дека коалицијата предводена од Демократската партија на социјалистите (ДПС) на Мило Ѓукановиќ, освои 41 од вкупно 81 место во парламентот, односно апсолутно мнозинство.
Според изборната комисија, одѕивот на изборите во неделата изнесуваше 71,37 отсто.
Опозициската коалиција Српска листа-Андрија Мандиќ е втора, со 12 места во парламентот, по што следат коалицијата предводена од Социјалистичката народна партија и Движењето за промени со по 11 места.
Крајниот рок за поднесување на жалбите истекува во среда вечер.
Ѓукановиќ, во меѓувреме, планира да се состане со високи претставници на ДПС, на разговори околу можноста за негово пензионирање од политиката.
(Побједа, Вијести - 13/09/06)
