12/06/2007
БУКУРЕШТ, Романија -- Малцинската влада на премиерот Калин Попеску Таричеану во понеделникот (11-ти јуни) го прежива гласањето за доверба, со помош на најголемата опозициска партија, Социјалдемократската партија. 
Иницијативата ја покрена Демократската партија (ПД) на претседателот Трајан Башеску, некогаш дел од владејачката централно-десничарска коалиција. 
ПД тврди дека владата повеќе не е легитимна, по минатомесечниот неуспешен обид за отповикување на Башеску.
Исто така во понеделникот, Башеску го суспендираше министерот за комуникации и информатика, Золт Наѓи, кој е под истрага бидејќи, наводно, дозволил да протечат доверливи информации и овоможил склучување на нелегални договори за приватизација на енергетскиот сектор. 
Поранешниот министер за економија, Кодрут Серес, исто така, е вмешан во случајот.
Во меѓувреме, во вторникот, министерот за надворешни работи, Адријан Чориану, ја започна дводневната посета на Вашингтон. 
Тој, помеѓу другите, ќе се состане и со својата американска колешка, Кондолиза Рајс. 
(Гардијанул - 12/06/07; Meдиафакс, Ромпрес, Ројтерс, Nine O'clock - 11/06/07)
