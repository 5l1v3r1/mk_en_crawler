06/03/2008
САРАЕВО, Босна и Херцеговина (БиХ) -- Бошњачкиот член Харис Силајџиќ во четвртокот (6-ти март) го презеде ротирачкото претседавање со трипартитното претседателство, заменувајќи го хрватскиот претставник Жељко Комшиќ. 
Силајџиќ ќе го предводи претседателството, кое се состои од српски, бошњачки и хрватски член, во текот на следните осум месеци.
Во средата Силајџиќ беше цитиран во црногорскиот весник Вијести дека очекува извинување од Подгорица за воените злосторства извршени од страна на нејзините граѓани за време на конфликтите во 1990-тите. 
Ваквото извинување би било добро за односите помеѓу двете земји, додаде Силајџиќ. 
Тој, исто така, го опиша како логичен чекор, по извинувањето на Подгорица на Хрватска за учеството на црногорските војници во Југословенската народна армија. 
(Фена, СРНА, РТРС, Вијести, Балкан инсајт - 05/03/08)
