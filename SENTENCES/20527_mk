10/02/2008
МИНХЕН, Германија -- Српскиот претседател Борис Тадиќ во петокот (8-ми февруари) упати последен повик за продолжување на разговорите за прашањето на статусот на Косово, предупредувајќи дека сите ќе мора да платат многу висока цена ако покраината прогласи независност унилатерално.
Сериозни разговори за Косово се неопходни сега за да се заштитат Србите во покраината, рече Тадиќ во говорот на отворањето на меѓународната конференција за безбедност во Минхен.
Тој предупреди дека евентуалното унилатерално прогласување независност од страна на Косово, може да ја загрози безбедноста во Европа.
Тој потврди дека независноста на Косово никогаш нема да биде признаена од Србија и дека распоредувањето на планираната мисија на ЕУ во Косово мора да ја има потребната правна основа, имено, одобрение на Советот за безбедност на ОН.
Во меѓувреме, српскиот премиер Воислав Коштуница во саботата за Танјуг изјави дека Србија никогаш нема да ја прифати евентуалната независност на покраината во замена за некој писмен договор со ЕУ.
„Косово не е на продажба“, рече Коштуница.
(Вечерње новости - 10/02/08;
Данас, Вјести, Танјуг - 09/02/08;
AФП, Макфакс, Бета, Танјуг, РИА Новости - 08/02/08)
