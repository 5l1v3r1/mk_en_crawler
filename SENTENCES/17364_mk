29/06/2007
СТРАЗБУР, Франција -- Главната обвинителка на Трибуналот на ОН за воени злосторства, Карла дел Понте, во четвртокот (28-ми јуни) рече дека најверојатно ќе остане на функцијата до крајот на годинава.
„Мојот мандат завршува на крајот од септември, но генералниот секретар на ОН побара од мене да останам уште три месеци“, им рече Дел Понте на новинарите за време на посетата на Советот за безбедност на Европа во Стразбур, Франција.
Продолжувањето, наводно, ќе й даде на меѓународната заедница повеќе време да најде нејзин наследник.
Во нејзиниот говор пред Парламентарното собрание на Советот на Европа (ПАЦЕ) Дел Понте истакна дека СоЕ и Трибуналот на ОН ги делат истите цели:
борбата против неказнетоста и промовирањето на помирувањето.
Таа повторно побара од сите бегалци обвинети за воени злосторства да бидат изведени пред лицето на правдата.
Членовите на ПАЦЕ во четвртокот усвоија резолуција во која остро ги критикуваа некои држави од поранешна Југославија за „безобѕирен недостаток на политичка волја“ за гонење на воените злосторници.
(Дневни аваз - 29/06/07;
веб-страница на ПАЦЕ, АФП, Ројтерс, АП, РТРС, НТВ Хајат, Танјуг - 28/06/07)
