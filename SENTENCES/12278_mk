12/06/2005
БРИОНИ, Хрватска -- Министерката за надворешни работи, Колинда Грабар-Китаровиќ, и нејзиниот словенечки колега, Димитриј Рупел, во петокот (10-ти јуни) потпишаа заедничка декларација за избегнување на граничните инциденти. 
Потпишувањето се случи за време на меѓувладиниот состанок -- прв на ова ниво во последниве 14 години. 
Претставниците на двете земји го опишаа документот како темел во напорите за воспоставување на политичка рамка помеѓу Загреб и Љубљана. 
Делегациите, исто така, потпишаа согласност за реадмисија, како и билатерални протоколи за избегнување на двојното оданочување и соработка во царинскиот сектор, културата и образованието. 
Хрватскиот премиер Иво Санадер и неговиот словенечки колега, Јанез Јанша, рекоа дека се согласиле да имаат редовни консултации за решавање на отворените прашања и подобрување на билатералните врски. 
(Вечерњи лист - 11/06/05; ХИНА - 10/06/05)
