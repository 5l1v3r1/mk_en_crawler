02/11/2010
ТИРАНА, Албанија -- Имотот и банкарските сметки на осомничените терористи и шефови на мафијата што оперираат во Албанија, беа блокирани од полицијата, по судските наредби поддржани од Министерството за финансии. 
Вкупната вредност на запленетиот имот од 2008 година се проценува на околу 22 милиони евра, објавија локалните медиуми во понеделникот (1-ви ноември). 
Некои од сопствениците се на црните листи на ОН и Соединетите Американски Држави. 
Останатите се обвинети за учество во криминални банди или се осудени за шверц и други кривични дела.
Во другите вести од понеделникот, Апелациониот суд на Тирана ја поддржа екстрадицијата на поранешниот албански владин функционер Алмир Рапо во Соединетите Држави, каде што треба да му се суди за убиство, киднапирање и рекетирање. 
Судот ја потврди одлуката на понискиот суд, отфрлајќи ги аргументите од одбраната на Рапо дека може да му биде доделена смртна казна ако биде осуден во САД. 
Рапо (28), беше уапсен во јули врз основа на барањето на властите во Вашингтон. 
(Шекули, Вижн +, Њус 24 - 02/11/10; AП, Балканвеб - 01/11/10)
