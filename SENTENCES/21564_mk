25/05/2008
САРАЕВО, Босна и Херцеговина (БиХ) -- Судот за воени злосторства при Судот на БиХ во петокот (23-ти мај) го осуди Жељко Лелек, поранешен полицаец од босанските Срби на 13 години затвор. 
Судот го прогласи за виновен за прогување и тортура на босански муслимани во градот Вишеград и силување муслимански жени во раните 1990-ти.
Во другите вести, Трибуналот на ОН во Хаг за воени злосторства (МКТЈ) во четвртокот условно ослободи двајца босански Срби и еден косовски новинар. 
Радивоје Милетиќ, поранешен висок армиски командант на босанските Срби и Љубомир Боровчанин, поранешен командант во Министерството за внатрешни работи на Република Српска (РС), добија дозвола да го поминат периодот од 26-ти до 30-ти мај во РС. 
Судот ќе го сослуша првиот сведок на одбраната на 2-ри јуни.
МКТЈ, исто така, условно го ослободи Батон Хаџиу, добропознат косовски новинар. 
Тој беше обвинет за непочитување на судот за натписот што го напиша во декември, во кој го идентификуваше заштитениот сведок кој сведочеше против поранешниот премиер Рамуш Харадинај. 
Хаџиу се изјасни за невин претходно оваа недела. 
(Фена, РТРС, Ројтерс, веб-страница на МКТЈ - 23/04/08)
