12/03/2009
САРАЕВО, Босна и Херцеговина (БиХ) -- Назначувањето на австрискиот дипломат Валентин Инзко за нов висок претставник е скоро сигурно, објавија австралиските медиуми во средата (11-ти март), цитирајќи неименувани извори во Министерството за надворешни работи.
Според нив, Инзко бил назначен од специјалниот претставник на ЕУ во БиХ во вторникот.
Советот за спроведување на мирот треба да го назначи наследникот на Мирослав Лајчак, што најверојатно ќе се случи на неговиот состанок подоцна овој месец.
Лајчак поднесе оставка на почетокот од февруари, за да ја преземе функцијата словачки министер за надворешни работи.
Во другите вести, БиХ во средата потпиша договор со НАТО за приклучување кон меѓународните мировни сили во Авганистан, објави портпаролот на НАТО Џејмс Апатураи.
Според договорот потпишан во Брисел, БиХ е признаена како држава која не е членка на НАТО и учествува во меѓународните сили во Авганистан.
(Дневни аваз, ДПА, РТТ, МИА, Европски глас - 11/03/09)
