29/12/2008
Бројот на посетителите на Јутјуб во Tурција двојно се зголеми откако премиерот Реџеп Тајип Ердоган рече дека ја посетил видео веб-страницата и покрај забраната што ја определија судовите од скоро една година, објави весникот Хуријет на 19-ти декември. 
Ердоган вели дека го посетил Јутјуб и дека ја гледал церемонијата во која жени со шамии станале членки на главната опозициска Народна републиканска партија. 
По изјавата на Ердоган, Јутјуб се качи на деветтото место меѓу најпосетуваните веб-страници во Турција.
***
Унгарски Телеком доби десетгодишна лиценца за работење на широмрежната 3Г мобилна мрежа во Maкедонијa, објави операторот во соопштението во вторникот (23-ти декември). 
Лиценцата, за која претпријатието плати 10 милиони евра, го обврзува да започне со работа во рок од шест месеци и да стане достапна за 80 отсто од домаќинствата во рок од три години.
***
Maкедонската влада ќе отвори бесплатни Интернет клубови во 15 градови низ цела Македонија, објави министерот за информатика, Иво Ивановски. 
Новите клубови ќе го подобрат пристапот до информации со т.н. 
е-вклучување, вели Ивановски. 
Владата ќе одвои 324.000 евра за финансирање на иницијативата.
***
Нова веб-страница за создавање и потпишување петиции за различни прашања почна да функционира во Кипар на 19-ти декември. 
Програмерите на веб-страницата www.cypruspetitions.com сакаат да обезбедат бесплатен ресурс за луѓето да го комбинираат стариот систем на петиции со модерната технологија. 
Веб-страницата моментно спроведува петиции за имотните права и управувањето со отпадот.
***
Претпријатието Eagle Mobile, огранок на турската „Чалик груп“, е омилен мобилен телефонски оператор во Aлбанијa, објави новинската агенција Анадолу на 19-ти декември. 
Претпријатието влезе на албанскиот пазар пред осум месеци и сега има повеќе од 130.000 корисници во Албанија. 
Околу 3.000 Албанци се секојдневни корисници на услугите на „Чалик груп“.
***
Бројот на кипарските домаќинства кои имаат компјутер се зголемува. 
Тој достигна 56,3 отсто во 2008 година, во споредба со 53,1 отсто во 2007 година, според годишното истражување на Кипарското биро за статистика. 
Околу 76,8 отсто од домаќинствата со Интернет пристап во Кипар имаат широкомрежен пристап. 
Анкетарите спроведоа истражување, насловено како „Употреба на информатичките и комуникациските технологии во домаќинствата и од поединци во 2008 година“, пет години по ред во сите земји на ЕУ.
***
Скопскиот Машински факултет отвори две нови лаборатории на 19-ти декември за постдипломски студии за моделирање, симулации и индустриски дизајн. 
Програмата ТЕМПУС на Европската комисија го финансираше проектот. 
Лабораториите имаат модерни работни станици, моделирачки и симулациски софтвер, графички интерактивни алатки и друга опрема.
(Разни извори – 22/12/08-29/12/08)
