06/03/2008
БРИСЕЛ, Белгија -- Европската комисија (ЕК) во средата (5-ти март) вети дека ќе го поттикне развојот во Западен Балкан преку визни олеснувања и повеќе инвестиции, во обид за гарантирање на стабилноста.
Во интерес на сите е реформите да продолжат, рече комесарот за проширување на ЕУ, Оли Рен, на презентацијата на привремениот извештај на ЕК за напредокот на земјите во регионот.
Според овој документ, ЕУ има намера да го укине својот визен режим за Србија, Албанија, Косово, Црна Гора и Босна и Херцеговина, да ги поттикне проектите за регионална соработка и да ги зајакне односите во областите на науката, културата и екологијата.
Брисел има намера да одвои скоро 800 милиони евра за овие цели ако земјите во регионот покажат напредок во евроинтеграцискиот процес.
(Балканвеб, Еурактив - 06/03/08;
Ројтерс, Балканвеб, Макфакс, Нафтемпорики, Фена, Капитал, ВОА, Топченал, Балканинсајт - 05/03/08)
