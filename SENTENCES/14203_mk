14/09/2005
ЗАГРЕБ, Хрватска -- Премиерот Иво Санадер во вторникот (13-ти септември) ги негираше гласините за предвремени избори, уверувајќи ги новинарите дека неговата конзервативна влада е стабилна и силна и дека ќе го одработи целиот мандат до ноември 2007 година. 
Владата неодамна беше критикувана во врска со состојбата во економијата, особено од страна на Ивица Рачан, водачот на главната опозициска Социјалдемократска партија.
Во другите вести од вторникот беше објавено дека на хрватските инспектори ќе им биде дозволено да го сослушаат хрватскиот бизнисмен Хрвоје Петрач, кој беше уапсен на 31-ви август во Грција. 
Петрач, кому во Хрватска му се суди во отсуство за киднапирање, е осомничен за помагање на главниот хрватски бегалец обвинет за воени злосторства, Анте Готовина. 
(Нови лист - 14/09/05; AП, ХИНА, ХРТ - 13/09/05)
