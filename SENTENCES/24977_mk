01/07/2009
НИКОЗИЈА, Кипар -- Спорот во врска со експлоатацијата на нафта помеѓу Турција и Кипар нема да ги поткопа тековните напори на двете кипарски заедници за повторно обединување на островот, објави во вторникот (30-ти јуни) американскиот помошник државен секретар Метју Бриза. 
Спорот е комерцијално и правно прашање и не смее да има влијание врз разговорите за повторно обединување, рече Бриза на прес-конференција, на крајот од тридневната посета на Никозија. 
Во мај Турција протестираше поради плановите на кипарската влада за ангажирање американско претпријатие кое ќе почне да бара нафта во нејзината ексклузивна економска зона во Средоземното Море. 
Анкара инсистираше на тоа дека експлоатацијата на нафта ги крши правата на кипарските Турци во врска со природните ресурси на островот. 
(КНА, Филелефтерос, АП - 30/06/09)
