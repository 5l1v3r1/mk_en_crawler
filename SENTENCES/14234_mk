13/01/2006
БРИСЕЛ, Белгија -- Игор Давидовиќ, главниот преговарач на Босна и Херцеговина (БиХ) со ЕУ, и Оснам Топчагиќ, директорот на директоратот на БиХ за европска интеграција во четвртокот (12-ти јануари) во Брисел се состанаа со Рајнхард Прибе, шефот на директоратот на Европската комисија за Западен Балкан, и со други официјални претставници.
Фокусот беше ставен на подготовките за започнување на преговорите за Спогодбата за стабилизација и асоцијација.
Исто така во четвртокот, локалната полиција во Федерацијата на БиХ, ЕУПМ и ЕУФОР извршија рација во владини објекти, во три полициски управи и во девет полициски станици на Херцеговачко-Неретванскиот кантон, како и во канцелариите на мостарското претпријатие „Кроација Херцеговина ауто“.
Рациите беа дел од истрагата за наводните злоупотреби на функциите.
Во другите вести од четвртокот, Министерскиот совет на БиХ се согласи да формира централен регистар, кој ќе ги вклучува досиејата за сите дозволи дадени на поединци кои бараат пристап до доверливи или тајни информации.
Формирањето на регистарот се смета за предуслов за проширувањето на соработката со ЕУ, ЕУРОПОЛ и НАТО.
(Дневни аваз, Независне новине - 13/01/06;
ПБС БиХ, Фена, РТРС - 12/01/06)
