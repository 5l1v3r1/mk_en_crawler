14/05/2009
СКОПЈЕ, Македонија -- Новоизбраниот претседател Ѓорге Иванов во четвртокот (14-ти мај) ја заврши кусата посета на Брисел, каде што отпатува по неговата инаугурација во вторникот. 
Тој и премиерот Никола Груевски се состанаа со шефот за надворешна политика на ЕУ, Хавиер Солана, кој истакна дека Македонија припаѓа во ЕУ. 
Тој додаде дека се големи шансите Скопје да ги започне преговорите за членство оваа година. 
Иванов потврди дека евроатланската интеграција претставува главен приоритет за него. 
Претходно во средата, Груевски се состана со комесарот за проширување на ЕУ, Оли Рен, со кого разговараше околу изгледите за членството и долготрајниот спор во врска со името помеѓу Македонија и Грција.
Во меѓувреме, во Скопје, Илка Лаитинен, извршниот директор на Европската агенција за управување со надворешните граници, ФРОНТЕКС, во средата ја пофали Македонија за нејзиниот напредок во управувањето со границата. 
На состанокот со министерката за внатрешни работи, Гордана Јанкуловска, Лаитинен истакна дека одлуката за либерализација на визниот режим за македонските граѓани што патуваат во земјите од ЕУ зависи од Европската комисија. 
(MИA, A1, MРT - 13/05/09)
