12/11/2006
БРИСЕЛ, Белгија -- Босна и Херцеговина (БиХ) и Србија го одложија потпишувањето на новиот трговски договор за модернизација и проширување на ЦЕФТА, објави во петокот (10-ти ноември) Пактот за стабилност, по работниот состанок на десетте идни потписници. 
Одложувањето, наводно, се должи на барањето на БиХ за делумно воведување на царински давачки на земјоделските производи од Хрватска, како и инсистирањето на Србија за задржување на заштитните мерки за својата домашна тутунска индустрија. 
Обновениот договор на ЦЕФТА има за цел замена на постојната мрежа од 32 билатерални Договори за слободна трговија во регионот. 
(Дневни аваз, Независне новине, Вјесник - 11/11/06; веб-страница на Пактот за стабилност за ЈИЕ, Косова лајв - 10/11/06)
