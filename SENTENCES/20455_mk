11/02/2008
МИНХЕН, Германија -- Американскиот министер за одбрана, Роберт Гејт, рече дека верува оти и покрај тоа што Русија се противи на независноста за Косово, таа ќе реагира зрело откако истата ќе биде прогласена. 
„Моето лично мислење е дека Русите ќе ... 
реагираат внимателно“, изјави Гејт за новинарите во саботата (9-ти февруари) на маргините од меѓународната конференција во Минхен. 
Тој, сепак, додаде дека не „очекува Москва да крене голема врева“.
На истиот форум, рускиот прв заменик-премиер, Сергеј Иванов, предупреди дека Европа би можела да ја отвори „Пандорината кутија“ ако го признае едностраното прогласување независност од страна на Косово. 
Иванов објасни дека Косово би можело да биде важен меѓународен преседан. 
Тој инсистираше на тоа дека ако ЕУ го признае Косово, тие треба да ја признаат и независноста на самопрогласената Турска Република Северен Кипар.
Исто така во Минхен, шефот за безбедност на ОН, Хавиер Солана, во неделата рече дека одлуката во врска со оперативниот план за мисија на ЕУ во Косово се очекува наскоро. 
Тој инсистираше на тоа дека мисијата е единствениот начин ЕУ да ја исполни својата обврска за помош во стабилизирањето на регионот. 
(РФЕ, Телеграфи, РТК, Балканвеб, Б92, Бета, Танјуг, Ројтерс - 10/02/08)
