12/04/2006
ЛУКСЕМБУРГ -- Романскиот министер за надворешни работи, Михаи Разван Унгуреану, во вторникот (11-ти април) во Луксембург изјави дека е можно Романија и Бугарија заеднички да побараат од ЕУ јасна изјава за датумот на пристап на двете земји. 
Тој рече дека тој и неговиот бугарски колега, Ивајло Калфин, неодамна разговарале за ова прашање, во надеж за специјална декларација во врска со датумот за време на Министерскиот самит на ЕУ во јуни.
Во другите вести, комесарот за животна средина на ЕУ, Ставрос Димас, кој во вторникот го посети Букурешт, ја повика Романија на поинтензивна работи на исполнувањето на своите обврски во врска со членството во ЕУ за заштитата на животната средина. 
Димас, сепак, истакна дека Романија постигнала значаен напредок во оваа област. 
(Девет часот - 12/04/06; Ројтерс - 11/04/06)
