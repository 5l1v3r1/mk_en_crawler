30/08/2007
САРАЕВО, Босна и Херцеговина (БиХ) -- Високиот претставник Мирослав Лајчак понуди нов концепт за полициските реформи за време на состанокот во средата (29-ти август) со четворицата водечки политичари -- Харис Силајџиќ од СБиХ, Небојша Радмановиќ од СНСД, членовите на ПДП Драган Човиќ и Младем Иваниќ.
Лајчак, наводно, разговараше со секој од овие политичари одделно.
Тој не сакаше јавно да зборува за деталите, поради загриженоста медиумските шпекулации негативно да се одразат на преговорите.
Сите четворица политичари, исто така, одбија да дадат коментар, велејќи дека ќе им требаат неколку денови за да го проучат предлогот на пет страници.
В четврток Лајчак ќе се состане со водачите на СДА, ХДЗ 1990 и СДП.
Полициските реформи се предуслов за потпишување на Договорот за стабилизација и асоцијација со ЕУ.
(Дневни аваз, Независне новине - 30/08/07;
РТРС - 29/08/07)
