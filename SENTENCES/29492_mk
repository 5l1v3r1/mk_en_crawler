02/04/2010
БУКУРЕШТ, Романија -- Автобусите и трамваите во Букурешт застанаа во четвртокот (1-ви април), откако стотици возачи започнаа штрајк без претходно предупредување.
Тие протестираа заради владините мерки на штедење, кои ги намалуваат нивните плати и велигденски бонуси.
Единствениот јавен транспорт кој продолжи со работа, беше подземната железница, која мораше да го зголеми капацитетот за да ги прифати толпите народ.
Директорот на букурешкото претпријатие за јавен транспорт, Георге Арон, ги увери демонстрантите дека основните примања нема да бидат намалени.
Претпријатието одлучи да ги зголеми цените на билетите почнувајќи од 1-ви мај, заради поголеми приходи.
(Романиан тајмс, Зиаре, Nine o'clock, Медиафакс, АФП, АП, УПИ, Зиаре - 01/04/10)
