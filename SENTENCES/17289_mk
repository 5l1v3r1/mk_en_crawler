24/12/2006
МИТРОВИЦА, Косово, Србија -- ЕУ ќе обезбеди 1,4 милиони евра за спроведување на пет општински инфраструктурни проекти во Косово следната година, според соопштението од саботата (23-ти декември).
Иницијативите вклучуваат изградба на нови системи за водоснабдување и канализација во Митровица, Стрпче, Фираја и Качаник, како и изградба на нови училишта во Стрпче и Брод.
Исто така во саботата, претставникот на ЕУ, Торбјорн Солстром, за програмата на радио Митровица „Контакт плус“ изјави дека Европската комисија подготвила финансиски пакет во висина од 190 милиони евра за Косово во следните три години.
Тој рече дека парите ќе бидат наменети за поддршка на децентрализацијата, економскиот развој и инфраструктурата.
Мисијата на ЕУ ќе ја замени актуелната администрација на УНМИК во Косово.
(Политика, Вечерње новости - 24/12/06;
Б92 - 23/12/06)
