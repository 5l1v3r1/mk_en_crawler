04/07/2010
БЕЛГРАД, Србија -- ЕУ, КФОР и српските официјални претставници го осудија фрлањето рачна граната за време на српскиот протести во поделениот северен косовски град Митровица во петокот (2-ри јули), при што загина еден маж, а 11 други лица беа повредени. 
Претседателот Борис Тадиќ во петокот свика вонреден состанок на Националниот совет за безбедност. 
Тој ја откажа планираната посета на Црна Гора оваа недела и наместо тоа ќе отпатува за Њујорк, за да присуствува на сесијата на Советот за безбедност на ОН, каде што ќе ги информира членовите за ситуацијата во Митровица.
Премиерот Мирко Цветковиќ ги повика сите таму да се воздржат од насилство и да го осудат екстремизмот. 
Претседателот на ЕУ Херман Ван Ромпуј изрази длабока загриженост поради инцидентот, додека КФОР ја осуди експлозијата и повика на апсење на одговорните. 
Саботата беше прогласена за ден на жалост во Митровица. 
(Блиц, Бета, Б92, ББС, Танјуг - 02/07/10)
