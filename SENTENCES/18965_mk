04/03/2007
ПРИШТИНА, Косово, Србија -- Неколку илјадници етнички Албанци се собраа во Приштина во саботата (2-ри март), за да протестираат против планот на претставникот на ОН Марти Ахтисари за иднината на Косово.
Демонстрациите беа во организација на групата „Ветевендосја“ (Самоопределување) и беа мирни, за разлика од претходните протести пред две недели.
„Ветевендосја“ сака владата да ги прекине преговорите со Србија и да го прогласи Косово за независна држава.
Демонстрантите, исто така, побараа да се стави крај на присуството на ОН во покраината.
Косовскиот претседател Фатмир Сејдиу и премиерот Агим Чеку повикаа на бојкот на демонстрациите, тврдејќи дека секое насилство би го блокирало патот кон независноста од планот на Ахтисари.
(AФП, АП, Интернешнал хералд трибјун, Фокус, Бета, Танјуг, Косова лајв - 03/03/07)
