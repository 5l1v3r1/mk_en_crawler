18/09/2007
АТИНА, Грција -- Претседателот Каролос Папуљас во понеделникот (17-ти септември) побара од премиерот Костас Караманлис да ја формира следната грчка влада, по официјалната потврда дека неговата Нова демократија победила на изборите во неделата со тесна разлика. 
Караманлис ќе има рок од три дена да ги претстави своите нови министри. 
Тој рече дека неговата следна влада ќе биде помала и ќе вклучува нови имиња. 
Експертите очекуваат министерката за надворешни работи, Дора Бакојани, и министерот за финансии, Јоргос Алогоскуфис, да останат на своите позиции. 
Но, министерот за јавен ред е можно да биде сменет поради несоодветниот одговор на противпожарникарскиот оддел на пожарите што се раширија низ земјата во август. 
Промена се очекува и во Министерството за образование.
Нова демократија ќе има 152 места во парламентот од 300 места, додека најголемата опозициска партија ПАСОК ќе добие 102 места -- загуба од 15 за партијата. 
Комунистите ќе добијат 22, Левичарската коалиција 14 места, додека екстремно десничарската ЛАОС ќе добие 10 места. 
(Логос, Елефтерос типос - 18/09/07; Ројтерс, АП, АФП, ДВ, Блумберг, ЕРТ, АНА-МПА, ИТАР-ТАСС - 17/09/07)
