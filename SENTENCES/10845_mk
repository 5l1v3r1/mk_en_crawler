03/09/2004
БЕЛГРАД, Србија и Црна Гора -- Расим Љајиќ, шефот на Националниот совет на Србија и Црна Гора за соработка со Трибуналот на ОН за воени злосторства, во четвртокот (2-ри септември) изјави дека ќе свика состанок со високи официјални претставници со цел да се одредат приоритетите на соработката во врска со воените злосторства. 
Тој рече дека сојузната и републичката влада треба да работат заеднички за обезбедување на подобра соработка, додавајќи дека екстрадицијата на обвинетите поединци претставува главен приоритет.
Во другите вести од четвртокот судиите на судскиот процес против Слободан Милошевиќ побараа двајца британски адвокати да го застапуваат обвинетиот. 
Стивен Кеј и Џилијан Хигинс, кои го следеа судскиот процес за да се осигури фер судење, сé уште не кажаа дали ќе го прифатат случајот. 
Милошевиќ се спротивстави на нивното одредување за негови застапници и вети дека ќе поднесе жалба. 
Неговите континуирани здравствени проблеми беа причина за одлуката на судиите. 
(AП, Гардијан - 03/09/04; Б92, AФП - 02/09/04)
