01/08/2008
БЕЛГРАД, Србија -- Шефот на националниот совет на Србија за врски со Трибуналот на ОН за воени злосторства, Расим Љајиќ, во четвртокот (31-ви јули) истакна дека е сé yште е премногу рано да се каже дали апсењето на Радован Караџиќ може да покаже каде се наоѓа поранешниот командант на босанските Срби Ратко Младиќ. 
„Би било нереално да се мисли дека една таква истрага би можела да ни даде траги што ќе водат до Ратко Младиќ“, рече тој. 
Љајиќ вети дека потрагата по Младиќ и другиот бегалец Горан Хаџиќ ќе продолжи во согласност со меѓународните обврски на Србија. 
Тој додаде дека по апсењето на Караџиќ минатата недела, српските власти очекуваат позитивен извештај од главниот обвинител на ОН Серж Брамерц, до Советот за безбедност на ОН и Министерскиот совет на ЕУ.
При посетата на Сараево, американскиот специјален претставник за прашањата на воените злосторства, Клинт Вилијамсон, рече дека Вашингтон ќе продолжи со притисокот врз Србија за екстрадиција на Младиќ и Хаџиќ што е можно поскоро. 
„Приказната нема да заврши додека преостанатите двајца се сé уште на слобода“, изјави Вилијамсон за весникот „Дневни аваз“. 
(Б92, ФоНет, Танјуг, Дневни аваз - 31/07/08)
