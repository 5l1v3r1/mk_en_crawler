02/05/2005
ИЗМИР, Турција -- Шефот на делегацијата на Европската комисија во Турција, Хансјорг Крешмер, во саботата (30-ти април) изјави дека датумот на започнување на разговорите за пристап со Турција ќе биде историски. 
Тој, сепак, додаде дека започнувањето на разговорите не значи автоматски влез во Унијата, предупредувајќи дека претстои долг и тежок пат исполнет со реформи. 
Тој изрази уверување дека властите ќе ги надминат тешкотиите и ќе се соочат со предизвиците.
Во другите вести, групата што се нарекува себеси „Курдистански соколи на слободата“, за која се смета дека има тесни врски со забранетата Курдистанска работничка партија, во неделата ја презеде одговорноста за бомбардирањето во туристичкото место Кушадаси, при кое еден полицаец загина, а четворица други беа повредени. 
Кога екплодираше бомбата полицајците го испитуваа сомнителниот пакет оставен пред еден споменик. 
(Агенција Анадолу - 02/05/05; Ројтерс - 01/05/05)
