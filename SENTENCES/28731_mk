10/05/2010
БУКУРЕШТ, Романија -- По состанокот со мисијата на ММФ во неделата (9-ти мај) министерот за финансии Себастијан Владеску ги потврди претходно објавените кратења од 25 отсто на платите во јавниот сектор, и 15 отсто на пензиите и социјалните додатоци. 
Мерките првпат ги објави претседателот Трајан Башеску во четвртокот, но ММФ сакаше да осигури построго спроведување. 
Башеску вели дека ако овие мерки не бидат воведени, Романија најверојатно ќе мора да преговара за нов заем со меѓународни финансиски институции, откако нејзиниот сегашен договор од 20 милијарди евра -- 13 милијарди од ММФ и 6 милијарди од ЕУ -- ќе истече следната година.
Што се однесува до границата на буџетскиот дефицит, бројката е 6,8 отсто од БДП. 
Џефри Френкс, шеф на мисијата на ММФ во Романија, рече дека Фондот ќе го исплати вториот дел од заемот од 850 милиони евра дури откако владата ги спроведе планираните кратења на трошоците. 
(Блумберг, Зиарул, Котидианул - 10/05/10; AФП - 09/05/10)
