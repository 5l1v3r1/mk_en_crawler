02/11/2010
САРАЕВО, Босна и Херцеговина (БиХ) -- Новоизбраниот член на трипартитното претседателство, Бакир Изетбеговиќ, во понеделникот (1-ви ноември) се извини за секоја невина жртва убиена од армијата на БиХ.
Во изјавата за српското радио Б92, Изетбеговиќ рече дека невините жртви се еднакви и лично се извини, но во исто време додаде дека за официјално извинување е потребен компромис во БиХ.
Изетбеговиќ, син на претседателот на БиХ во времето на војната, Алија Изетбеговиќ, рече дека односите меѓу Србија и БиХ се подобрени од декларацијата за Сребреница, која српскиот парламент ја усвои во март, и посетата на српскиот претседател Борис Тадиќ на Сребреница.
Тој ја истакна важноста на континуираните напори за нормализирање на врските.
(MИA, Б92, Taнјуг - 01/11/10)
