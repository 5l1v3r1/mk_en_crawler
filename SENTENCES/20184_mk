14/02/2008
БУКУРЕШТ, Романија -- Водачот на главната опозициска партија, Социјалдемократската партија (ПСД), Мирчеа Џоана, во средата (13-ти февруари) се состана со премиерот Калин Попеску Таричеану и побара поместување на парламентарните избори на истиот ден кога ќе се одржат и локалните избори.
Џоана инсистира на тоа дека предвремените избори се единствениот начин за решавање на актуелниот политички ќор-сокак помеѓу Таричеану и претседателот Трајан Башеску.
Но, идејата има мала поддршка, па дури и во самата партија на Џоана.
Почесниот претседател на ПСД, Јон Илиеску, рече дека Џоана „малку ги измешал работите, бидејќи ПСД не е подготвена за избори“.
Локалните избори треба да се одржат во првата половина од оваа година, додека парламентарните избори треба да се одржат на крајот од годинава.
(Ромпрес, Евениментул зилеи - 14/02/08;
Hotnews.ro, Mедиафакс - 13/02/08)
