21/04/2010
СТРАЗБУР, Франција -- Групата држави против корупцијата на Советот на Европа (ГРЕКО) во вторникот (20-ти април) повика на подлабока проверка на турскиот антикорупциски закон.
Во извештајот објавен во Стразбур, групата ја критикуваше, како што ја опиша, недоволната контрола над партиските финансии, бидејќи независните власти не ги следат банкарските сметки на политичките партии.
„Повеќето партии не ги објавуваат своите сметки.
Покрај тоа, надзорот на партиските финансии -- кој моментно го врши Уставниот суд -- дозволува понатамошни подобрувања“, се заклучува во извештајот.
(Веб-страница на ГРЕКО - 20/04/10)
