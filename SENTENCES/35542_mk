10/06/2004
ЗАГРЕБ, Хрватска -- Локалните медиуми во средата (9-ти јуни) објавија дека Хрватска очекува да добие позитивен одговор за започнуваoе на разговорите за пристап со ЕУ на почетокот од следната година.
Извештајот ја наведува нацрт-агендата за самитот на ЕУ следната недела, во која се вели дека европските водачи ќе се согласат за започнуваoе на преговори со Загреб.
Тоа би можело да значи дека Хрватска би можела да пристапи во Унијата во 2007 година, заедно со Бугарија и со Романија.
Во другите вести, хрватскиот министер за надворешни работи, Миомир Жужул, го критикуваше Трибуналот на ОН за воени злосторства поради тоа што му дозволи на Слободан Милошевиќ да даде јавни политички изјави пред српските претседателски избори.
Тој рече дека неговата земја ги очекува со "одредено ниво на нервоза" српските претседателски избори следната недела, поради фактот што на нив учествуваат "очигледни воени злосторници".
(УПИ, АФП - 09/06/04)
