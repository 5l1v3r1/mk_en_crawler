02/11/2007
ТИРАНА, Албанија -- Претседателот Бамир Топи во четвртокот (1-ви ноември) рече дека Албанија нема да биде прва земја што ќе ја признае независноста на Косово ако покраината ја прогласи унилатерално, по преговорите за идниот статус на крајот од следниот месец. 
Топи додаде дека се сомнева оти сите земји-членки на ЕУ ќе го признаат Косово, и рече дека Албанија ќе го поддржи секое евентуално дефинирање на статусот поддржано од меѓународната заедница.
Во другите вести од четвртокот, шефот на косовскиот преговарачки тим, Ветон Сурои, предвиде дека покраината ќе добие независност во текот на следните 100 дена. 
„Уморни сме од преговори и до Божиќ нашиот парламент треба да донесе одлука за датумот на независноста“, изјави Сурои на форумот во Берлин, насловен како „Криза на владеењето“ и организиран од германските разузнавачки служби. 
(Шекули, Кохајоне, Шкип - 02/11/07; Балканвеб, Њус24ТВ, веб-страница на албанскиот претседател, Танјуг, МТИО, Телеграфи, РТК, Косова лајв, Косова прес, РФЕ, АФП, АП - 01/11/07)
