27/01/2011
ТИРАНА, Албанија -- Премиерот Сали Бериша во средата (26-ти јануари) рече дека неговата земја е подготвена да ја истражи „секоја педа“ од нејзината територија, како што беше побарано во извештајот на известувачот на СоЕ, Дик Марти, во врска со обвинувањата за трговија со органи. 
Сепак, тој негираше дека обвинувањата се вистинити и рече дека Марти мора да даде докази, како што вети.
„Дик Марти даде важна изјава дека ќе обезбеди сведоци. 
И јас ѝ гарантирам на меѓународната заедница дека ние ќе обезбедиме целосна заштита на сведоците“, рече Бериша за време на седница на владата. 
Тој ги опиша наводите дека водачите на милицијата на ОВК -- вклучувајќи го сегашниот косовски премиер, Хашим Тачи -- биле вклучени во незаконско прибирање и трговија со човечки органи како „измислени од страна на машинеријата за пропаганда на Милошевиќ, веднаш по бомбардирањето на НАТО“.
„Обвинувањата беа испитани и тие не се точни“, рече Бериша. 
(Топ Њуз, Алсат, Клан, Визион +, Балкан Веб - 26/01/11)
