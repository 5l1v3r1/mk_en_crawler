23/12/2007
ЗАГРЕБ, Хрватска -- Четворица поранешни хрватски полицајци во петокот (21-ви декември) беа осудени на затворска казна од страна на хрватски суд за помагање во воените злосторства извршени во Бјеловар во октомври 1991 година.
Првиот осуден, Лука Маркешиќ, беше осуден на четири години затвор, додека тројцата други -- Зденко Радиќ, Зоран Марас и Иван Орловиќ, добија затворски казни во траење од по три години.
Обвинетите беа прогласени за виновни поради тоа што им дозволиле на хрватските паравојници да ги однесат шестмината заробени војници на Југословенската народна армија и еден цивил од затворот во Бјеловар во блиската шума, каде што паравојниците пукале на нив.
Војниците загинале, но цивилот преживеал.
Четворицата обвинети претходно беа обвинети за воени злосторства, но обвинителството подоцна ги отфрли овие обвиненија и ги обвини за помагање во воени злосторства.
(Б92 - 22/12/07;
Хина, Бета, УПИ - 21/12/07)
