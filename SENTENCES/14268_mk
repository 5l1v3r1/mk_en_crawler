14/02/2006
БРИСЕЛ, Белгија -- Комесарот за проширување на ЕУ, Оли Рен, повторно го повика Белград да ја интензивира соработката со Трибуналот на ОН за воени злосторства и да го предаде бегалецот Ратко Младиќ.
За време на прес-конференцијата во понеделникот (13-ти февруари) во Брисел, Рен рече дека главната обвинителка на Трибуналот на ОН, Карла дел Понте, му рекла оти нивото на соработка од страна на Србија е влошено во изминативе неколку месеци.
Исполнувањето на обврските кон Хаг е клучно за заокружувањето на преговорите за Договорот за стабилизација и асоцијација со ЕУ, додаде тој.
Исто така во понеделникот, донаторите официјално ја започнаа втората фаза од меѓународно спонзорираната програма за развојот на јужна Србија.
Во текот на следните две години повеќе од 10 милиони евра ќе бидат инвестирани во оваа област, која е претежно населена со етнички Албанци.
(Данас - 14/02/06;
Бета, РТС - 13/02/06)
