14/05/2010
СОФИЈА, Бугарија -- Бугарските претпријатија не добија право да учествуваат во трговијата со емисии на јаглерод, изјави министерката за животна средина, Нона Караџова, во четвртокот (13-ти мај).
Таа за ова го обвинува недостатокот на соодветно дејствување од страна на претходната влада и нејзиното непочитување на специфичните препораки на Бугарија.
Како резултат на ова, претпријатијата со право да ги тргуваат своите емисии на јаглерод можат да го сторат тоа само до крајот на јуни.
Ова не влијае на квотите на владата, истакна заменик-министерката за животна средина, Евдокија Манева.
Тргувањето со емисиите на јаглерод беше вклучено во антикризниот пакет на владата и требаше да донесе приходи во висина од 250 милиони евра.
(бТВ, Дарик, БНТ - 13/05/10)
