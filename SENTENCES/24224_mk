15/06/2009
СОФИЈА, Бугарија -- Кампањата за парламентарните избори на 5-ти јули во Бугарија официјално започна во неделата (14-ти јуни).
Политичките партии и коалициите имаат рок до сабота вечер да ги регистрираат своите кандидатски листи.
Дваесет од нив го сторија тоа, според извештаите на медиумите.
Изборите ќе бидат први во Бугарија на кои ќе биде применет делумен мнозински гласачки систем, при што 31 од вкупно 240 парламентарци ќе бидат избрани преку мнозинско гласање.
Непосредно пред крајниот рок за регистрирањето, се случи значително преструктуирање на помалите партии.
Коалицијата НАПРЕД, која освои нешто повеќе од 2 отсто на изборите за Европскиот парламент на 7-ми јуни, се подели.
Една од главните партии во коалицијата, ВМРО, й се приклучи на конзервативната партија Ред, право и правда, која освои околу 4,7 отсто од гласовите за ЕП.
(БНР, Дарик, Софинска новинска агенција, БГНЕС, Медиапул, Фокус - 14/06/09)
