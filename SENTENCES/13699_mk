23/08/2005
БЕЛГРАД, Србија и Црна Гора -- Српскиот парламент во понеделникот (22-ри август) го изгласа владиниот план за приватизација на државното претпријатие НИС.
Во нафтениот гигант работат 17.000 луѓе.
Неговата продажба е еден од клучните услови за континуираната поддршка од ММФ.
Фондот, исто така, бара реформа на пензискиот систем во земјата за обезбедување на понатамошни заеми и за да ја одобри економската и финансиската политика на Србија.
Во другите вести, крадци украдоа 700 килограми анодна кал од сега веќе непостоечкиот рударски комплекс „Бор“.
Српската полиција вели дека од калта би можеле да се добијат околу еден килограм злато и 6 килограми сребро, како и други скапоцени метали.
Исто така во понеделникот, српскиот претседател Борис Тадиќ се состана со хрватскиот музичар Дарко Рундек, кој беше нападнат од страна на неколку млади на крајот од минатата недела додека беше на турнеја низ Србија.
Тадиќ се извини за етнички мотивираниот инцидент, нарекувајќи го срамен.
(РТС, Блиц, Нови лист - 23/08/05;
AП, АФП, Бета - 22/08/05)
