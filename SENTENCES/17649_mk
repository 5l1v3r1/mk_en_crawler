26/07/2007
ХАГ, Холандија -- Главната обвинителка на ОН за воени злосторства, Карла дел Понте, во средата (25-ти јули) ги повика Босна и Херцеговина (БиХ), Србија и Црна Гора да сторат сé што е во нивна моќ за да го фатат поранешниот водач на босанските Срби Радован Караџиќ и неговиот воен командант Ратко Младиќ. 
Портпаролката на Дел Понте, Олга Кавран, објави изјава во која истакнува дека поминале 12 години откако Меѓународниот трибунал за поранешна Југославија ги обвини Младиќ и Караџиќ за геноцид во врска со масакрот во Сребреница и други злосторства. 
Таа, исто така, ја повика меѓународната заедница да ја зајакне својата поддршка за пронаоѓање и казнување на сите одговорни за воените злосторства во поранешна Југославија. 
(Бета, Независне новине, СРНА, РТРС, ФЕНА - 25/07/07)
