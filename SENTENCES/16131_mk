16/11/2006
ПОДГОРИЦА, Црна Гора -- Продолжувањето на разговорите за Спогодбата за стабилизација и асоцијација со ЕУ и прифаќањето во програмата на НАТО Партнерство за мир до крајот на оваа година се главните цели на новата црногорска влада, рече премиерот Жељко Штурановиќ во средата (15-ти ноември). 
Оттука натаму земјата ќе има за цел забрзување на реформите за постигнување на полноправно членство во НАТО и во ЕУ, додаде тој.
Во другите вести од средата, претставниците на германската и црногорската влада потпишаа протокол за соработка за 2006 година, со кој се обезбедуваат 63 милиони евра. 
Парите потоа ќе бидат искористени за финансирање на структурните реформи и развој на финансискиот сектор, како и за инфраструктурни проекти. 
(Побједа - 16/11/06; МИНA - 15/11/06)
