06/03/2008
БУКУРЕШТ, Романија -- Владата во средата (5-ти март) одлучи да ги одржи првиот круг локални избори на 1-ви јуни, по што ќе следат вториот на 15-ти јуни, ако биде потребно. 
Првично премиерот Калин Попеску Таричеану ја даде идејата за крајот на мај или почетокот на јуни, при што се шпекулираше за 25-ти мај за првиот круг, а 8-ми јуни за вториот. 
Објаснувајќи ја одлуката за 1-ви јуни, Таричеану истакна дека Европското првенство започнува на 7-ми јуни.
Исто така во средата, претседателот Трајан Башеску и претставниците на најголемите политички партии, вклучително и Социјалдемократската партија и партијата Голема Романија, потпишаа национален план за поттикнување на образованието. 
Тој предвидува одвојување на 6 отсто од романскиот БДП за овој сектор отсега до 2013 година. 
(Nine o'clock - 06/03/08; Meдиафакс, Ромпрес - 05/03/08)
