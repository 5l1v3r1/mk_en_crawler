29/10/2009
БРИСЕЛ, Белгија -- Македонскиот премиер Никола Груевски во средата (28-ми октомври) вети дека неговата земја ќе продолжи со реформите потребни за доближување на земјата до ЕУ и ќе продолжи со обидите за решавање на својот долготраен спор околу името со Грција.
На заедничката прес-конференција со шефот за надворешна политика на ЕУ Хавиер Солана во Брисел, Груевски рече дека Македонија е задоволна од неодамнешниот позитивен извештај на Европската комисија за напредокот на земјата и ќе се обиде да ги надмине слабостите споменати во документот.
Солана истакна дека ЕУ сака спорот околу името да биде решен што е можно поскоро.
Исто така во средата, Димитрис Друцас, кој го дели грчкото Министерство за надворешни работи со премиерот Јоргос Папандреу, за Ројтерс изјави дека Македонија не може да почне разговори за пристапување во ЕУ додека не биде решен спорот околу името.
„Ова е многу јасна и строга позиција на Грција“, рече тој.
(MИА, А1, Алсат, Сител, Ројтерс - 28/10/09)
