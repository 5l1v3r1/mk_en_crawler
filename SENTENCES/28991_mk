07/07/2010
ЗАГРЕБ, Хрватска -- Премиерката Јадранка Косор и претседателот на Трибуналот на ОН за воени злосторства Патрик Робинсон во вторникот (6-ти јули) се согласија дека правдата нема да преовлада ако двајцата преостанати бегалци обвинети за воени злосторства -- Ратко Младиќ и Горан Хаџиќ -- не бидат уапсени и изведени пред лицето на правдата.
Робинсон, исто така, рече дека последниот дел од соработката на земјата со Трибуналот зависи од проценката на главниот обвинител Серж Брамерц.
Во Загреб Робинсон се состана и со претседателот на Врховниот суд Бранко Хрватин на разговори околу работата поврзана со случаите на воените злосторства и прашањата поврзани со наследството на Трибуналот на ОН.
Робинсон ја завршува својата тридневна посета на Хрватска во среда.
(ХИНА, ХРТ, Нова ТВ, Радио Слободна Европа - 06/07/10)
