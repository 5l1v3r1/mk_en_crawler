03/12/2010
БЕЛГРАД, Србија -- Властите во Србија во четвртокот (2-ри декември) прогласија вонредна состојба во некои централни и западни делови на земјата.
Поројните дождови ја преполнија реката Дрина, поради што 140 беа евакурани поради преплавените куќи, ниви и патишта.
Струјата беше во прекин, а недостаток на вода беше пријавен во областа во близина на границата со Босна и Херцеговина (БиХ), каде што нивоата на водата се зголемија на опасно високо ниво.
Властите во хрватскиот град Метковиќ, исто така, прогласија вонредна состојба;
700 куќи беа поплавени таму.
Во северна Црна Гора, пак, бројот на евакуираните се зголеми двојно од средата, на 1.000 луѓе во четвртокот.
Во меѓувреме, Косовските безбедносни сили (КБС) со помош на властите се справија со масовните поплави во северна Албанија.
Двете влади во четвртокот постигнаа договор за помош.
Косовскиот персонал ќе почне да пристигнува во петок.
Најпогоден е Скадар, каде што стотици семејста се евакуирани со брод.
Илјадници други остануваат заробени во поплавените куќи и станови.
Опозициските политички партии ја обвинија владата за неуспех и побараа нејзина оставка, бидејќи ова е петти пат Скадар да биде зафатен од поплави.
(AП, МИА, Б92, Танјуг, ББС, Телеграфи, Балкан веб, Шекули, Вижн, Алсат - 02/12/10)
