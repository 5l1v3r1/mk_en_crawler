02/07/2006
ЗАГРЕБ, Хрватска -- Шефот на ОДИХР Кристијан Строхал во петокот (30-ти јуни) ги пофали напорите на хрватските власти за борба против криминалот мотивиран од омраза во земјата.
Тој говореше на состанокот за пилот-програмата -- во организација на ОБСЕ, Велика Британија и САД -- за обука на полицијата за истражување и одговор на ваквите кривични дела.
Во другите вести од петокот, јадранскиот Евро регион, кој ги вклучува Албанија, Босна и Херцеговина, Хрватска, Црна Гора и Словенија, официјално беше отворен во хрватскиот град Пула, каде што ќе биде и базата на иницијативата.
Проектот има за цел зајакнување на институционалната соработка и унапредување на развојот на јадранскиот регион.
(Вечерњи лист, Вјесник - 01/07/06;
веб-страница на ОБСЕ, ХИНА - 30/06/06)
