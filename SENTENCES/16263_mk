14/06/2006
САРАЕВО, Босна и Херцеговина (БиХ) -- Високиот претставник Кристијан Шварц-Шилинг во вторникот (13-ти јуни) упати остри критики до босанскиот парламент поради неговото неработење, како резултат на бојкотот од страна на пратениците од Република Српска (РС). 
„Овој пропуст -- во земја каде што основните услуги се одолговлечени или не постојат, каде што условите на патиштата и куќите и училиштата се шокантни, и каде што цели семејства мора да преживуваат со 300 марки месечно -- не е ништо друго туку шлаканица за народот во БиХ“, рече тој. 
Пратениците од РС одбиваат да присуствуваат на парламентарните седници веќе три недели, барајќи формирање на специјална комисија за истрага на судбината на Србите од Сараево, кои се сé уште исчезнати од конфликтот во БиХ. 
(Извори на ОХР, ПБС БиХ, НТВ Хајат - 13/06/06)
