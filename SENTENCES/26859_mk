08/02/2010
БЕЛГРАД, Србија -- Мисија на ММФ допатува во Белград во понеделник (8-ми февруари), пред новиот преглед на стенд-бај програмата на државата, објавија локалните медиуми во неделата.
Мисијата ќе помине неколку недели во земјата, остварувајќи состаноци со високи владини претставници, како и со претставници во Министерството за финансии и централната банка.
Досега Србија доби 1,12 милијарди евра од програмата во висина од 2,9 милијарди евра.
Следната транша треба да изнесува вкупно 350 милиони евра, кои централната банка се надева дека ќе ги добие во мај.
Клучните прашања вклучуваат фискална консолидација, особено замрзнување на платите во јавниот сектор и пензиите.
(Бета, Б92, Танјуг - 07/02/10)
