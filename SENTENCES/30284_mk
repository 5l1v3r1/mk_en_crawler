19/12/2010
AТИНА, Грција -- Владата во саботата (18-ти декември) обелодени амбициозна програма за приватизација со цел внесување 7 милијарди евра во државниот буџет и помош за справување со финансиската криза.
Планот вклучува продажба на државните акции во железничките и транспортните претпријатија, атинскиот аеродром, фирмите за водовод и канализација, поштенската служба, државната лотарија и концесии на пристаништата и патиштата.
Истиот треба да се спроведе во текот на следните три години.
Соопштението дојде еден ден откако ММФ објави дека ја одобри исплатата на нови 2,5 милијарди евра за грчкиот план за финансиска помош од 110 милијарди евра.
Според Фондот, грчките власти треба „да се пофалат“ за нивните напори за спроведување на буџетските кратења, но треба да спроведат дополнителни реформи за исполнување на зголемените цели на растеж.
(Радио Слободна Европа - 18/12/10;
Блумберг, Ројтерс, АП - 17/12/10)
