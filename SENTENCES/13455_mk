25/10/2005
САРАЕВО, Босна и Херцеговина (БиХ) -- Полицијата уапси тројца мажи осомничени дека подготвувале терористички напади на неименувани цели, објавија властите во понеделникот (24-ти октомври). 
Двајца од нив имаат швајцарско, односно турско државјанство, но се од поранешна Југославија. 
Третиот е босански државјанин. 
Полицијата откри видео-лента која, наводно, требало да биде пуштена во јавноста по самоубиствените напади. 
Засилена е безбедноста околу амбасадите и зградите на меѓународните организации.
Во другите вести од понеделникот, Муслиманската комисија за исчезнати лица објави дека во селото Снагово, на 50 километри од Сребреница, е откриена нова масовна гробница. 
Експертите за судска медицина очекуваат да ги најдат остатоците на жртвите од масакрот во Сребреница во 1995 година. 
(AФП, УПИ, ББС - 24/10/05)
