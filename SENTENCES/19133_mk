01/02/2007
ПРИШТИНА, Косово, Србија -- Косовскиот премиер Агим Чеку и командантот на КФОР, генерал-полковник Роланд Катер, во средата (31-ви јануари) ја повикаа јавноста да се воздржи од насилство, во врска со посетите на специјалниот претставник на ОН Марти Ахтисари на Приштина и Белград в петок. 
Тој ќе го претстави предлогот за решавање на статусот. 
Чеку, Катер и полициските претставници на УНМИК се состанаа во средата на разговори околу ситуацијата. 
Катер рече дека КФОР е во состојба на готовност и е подготвен да ја држи ситуацијата во Косово под контрола и по обелоденувањето на предлогот на Ахтисари. 
(Блиц - 01/02/07; Косова лајв, Б92, Фокус, Бета - 31/01/07)
