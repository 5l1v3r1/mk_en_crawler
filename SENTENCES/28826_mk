09/07/2010
ВАШИНГТОН, САД -- Претседателот Барак Обама во четвртокот (8-ми јули) предупреди дека Турција е можно да побара сојузници надвор од Западот ако ЕУ продолжи да демонстрира „несигурност“ во врска со својата кандидатура за членство.
Во интервју за италијанскиот весник Кориере дела Сера, Обама рече:
„Не мислам дека бавното темпо или колебливоста на Европа е единствениот и главниот фактор зад некои од измените што ги видовме неодамна во турската ориентација;
[но] неизбежно ќе влијае на начинот на кој турскиот народ гледа на Европа.
Ако тие не се чувствуваат како дел од европското семејство, природно е дека ќе бараат сојузи и партнерства на други места.“ Сепак, турскиот министер за надворешни работи, Ахмет Давутоглу, ја отфрли загриженоста дека неговата земја се оддалечува од Запад и потврди дека главен приоритет на Турција останува членството во ЕУ.
„Нашиот процес на интеграција во ЕУ е најстратешка цел на Турција.
Никој не може да ја обвинува Турција за доцнење во тој процес.“
Во другите вести, курдските бунтовници отворија оган врз полициска станица во источна Турција доцна во четвртокот, ранувајќи четворица полицајци.
Извор од безбедносните сили, кој говореше под услови на анонимност, рече дека нападот се случил во провинцијата Мус.
(AФП, Хуријет, новинска агенција Анадолу - 09/07/10;
Кориере дела сера, АФП, Ројтерс, Фајненшал тајмс - 08/07/10)
