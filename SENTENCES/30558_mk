11/05/2011
САРАЕВО, Босна и Херцеговина (БиХ) -- ЕУ е подготвена да дискутира за судските реформи во БиХ ако Република Српска (РС) ја одложи или повлече својата одлука за одржување референдум, рече во вторникот (10-ти мај) вршителот на должноста шеф на Европската делегација во БиХ, Борис Јарочевич. 
Високиот претставник Валентин Инцко го определи четврток како краен рок за откажување од референдумскиот план. 
Парламентот на РС на 13-ти април одлучи да распише референдум за законите наметнати од високиот претставник, особено за Судската и обвинителска канцеларија на БиХ, тврдејќи дека двете институции се пристрасни против Србите. 
(Срна, Независне новине - 10/05/11)
