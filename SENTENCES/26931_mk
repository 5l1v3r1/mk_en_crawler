06/08/2009
ПРИШТИНА, Косово -- Портпаролот на ЕУЛЕКС Христоф Ламфалуси во средата (5-ти август) потврди дека е во тек официјална истрага во врска со сомневањата за шверц со органи во Косово и северна Албанија и дека инспекторите бараат докази.
Белград вели дека членовите на сега распуштената Ослободителна војска на Косово, киднапирале српски цивили за време на косовскиот конфликт и ги носеле во кампови во северна Албанија, каде што им ги отстранувале органите за продажба на црниот пазар.
Српскиот обвинител за воени злосторства, Владимир Вукчевиќ, во вторникот му ги предаде документите поврзани со ова на специјалниот известувач на Советот на Европа, Дик Марти.
Марти беше во дводневна мисија на утврдување на фактите во Србија, пред да отпатува за Албанија.
