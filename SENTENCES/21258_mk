30/05/2008
AНКАРА, Турција -- Премирот Реџеп Тајип Ердоган во четвртокот (29-ти мај) рече дека ЕУ применува „двојни стандарди“ во своите разговори за членство со Турција.
„Унијата бара Турција да прави работи што никогаш не се ставени на маса за другите членки или земји-кандидатки, и ние сме сведоци дека се наметнуваат двојни стандарди за Турција“, изјави Ердоган на прес-конференцијата по повод отворањето на 19-тиот генерален состанок на Европскиот фондациски центар во Истанбул.
Во истовреме, Ердоган ја потврди решеноста на Анкара за пристапување во блокот.
Во другите вести, турската армија објави дека спровела нови воздушни напади во четвртокот против 16 сомнителни бази на терористичката Курдистанска работничка партија (ПКК) во северен Ирак.
Војската објави дека користела прецизност во обид да избегне цивилни области.
(новинска агенција Анадолу, Заман - 30/05/08;
Ројтерс, Милијет, Хуријет, АФП, Ксинхуа - 29/05/08)
