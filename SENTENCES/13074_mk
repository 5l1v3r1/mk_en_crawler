28/09/2005
СКОПЈЕ, Македонијa -- Европската комисија (ЕК) бара измени во македонските изборни закони до крајот на оваа година, како што укажа за време на разговорите во вторникот (27-ми септември) со македонската делегација.
Претставниците на ЕК ја истакнаа потребата од зајакнати мерки пред парламентарните избори во 2006 година со цел да се избегне повторувањето на неправилностите што се случија оваа година.
Во другите вести, македонскиот премиер Владо Бучковски и неговиот британски колега, Тони Блер, в среда ќе разговараат во врска со кандидатурата на Македонија за пристапување во евроатланските структури.
Британија е актуелниот претседавач на ЕУ.
(веб-страница на македонската влада, Макфакс - 28/09/05;
A1 TВ - 27/09/05)
