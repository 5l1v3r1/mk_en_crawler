09/10/2009
Романската парламентарна Комисија за буџет и финансии во вторникот (6-ти октомври) го поддржа Мугур Исареску на позицијата гувернер, за уште еден петгодишен мандат. 
Исареску ја координираше романската економска политика во изминативе 19 години. 
Флорин Георгеску, Богдан Олтеану и Кристијан Попа се реизбрани за заменици на гувернерот.
***
Во вторникот (6-ти октомври) во Тирана беше формирана Aлбанско-американска фондација за развој. 
Целта на организацијата е развој на образованието, водечките вештини, културата и еколошкиот туризам. 
Фондацијата е поддржана од УСАИД.
***
Десетици странски претпријатија за млеко и млечни производи, изразија интерес за купување на банкротираниот производител на млеко и млечни производи Сведмилк Maкедонијa, објави менаџерот на банкротираното претпријатие Благој Макревски, во понеделникот (5-ти октомври), на состанокот со млекопроизводителите во Битола. 
Понудите на некои потенцијални купувачи се очекува да завршат на крајот од овој месец.
***
Германскиот тур-оператор ТУИ ќе ја промовира Романија од следната година, објави романската министерка за туризам Елена Удреа во вторникот (6-ти октомври). 
ТУИ ќе лансира специјална брошура за земјата; 120.000 копии ќе бидат дистрибуирани од страна на туристичките агенции во Германија.
***
Приштинa беше домаќин на меѓународниот форум „Косово -- енергетска можност“ во понеделникот (5-ти октомври) и вторникот, во обид за привлекување странски инвестиции во својот енергетски сектор. 
Премиерот Хашим Тачи им вети на учесниците безбедна и поволна инвестициска клима. 
На форумот присуствуваа претпријатија од Германија, Италија, Франција, Австрија и Швајцарија.
***
Продажбата на автомобили во Tурција достигна рекордно висока цифра од 85,3 отсто за период од една година, на 81.397 возила во септември, по падот од 18,5 отсто за период од една година во август, според бројките на Здружението на дистрибутери на автомобили, објавени во вторникот (6-ти октомври). 
Автомобилската индустрија досега имаше загуби поради светската економска криза.
***
ММФ побара Србијa да ги интензивира напорите за хармонизирање на приходите и трошоците, како и за поефикасно работење на јавните претпријатија, изјави во вторникот (6-ти октомври) заменик управниот директор Мурило Португал. 
Португал разговараше со српските власти за реформите во јавните финансии за 2010 година, кои ќе бидат разгледани за време на престојната посета на ММФ на 20-ти октомври.
(Разни извори – 02/10/09-09/10/09)
