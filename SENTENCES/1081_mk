05/12/2007
Бугарската одбојкарска машка репрезентација победи со 3:0 против Аргентина во неделата (2-ри декември) во Токио.
Со оваа победа тимот обезбеди бронзен медал на Светското првенство и место на Олимпијадата во Пекинг во 2008 година.
Сараевската модна недела Јана започна во четвртокот (29-ти ноември).
На настанот ќе бидат прикажани новите колекции на водечките креатори од Босна и Херцеговина Аднан Хајрулаховиќ Хаад, Ален К и Амна Куновац-Зекиќ, како и гости-креатори од Aлбанија, Македонијa, <b>Хрватска</b>, Германија, Шпанија, Шведска и Украина.
Белградскиот драматург Миодраг Илиќ ја освои наградата Бранислав Нушиќ за својата последна претстава „Јеретик“.
Ова е вторпат Илиќ да ја освои наградата, што му ја додели Здружението на српските драматурзи.
Филмот на романскиот режисер Кристијан Мунгиу „Четири месеци, три недели и два дена“ во саботата (1-ви декември) во Берлин ја освои наградата за Најдобар филм на Европската филмска академија.
Мунгиу ја освои наградата и за Најдобар режисер.
Неговиот филм веќе доби Златна палма на овогодинешниот Кански филмски фестивал.
Седмиот Меѓународен фестивал на турската поезија заврши во петокот (30-ти ноември) во Скопјe.
На настанот учествуваа 85 поети од Tурција, Крим, Татарстан, Башкортостан, Азербејџан, Казахстан, Узбекистан, Maкедонијa и Косовo.
Во загребската сала „Дражен Петровиќ“ во петокот (30-ти ноември) се одржа концерт на кој настапи тенорот Хозе Карерас, поп-ѕвездата Мајкл Болтон, и хрватскиот пејач Тони Цетински.
Приходите од концертот насловен како „Ноќ за паметење“ ќе одат за фондацијата „Ана Рукавина“, која им помага на оние што се борат со леукемијата.
Третата Германска филмска недела во Косовo започна во петокот (30-ти ноември).
Околу 12 германски филмови ќе бидат прикажани на настанот, кој беше организиран од Нецверкфилм и Германската канцеларија за врски во Приштина, во соработка со Конкордија пикчрс Приштина.
(Разни извори – 28/11/07-05/12/07)
