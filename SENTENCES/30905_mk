09/12/2010
ATИНА, Грција -- Повеќе од 300 затвореници отпочнаа штрајк со глад во знак на протест поради пренатрупаните затвори, објавија властите во средата (8-ми декември). 
Според Министерството за правда, „дел од затворениците“ во 16 од 33 затвори во земјата, каде што казната ја отслужуваат 12.600 луѓе, учествуваат на протестите, а 315 се приклучија на штрајкот со глад. 
Но, организаторите велат дека бројките се далеку поголеми: 9.000 затвореници во 26 затвори се приклучија на протестот, при што повеќе од 1.000 од нив отпочнаа штрајк со глад. 
Демонстрантите инсистираат на подобри животни услови и на ограничување на времето поминато во истражен притвор по апсењето. 
Министерството за правда објави дека е решено да „го либерализира затворскиот систем“, барајќи трпеливост од затворениците. 
(AФП, Катимерини - 08/12/10)
