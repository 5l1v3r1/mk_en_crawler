06/07/2005
САРАЕВО, Босна и Херцеговина (БиХ) -- Владата на БиХ на својата последна седница го усвои нацрт-договорот за соработка со Канцеларијата на Европската полиција (Еуропол), објави во вторникот (5-ти јули) министерот за безбедност, Бариша Чолак. 
Тој додаде дека докуменот ќе ја зајакне соработката во спречувањето, борбата и истрагата на меѓународниот криминал. 
Чолак додаде дека владата неодамна усвоила слични билатерални договори со Грција.
Во другите вести, заменикот висок претставник, Мартин Неј, во вторникот изјави дека има основа за оптимизам во врска со продолжувањето на прекинатите разговори за полициските реформи. 
Неговиот коментар следеше по разговорите со претседателот на Република Српска, Драган Чавиќ, во Бања Лука. 
(Фена, РТРС - 05/07/05)
