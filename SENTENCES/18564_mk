11/03/2007
САРАЕВО, Босна и Херцеговина (БиХ) -- Главните бегалци обвинети за воени злосторства, Радован Караџиќ и Ратко Младиќ, не се кријат на територијата на БиХ, изјави командантот на штабот на НАТО во Сараево, генерал-мајор Ричард Вајтмен, во интервјуто објавено во Дневни аваз во саботата (10-ти март). 
Тој рече дека последните расположливи информации, кои датираат од пред две години, посочуваат дека двајцата се во Белград.
Вајтмен, исто така, даде изјава во врска со заканата од тероризам и други безбедносни предизвици со кои се соочува БиХ, велејќи дека тероризмот, како и мрежата помошници и поддржувачи на обвинетите воени злосторници, се поврзани со организираниот криминал. 
Шефот на штабот на НАТО позитивно го оцени темпото на реформите во одбраната во БиХ. 
Тој го пофали неодамнешниот влез на земјата во програмата Партнерство за мир, изразувајќи уверување дека БиХ на крајот ќе се приклучи на Алијансата. 
(Дневни аваз - 10/03/07)
