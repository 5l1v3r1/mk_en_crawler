09/11/2007
ХАГ, Холандија -- Воислав Шешељ, водачот на српската националистичка Радикална партија, во четвртокот (8-ми ноември) го предизвика Трибуналот на ОН за воени злострорства да му додели доживотна казна затвор.
Во долгото прво излагање, Шешељ рече дека сака судот да имаше смртна казна, бидејќи тоа ќе го направеше уште повеќе маченик во Србија.
Тој рече дека создал „нова идеологија“, која само би се зајакнала од тежината на казната што ќе ја добие во Хаг.
Тој, исто така, рече дека е жртва и дека е цел поради неговата идеологија, а не поради конкретни кривични дела.
Обвинителите велат дека Шешељ беше дел од заеднички криминален заговор -- заедно со Слободан Милошевиќ и други -- кои работеа на создавање Голема Србија со протерување на припадниците на другите етнички групи од големи делови на поранешна Југославија.
Некои го нарекоа татко на етничкото чистење.
Тој е обвинет по три точки за злосторства против човештвото и по шест точки за воени злосторства.
(AФП, Ројтерс, АП, Фена, РТРС, Танјуг - 08/11/07)
