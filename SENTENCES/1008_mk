17/07/2007
Актуелната ситуација во Ирак и воената соработка на Maкедонија беа темите за кои разговараа на состанокот во понеделникот (16-ти јули) македонскиот министер за одбрана, Лазар Еленовски, и американскиот помошник заменик државен секретар за блискоисточни прашања, Лоренс Батлер. 
Тие разговараа за учеството на македонските војници во операцијата Слобода за Ирак, за што Еленовски рече дека Македонија ќе продолжи да ја споделува и промовира стабилизацијата и демократијата.
***
Грција и Хрватскa потпишаа Пакт за пријателство, добрососедски односи и соработка во понеделникот (16-ти јули) за време на еднодневната посета на хрватскиот премиер Иво Санадер на Атина. 
Санадер се состана со неговиот хрватски колега, Костас Караманлис, со кого разговараше за билатералната соработка и односите во трговскиот, економскиот и туристичкиот сектор. 
Караманлис ја потврди поддршката на Грција за полноправното членство на Хрватска во ЕУ. 
Санадер, исто така, се состана со претседателот Каролос Папуљас.
***
Maкедонскиот министер за правда, Михајло Маневски, и претставникот на УНИЦЕФ во Скопје, Хонгвеј Гао, ги претставија правните реформи поврзани со правата и заштитата на децата, кои беа доставени до парламентот за одобрување. 
Измените ги опфаќаат сите аспекти на малолетничката правда, според Маневски. 
Тој и Гао рекоа дека пакетот е дел од судските реформи во земјата.
***
Австрија е силен поддржувач на патот на Maкедонија кон Европа, рече во четвртокот (12-ти јули) во Скопје австрискиот претседател Хајнц Фишер, по состанокот со македонскиот колега Бранко Црвенковски. 
Фишер, кој се наоѓа во дводневна официјална посета на Македонија, рече дека неговата земја е за интеграција во ЕУ на Западен Балкан. 
Црвенковски рече дека следните цели на земјата се позитивен извештај за напредокот од Европската комисија и добивање датум за почеток на преговорите за пристап.
***
Aлбанскиот министер за транспорт, Сокол Олдаши, во петокот (13-ти јули) ја посети Maкедонијa на покана на колегата Миле Јанакиевски. 
Тие разговараа за напредокот во клучните транспортни инфраструктурни проекти од заеднички интерес, како и за заеднички проекти во областа на комуникациите.
***
Словачкиот претседател Иван Гаспаровиќ вети поддршка од неговата земја за напорите на Црна Гора за влез во евроатланските структури, за време на разговорите со црногорскиот колега во посета на земјата, Филип Вујановиќ, на 10-ти јули во Братислава. 
Тие се согласија дека билатералните врски мора да се зајакнат, особено во поглед на економската и трговската соработка.
(Разни извори 10/07/07-17/07/07)
