25/07/2007
СКОПЈЕ, Македонијa -- ЕУ очекува Македонија да продолжи со конструктивниот политички дијалог околу клучните прашања, се вели во соопштението од вторникот (24-ти јули) на Советот за стабилизација и асоцијација (ССА), објавено по состанокот со властите во Скопје. 
ССА го поздрави продолжувањето на политичкиот дијалог и посветеноста на парламентот на обезбедувањето политичка поддршка за проевропската агенда. 
Во него, исто така, се истакнува дека спроведувањето на Охридскиот мировен договор е клучно за кандидатурата на Македонија за влез во ЕУ. 
ССА, комисија на ЕУ која го следи напредокот на Македонија во поглед на кандидатурата за членство во ЕУ, го пофали нивото на политичката волја во Македонија за борба против организираниот криминал. 
Истовремено, комисијата повика на спроведување на планираните судски реформи.
Во другите вести, српскиот вицепремиер Божидар Ѓелиќ во вторникот го посети Скопје, промовирајќи ја идејата за регионален сојуз кон процесот на интеграција во ЕУ. 
Сојузот би бил сличен на Вишеградската група, која ја сочинуваат сегашните членки на ЕУ, Чешка, Словачка, Унгарија и Полска. 
(Maкфакс, МИА, Танјуг, Б92, РТС, МРТ - 24/07/07)
