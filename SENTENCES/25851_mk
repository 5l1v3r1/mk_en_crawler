18/10/2009
БЕЛГРАД, Србија -- Претседателот Борис Тадиќ во петокот (16-ти октомври) рече дека Србија нема да се меша во разговорите предводени од САД и ЕУ во Босна и Херцеговина, со цел ставање крај на политичкиот ќор-сокак таму.
Првиот круг од разговорите се одржа во седиштето на ЕУФОР во кампот Бутмир на 9-ти октомври, и на истиот присуствуваа водачите на седум главни српски, хрватски и муслимански партии.
Целта е да бидат усвоени реформите кои ќе ја стават БиХ на пат кон пристапувањето во ЕУ и НАТО.
Говорејќи на состанокот на претставниците на главните политички партии во Република Српска (РС) во Белград, Тадиќ изрази надеж дека ќе биде постигнат компромис.
„Србија е моја политичка одговорност, а вие сте моја морална одговорност“, рече Тадиќ, истакнувајќи дека ќе поддржи какво било решение во процесот на преговори.
(Бета, Б92, Танјуг - 17/10/09)
