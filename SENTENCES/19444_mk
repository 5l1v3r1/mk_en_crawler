27/11/2007
САРАЕВО, Босна и Херцеговина (БиХ) -- Во изјавата од понеделникот (26-ти ноември) Кристина Наж, портпаролот на комесарот за проширување на ЕУ, Оли Рен, рече дека Унијата го поздравува политичкиот дијалог кој продолжи во БиХ минатата недела, кога водачите на шесте најголеми партии во парламентот се состанаа во обид да ја решат тековната криза.
Наж додаде дека ЕУ се согласува оти од клучна важност за владата и парламентот е да почнат да функционираат повторно за да се посветат на големите предизвици, вклучително и интеграцијата во ЕУ.
Наж, исто така, ја потврди поддршката за Мостарската декларација за полициските реформи и нејзиниот придружен акционен план, кој беше усвоен од страна на шесте водачи.
Во другите вести од понеделникот, ЕУФОР објави дека вицеадмиралот Ханс-Јочен Витауер, го завршува својот мандат како командант.
Негов наследник ќе биде шпанскиот генерал мајор Игнацио Мартин Вилалаин.
(Независне новине - 27/11/07;
РТРС, Фена, соопштение за печатот на ЕУФОР - 26/11/07)
