26/04/2006
БУДИМПЕШТА, Унгарија -- Специјалниот претставник на ОН за преговорите за статусот на Косово, Марти Ахтисари, во вторникот (25-ти април) рече дека разговорите кои директно ќе го опфатат прашањето на статусот ќе започнат најрано во јули.
Тој го изјави ова по состанокот во Будимпешта со унгарскиот министер за надворешни работи, Ференц Сомоѓи.
Ахтисари рече дека техничките разговори во врска со децентализацијата, заштитата на малцинските права и економските прашања мора да бидат завршени пред да започнат какви било разговори за статусот.
Во другите вести од вторникот, шефот на УНМИК, Сорен Јесен-Петерсен, го поздрави почетокот на напорите за реконструкција на населбата Рома Махала во Митровица.
Проектот предвидува изградба на станбени блокови и куќи, што ќе им овозможи враќање на раселените лица.
(Политика - 26/04/06;
Танјуг - 25/04/06)
