21/01/2005
ЗАГРЕБ, Хрватска -- Парламентот во четвртокот (20-ти јануари) објави соопштение во кое ветува поддршка за Владата во нејзините претстојни разговори со ЕУ. 
Во документот се вели дека мора да се направи сé за постигнување на најдобрите можни услови за членство во ЕУ и завршување на преговорите до 2007 година. 
Пратениците рекоа дека Хрватска е посветена на исполнување на критериумите за членство, кои вклучуваат соработка со Трибуналот на ОН за воени злосторства.
Во меѓувреме, минисерката за правда, Весна Шкаре-Озболт, потврди дека Владата прави сé што е во нејзина моќ за да го пронајде и уапси Анте Готовина, генералот во бегство. 
ЕУ предупреди дека, можеби, ќе го одложи започнувањето на преговорите, ако генералот не биде уапсен до 17-ти март.
Во другите вести од четвртокот, Парламентот ги избра новите членови на својата Комисија за судир на интересите. 
Тоа се пратениците Марија Бајт, Јосип Леко, Пејо Трговчевиќ, Никола Мак и надворешните претставници Злата Ѓурѓевиќ, Деса Мликотин-Томиќ и Зорислав Антун Петровиќ. 
(Вјесник, Вечерњи лист - 21/01/05; AФП, ХИНА - 20/01/05)
