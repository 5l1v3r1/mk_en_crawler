28/10/2005
САРАЕВО, Босна и Херцеговина (БиХ) -- Карл Ламерс, шеф на делегацијата на политичката комисија на Парламентарното собрание на НАТО, вели дека БиХ постигнала значаен напредок кон членството во програмата на НАТО Партнерство за мир (ПзМ). 
Во четвртокот (27-ми октомври) во Сараево Ламерс рече дека политичката комисија ќе ја поддржи кандидатурата на БиХ за членство во ПзМ на следната седница на Парламентарното собрание на НАТО, што ќе се одржи од 11-ти до 16-ти ноември.
Сеада Палавиќ, заменик-претседател на парламентарната комисија на БиХ за одбрана и безбедност, од своја страна, рече дека се надева оти НАТО ќе ја покани БиХ да пристапи во програмата во ноември. 
(Дневни аваз, Независне новине - 28/10/05; ПБС БиХ, Фена - 27/10/05)
