22/06/2010
САРАЕВО, Босна и Херцеговина (БиХ) -- Американската државна секретарка, Хилари Клинтон, испрати писмо до трипартитното претседателство на БиХ, повикувајќи ги властите да го решат прашањето на поделба на одбранбениот имот, објавија медиумите во понеделникот (21-ви јуни). 
Вкупно 69 воени капацитети треба да бидат поделени меѓу Република Српска и Федерацијата на БиХ. 
Клинтон истакна дека тоа е клучен услов за спроведувањето на Годишната национална програма во рамките на Акциониот план за членство на НАТО. 
Таа изрази надеж дека регистрацијата на имотот ќе може да се финализира до оваа есен и препорача по октомвриските избори, водачите на БиХ да не губат време во рефокусирање на уставните реформи. 
(РТРС, Срна, Независне новине - 21/06/10)
