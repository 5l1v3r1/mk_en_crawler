17/04/2009
САРАЕВО, Босна и Херцеговина (БиХ) -- Премиерот на Република Српска (РС) Милорад Додик во четвртокот (16-ти април) одговори луто на извештаите во медиумите според кои обвинителите наскоро ќе подигнат обвинение против него за проневера и злоупотреба на функцијата.
„Јасно е дека медиумите создаваат клима против РС и сé што се наоѓа во РС“, изјави Додик за новинарите.
Тој тврди дека обвинувањата претставуваат „личен напад“ врз него и ги обвини обвинителите за мотиви кои не се „правни“.
Локалните медиуми неодамна објавија дека обвинителите на БиХ планираат да подигнат обвинение против Додик на крајот од мај или почетокот на јуни, заедно со уште седум други министри во владата на РС, врз основа на извештајот на Државната агенција за истраги и заштита.
Во него, наводно, се наведува голема проневера од околу 70 милиони евра, што произлегува од најразлични градежни проекти.
(Бета, Б92 - 16/04/09)
