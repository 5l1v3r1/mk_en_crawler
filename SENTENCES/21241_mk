31/08/2008
БУКУРЕШТ, Романија -- Пет лица загинаа во саботата (30-ти август) кога нивниот автомобил беше удрен од воз на железничката пруга која поминува во близина на југоисточниот град Фетести. 
Полицијата вели дека 19-годишниот возач брзал и изгубил контрола над возилото. 
Никој не е повреден во возот, но инцидентот го затвори железничкиот сообраќај на линијата Букурешт-Црно Море четири часа.
Исто така, американски војник кој не бил на должност бил повреден од гумен куршум за време на тепачката помеѓу четворица американски војници и една група романски рок обожаватели на мотори во одморалиштето Мамаја рано во саботата. 
Според сведок, двете групи најпрво фрлале камења и шишиња едни кон други. 
Портпаролот на полицијата Раду Кроитору вели дека рокерите испукале четири гумени куршуми кон војниците, повредувајќи еден од нив во ногата, раката и стомакот. 
Во воената вежба на НАТО во регионот учествуваат четири брода, вклучително и еден од американската морнарица. 
(AП, Реалитатиа, Медиафакс - 30/08/08)
