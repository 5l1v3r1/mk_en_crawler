19/05/2004
ПРИШТИНА, Косово, Србија и Црна Гора -- Шефот на УНМИК, Хари Холкери, во вторникот (18-ти мај) навести дека можеби ќе отстапи од својата функција, како што објави радио Б92. 
"Останува да се види", рече Холкери, чиј едногодишен мандат истекува во август. 
Минатата недела тој беше примен на одделот за интензивна нега во Стразбур, откако му се слоши за време на една дипломатска вечера. 
На 67-годишниот Холкери му беше дијагностицирана изнемоштеност и евентуални проблеми со срцето. 
(Б92, Танјуг - 18/05/04)
