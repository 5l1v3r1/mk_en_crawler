25/09/2005
САРАЕВО, Босна и Херцеговина (БиХ) -- Американскиот амбасадор во БиХ, Даглас Мекелхани, укажа на тоа дека САД, најверојатно, ќе го зголемат притисокот врз ентитетот на БиХ со кој управуваат Србите, Република Српска (РС), за прекин на блокадата на полициските реформи.
Во интервјуто објавено во саботата (24-ти септември) во „Независне новине“ Мекелхани вели дека на й БиХ е потребна ефикасна и модерна полиција и дека Вашингтон целосно го поддржува сето она што се прави од страна на ЕУ на овој план.
Последиците од моменталниот ќор-сокак во полициските реформи, предупреди тој, се дека БиХ ќе остане далеку од членството во ЕУ додека Хрватска и Србија и Црна Гора напредуваат на својот пат кон Унијата.
Како одговор на тврдењата на РС дека има нов предлог за постигнување на договор во согласност со принципите на ЕУ Мекелхани рече дека со задоволство ќе ги погледне новите идеи и дека се надева оти тие ќе бидат подобри од она што досега беше предлагано.
(Независне новине - 24/09/05)
