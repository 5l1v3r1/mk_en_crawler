14/06/2010
Од Панајотис Кумантарос и ХК Цанис во Порт Елизабет и Атина за Southeast European Times -- 14/06/10
„Не само што виновата лоза беше скршена, туку и магарето ја изеде“, е безвремена грчка поговорка. 
Ова совршено одговара на расположението на грчката фудбалска репрезентација по поразот на Светското првенство со 2:0 од Република Кореја во саботата (12-ти јуни).
Грчките скапи играчи беа бездушни на почетокот од натпреварот, очигледно поради големата расправија во хотелот два часа пред почетокот на натпреварот, кога германскиот капитен Ото Рехагел ја објави стартната постава.
Според извештаите, некои грчки играчи отворено го искажале своето незадоволство од неговиот избор, а кулминација се случила кога одбранбениот играч на Ливерпул ФЦ Сотирис Кирјакос по грешка „удрил некаков предмет“ наместо топка, откако му било кажано дека нема да го започне натпреварот.
Дури откако многу дисциплинираните Кореанци постигнаа втор гол против нив, тимот конечно почна да презема дејство. 
Сепак, беше премногу доцна. 
Целиот напад во последните 20 минути од натпреварот не можеше да надомести за она што се случуваше претходно.
Недостатокот на пријателство на теренот беше, исто така, видливо. 
Во 28-мата минута, голманот Александрос Цорвас мораше да интервенира за да го смири одбранбениот играч и колега од Папатинаикос Лукас Винтрас покрај себе поради сериозната грешка на другиот одбранбен играч Аврам Пападопулос.
Пападопулос игра за Олимпијакос Пиреа, жестокиот меѓуградски ривал на Папатинаикос.
На Светскиот куп 2010 најверојатно ќе се одиграат последните натпревари на кои Рехагел ќе биде тренер на грчката клупа, бидејќи неговиот договор истекува потоа. 
На седумдесетидвегодишниот тренер му се припишува заслугата за чудесната победа на Грција во 2004 година на Европското првенство, но многумина сметаат дека тој се врати на почеток.
Лошото расположение продолжи по натпреварот, при што капитенот Јоргос Карагунис, поранешен играч од средината на Милан, кој се врати во Папатинаикос да ја заврши својата кариера, изјави дека е „огорчен од замената“.
„Не сакам да говорам сега“, додаде тој, покренувајќи шпекулации дека ќе има многу да каже по првенството.
Како суеверие, натпреварот со Кореја беше загубен уште пред судијата од Нов Зеланд да го означи почетокот на натпреварот со свирка, бидејќи фотографирањето за спомен на тимот пред натпреварот беше неверојатно катастрофа. 
Стартните 11 играчи, наводно, се собрале на погрешно место на теренот, при што оние што стоеле во вториот ред биле во голем сјај осветлени од попладневното сонце, а оние што клечеле напред биле во сенка.
Молбите на фотографите за повторување на сликањето на стартната постава на друго место, не биле послушани, и резултатот е сосема бескорисен.
Тоа се покажа како точен предзнак за натпреварот на кој сите петмина напаѓачи на грчката страна ја водеа играта, но не можеа да постигнат ниту еден единствен гол.
