09/06/2006
Од Георги Митев-Шантек за Southeast European Times во Белград -- 09/06/06
Србија и Црна Гора за последен пат се натпреварува на Светскиот куп 2006 како еден тим. 
„Сините“ се во таканаречена „Група на смртта“, заедно со Аргентина, Брегот на Слоновата Коска и Холандија. 
Тренерот Илија Петковиќ и неговиот тим се надеваат дека ќе подмират некои стари сметки -- имено, триумфот на Холандија во рундата 16 во Франција 1998 година, и победата на Аргентина, спорна поради пеналите, во квалификациите во Италија во 1990 година.
Првиот натпревар од првенството е секогаш најтежок, и натпрвеварот Србија и Црна Гора наспроти Холандија на 11-ти јуни ветува тешка игра и малку голови. 
Гранитната одбрана на Србија и Црна Гора, предводена од Младен Крстајиќ пред голманот Драгослав Јевриќ, ќе се судри со жестокиот холандски напад предводен од Руд ван Нистелрој, чиј просек е еден гол на секои два натпревари.
Пред натрпеварот тренерите се соочија со различни проблеми. 
Во холандскиот тим, тренерот Марко ван Бастен има пет повредени играчи. 
Српските медиуми, во меѓувреме, го обвинија Петковиќ за непотизам бидејќи неговиот син Душан влезе во тимот како замена за еден повреден играч. 
Душан на крајот реши да се врати во Белград, со што тимот остана со еден играч помалку.
Од балканска перспектива, Србија и Црна Гора игра чуден вид фудбал. 
Истиот нема за цел да им додворува на гледачите или да „умре за убавина“, како што велат Србите, туку да постигне резултати. 
Одбраната е најсилниот елемент. 
Заедно со тактиката на Петковиќ, овој стил ја направи Србија и Црна Гора една од осумте европски тимови кои останаа непоразени во квалификациските натпревари, со шест победи, четири нерешени и само еден гол разлика -- со Шпанија во Мадрид. 
Петковиќ, кој дојде на чело по понижувачкиот пораз од Азербејџан во квалификациите на ЕУРО 2005, успеа да изгради кохезивен и ментално силен тим, кој го сочинуваат врвни играчи од европски клубови и домашни млади фудбалери без искуство на големи натпревари.
Голманот Јевриќ (Анкараспор) држи светски рекорд од квалификаците на Светскиот куп 2006, со седум напревари по ред без да прими гол. 
Тој има добри рефлекси, доминантен преглед на полето на пеналите, како и авторитет над одбраната. 
„Фантастичната четворка“ што се подготвува на најдобрата европска одбрана ја сочинуваат: Младен Крстајиќ (Шалке), Немања Видиќ (Манчестер јунајтед), Горан Гавранчиќ (Динамо Киев) и Ивица Драгутиновиќ (Севиља). 
Видиќ нема да може да учествува на натпреварот против Холандија поради црвениот картон.
Играчите од средината на СЦГ имаат помало медиумско покривање, но и тука има некои прославени имиња. 
Предраг Ѓорѓевиќ е еден од најискусните играчи во српскиот тим. 
Центарфорот е легенда во Грција, кој освои осум шампионски титули со Олимпијакос. 
Босанскиот Србин Огњен Короман (Портсмут) е десното крило со голема брзина, додека Дејан Станковиќ (Интер) е вистински фудбалер од светска класа, со жестоки удари и добро темпирање во воздухот. 
Под услов да успее да го контролира својот темперамент, тој би можел да биде силата на која може да се надева тимот.
Настрана од одбраната, напаѓачите го очекуваат својот дел од славата. 
Матеја Кежман (Атлетико Мадрид) секогаш е подготвен да ја казни и најмалата грешка во противничката одбрана. 
Дваесетиседумгодишниот ветеран постигна пет гола во своите последни седум репрезентативни настапи. 
Потоа, тука е и младиот неверојатен лав, Никола Зигиќ (Црвена ѕвезда). 
За овој играч висок 2.02 и ноќна мора за одбраната, брзината никогаш не била проблем. 
Последен, но ништо помалку добар играч е Саво Милошевиќ (Осасуна), кој заедно со Патрик Клуиверт беше прогласен за најдобар голготер на Еуро 2000 на УЕФА.
Германската фудбалска легенда Лотар Матеус, поранешен тренер на белградски Партизан, вели дека многу ги почитува репрезантациите на Хрватска и на Србија и Црна Гора и дека секоја од нив има потенцијал да влезе во четврфиналето -- или дури и да изведе нешто слично на големото изненадување на Хрватска од полуфиналето во 1998 година. 
Сепак, Петковиќ размислува чекор по чекор. 
„Против Холандија ние мораме да играме со студена глава и топло срце“, вели тој.
