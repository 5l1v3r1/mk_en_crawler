20/11/2005
ТИРАНА, Албанија -- Шефот на Канцеларијата на ОБСЕ за демократски институции и човекови права (ОДИХР), Кристијан Строхал, кој се наоѓа во Тирана на разговори со највисоките официјални претставници, во петокот (18-ти ноември) повика на сеопфатна јавна дебата за изборните реформи. 
Тој рече дека Албанија се соочува со голем број предизвици и домашните политичари треба да ја преземат одговорноста за нивно решавање. 
Тој, исто така, ја пофали подготвеноста на албанскиот претседател Алфред Мосјиу за организирање на тркалезни маси во врска со изборните реформи и истакна дека ОБСЕ/ОДИХР е подготвена да помогне со техничка експертиза.
Исто така во посета на Тирана во петокот допатува и чешкиот министер за одбрана, Карел Кухнл. 
Тој ја искажа поддршката на неговата земја за кандидатурата на Албанија за интеграција во НАТО и во ЕУ и вети чешка помош во спроведувањето на потребните реформи. 
(Албански вести - 19/11/05; веб-страница на ОБСЕ - 18/11/05)
