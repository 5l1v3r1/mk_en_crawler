29/02/2012
Во неделата (26. 
февруари), стотици луѓе се собраа во разни градови во Бугарија за да протестираат против цените на горивото во најсиромашниот член на блокот во Европската унија што се исти со просечната цена во другите земји-членки на ЕУ. 
Штрајкувачите велат дека локалните потрошувачи се жртви на пазарната злоупотреба што ја прави компанијата во руска сопственост, „Лукоил Бугарија“. 
Другите барања што ги поставуваат се да се намалат акцизните давачки за да соодветствуваат на животниот стандард во земјата, како и воведување на построги мерки за обезбедување транспарентност во процесот на одредување цени и на квалитет на горивата што се нудат.
***
Доцна во понеделникот (27. 
февруари), агенцијата за рангирање „Стандард и Пур“ го намали рејтингот на Грција, една недела по „Фич“ што го направи истото со договорот на земјата за замена на обврзници со сопствениците на обврзниците. 
„С и П“ го намалија долгорочниот кредитен рејтинг на Грција на „селективен банкрот“. 
„Фич“ го намали рејтингот на грчкиот долг од „ЦЦЦ“ на „Ц“, и предупреди дека е голема веројатноста да банкротира во блиска иднина.
***
Во понеделникот (27. 
февруари), Европската унија издаде официјално предупредување до осум земји-членки, вклучувајќи ги Бугарија, Кипар и Романија, да ги отворат енергетските пазари во рок од два месеца, во спротивно, ќе треба да се соочат со правна постапка во Европскиот суд на правдата. 
Земјите ќе мора да го усогласат своето законодавство со директивите на ЕУ за да обезбедат потрошувачите да имаат неколку опции во однос на задоволувањето на потребите за гас и за електрична енергија.
***
На 23. 
февруари, функционери на Србија, Македонија, Босна и Херцеговина, Република Српска и Хрватска потпишаа меморандум за соработка чија цел е да се подобри деловната клима и да се привлечат инвестиции во Југоисточна Европа. 
Договорот беше потпишан во текот на конференцијата во Белград со наслов „Југоисточна Европа - регион со повола деловна клима“.
***
На 22. 
февруари, албанскиот премиер Сали Бериша рече дека земјата можеби ќе го коригира трошењето на буџетот за да се обезбедат средства за увоз на електрична енергија ако ниските резерви на вода ги натераат властите да затворат некоја од трите хидроцентрали. 
Бериша истакна дека врнежите на дожд последните неколку дена не успеале да ги зголемат резервите во објектите.
***
Министрите за туризам на Бугарија, Хрватска, Романија и Србија потпишаа меморандум за заеднички проект за поттикнување на туризмот крај Дунав. 
Во договорот, што беше потпишан на 23. 
февруари во историскиот српски град Сремски Карловци, беше претставен проектот наречен „Патеката на римските императори“, со кој се промовира богатото историско наследство на регионот.
***
На 23. 
февруари, заменик премиерот Радимир Цациќ изјави дека оваа година Хрватска ќе потроши 1,6 милијарди евра на проекти од областа на инфраструктурата и енергетиката чија цел е да се поттикне економијата и да се создадат нови работни места. 
Фондовите ќе бидат наменети за проектите на операторот на националното електростопанство „Хрватска електропривреда“, на националните водни патишта и на националното железничко претпријатие „Хрватске желјезнице“.
***
Белград беше домаќин на 34. 
меѓународен саем за туризам кој е еден од најважните настани за секторот што се одржува на Балканот. 
Саемот привлече илјадници учесници од 46 земји. 
Оваа година Ту рција беше земјата-партнер.
(Разни извори - 22.02.2012-29.02.2012)
