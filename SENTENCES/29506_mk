01/08/2010
ЗАГРЕБ, Хрватска -- Врховниот суд во саботата (31-ви јули) ја намали казната на поранешниот член на парламентот, Владимир Главаш, од десет на осум години. 
Во мај 2009 година тој беше осуден на десет години затвор за воени злосторства врз етничките Срби во градот Осиек во 1991 година. 
Набргу по осудата, Главаш избега во соседна Босна и Херцеговина (БиХ). 
Обвинителството и одбраната поднесоа жалби: првото тврди дека десет години се премалку, а другото тврди дека се премногу.
Во саботата судот, исто така, ја намали казната на другите обвинети со Главаш, Ивица Крњак и Гордана Гетош-Магдиќ, од осум на седум и од седум на пет години. 
(АП, Радио Слободна Европа, Бета, Б92 - 31/07/10)
