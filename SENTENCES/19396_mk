28/11/2007
САРАЕВО, Босна и Херцеговина (БиХ) -- Во говорот пред комитетот на Европскиот парламент во вторникот (27-ми ноември) високиот претставник Мирослав Лајчак предупреди дека кризата во БиХ би можела да се продлабочи и „да излезе надвор од контрола“.
Лајчак изрази неверување во врска со можноста двата ентитети во земјата да постигнат согласност за клучните реформи и рече дека секој од нив се обидува да наметне своја визија за земјата.
„Наследството од војната и логиката на национално заснованата политика и политика во која колку добиваат едните, толку губат другите, го прави секој значаен компромис многу тежок, ако не и невозможен“, заклучува тој.
Подоцна, Лајчак се состана со комесарот за проширување на ЕУ, Оли Рен, кој ја истакна потребата за нормализација на политичката ситуација брзо и продолжување на агендата на ЕУ, вклучително и полициските реформи.
(Независне новине, Дневни аваз - 28/11/07;
веб-страница на ОХР, РТРС, Фена, ПБС, АП - 27/11/07)
