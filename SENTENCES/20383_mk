14/03/2008
БРИСЕЛ, Белгија -- Европската комисија (ЕК) ќе побара од Хрватска да ги заврши разговорите за пристап до крајот на октомври 2009 година, според претседателот на ЕК, Жозе Мануел Баросо. 
Во четвртокот (13-ти март) тој се состана со хрватскиот премиер Иво Санадер, на разговори околу ова прашање. 
Според новиот распоред, Хрватска е можно да ги отвори преговорите за сите поглавја од аквисот во текот на следните неколку месеци, што ќе й обезбеди доволно време да ги комплетира разговорите до крајот на 2009 година и евентуално да пристапи во ЕУ во 2010 година. 
Баросо истакна дека Хрватска ги надмина клучните пречки, што очигледно се однесува на контроверзната рибарска зона што ја воспостави во Јадранското Море. 
Загреб попушти пред притисокот на ЕУ оваа недела и се откажа од зоната сега засега. 
(Вјесник, Вечерњи лист - 14/03/08; ХРТ, ХИНА, Ројтерс, АП - 13/03/08)
