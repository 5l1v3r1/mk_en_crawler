01/03/2007
ВИЕНА, Австрија -- Властите во средата (28-ми февруари) рекоа дека разговорите за културното и верското наследство на Косово, што се одржаа помеѓу белградската и приштинската делегација во Виена со посредство на ОН, не резултираа со некаков реален напредок. 
Според извештаите на медиумите, двете страни се обвиниле меѓусебно за политизирање на прашањето и одбивање на евентуални отстапки. 
Српскиот тим, наводно, ја отфрлил можноста косовската полиција -- зајакната со странски војници -- да ги чува српските културни и верски објекти во Косово, како што предложи специјалниот претставник на ОН, Марти Ахтисари. 
Белград, наместо тоа, предлага специјална српска полиција -- под надзор на меѓународните сили во покраината -- да биде задолжена за безбедноста. 
Разговорите за предложеното решение за конечниот статус на Ахтисари, продолжуваат во четврток. 
(Блиц, Албански вести - 01/03/07; Taнјуг, РТС, Бета, Косова лајв, АП, Ројтерс, УПИ - 28/02/07)
