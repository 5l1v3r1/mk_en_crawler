14/06/2005
СКОПЈЕ, Македонија -- Премиерот Владо Бучковски навести можна промена на официјалната владина позиција во врска со прашањето на одбележувањето на границата со Косово, по состанокот со својот косовски колега, Бајрам Косуми, во понеделникот (13-ти јули) во Скопје. 
Локалните медиуми објавија дека Бучковски укажал на тоа дека регулирањето на границата со Косово би можело да се случи откако ќе биде дефиниран статусот на покраината. 
„Во овој момент ние мораме да признаеме дека поради немањето на меѓународно-правен субјективитет [на Косово], Приштина не може да биде наш партнер во одбележувањето на границата“, рече Бучковски.
Исто така во понеделникот, ЕУ донираше 115 возила во вредност од 2,8 милиони евра за македонската погранична полиција. 
На официјалната церемонија во Скопје присуствуваа претставници на владата, на Европската комисија и на Европската агенција за реконструкција.
Во другите вести, македонското Министерство за транспорт и врски и канцеларијата на НАТО во Македонија во вторникот потпишаа меморандум за разбирање за проектот вреден 35 милиони евра за обнова на инфраструктурата во земјата. 
НАТО ќе ги финансира и изведе градежните работи на патиштата и мостовите што ги користат силите на НАТО за транзит во соседно Косово. 
(веб-страница на македонската влада, Макфакс - 14/06/05; Maкфакс, А1 ТВ, Телма ТВ, Косова лајв - 13/06/05)
