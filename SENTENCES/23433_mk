31/07/2009
ПРИШТИНА, Косовo -- Претседателката на Централната изборна комисија (ЦЕЦ) Несрин Лушта, во четвртокот (30-ти јули) рече дека организирањето на локалните избори на 15-ти ноември „не е лесно“ без ОБСЕ, но „ние се движиме во вистинската насока“.
Таа додаде дека ЦЕЦ побарала помош од Европската комисија.
Таа вети дека изборите ќе бидат транспарентни, и покрај фактот што нема да има набљудувачки камери на избирачките места.
Приштина ги повикува косовските Срби да учествуваат, додека Белград повикува на бојкот.
Во другите вести од четвртокот, мисијата на ОБСЕ во Косово препорача преглед на правната рамка за Стопанскиот суд.
„Судот работи како остаток од старите времиња, кога државата беше главен фактор.
Ако судот не се адаптира на актуелните услови, постои ризик да стане целосно неважен“, се вели во извештајот што го претстави шефот на правниот мониторинг оддел на ОБСЕ, Херолд Дампиер.
(Експрес, Епока е Ре, Лајм, Зери, Коха Диторе - 31/07/09)
