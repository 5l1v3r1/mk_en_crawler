17/03/2006
БУКУРЕШТ, Романија -- Комесарот за здравство на ЕУ, Мариан Фишер Боел, ги повика Романија и Бугарија да го интензивираат темпото на реформите со цел да осигурат влез во ЕУ во јануари 2007 година, според планираното. 
На разговорите во четвртокот (16-ти март) во Букурешт Боел ја истакна и потребата од зголемување на степенот со кој Романија ги апсорбира средствата на ЕУ. 
Во пораката што ја повтори подоцна во Софија Боел повика на поголеми напори за отворање на агенции што би се занимавале со финансиите на ЕУ во областа на земјоделството, како и повеќе програми за обуката на персоналот во оваа област.
Во меѓувреме, во Софија, за време на состанокот на амбасадорите од земјите-членки на ЕУ, бугарскиот премиер Сергеј Станишев истакна дека сите владини институции активно работат на решавањето на проблематичните точки што се споменуваат во најновиот мониторинг извештај на Европската комисија. 
Следниот извештај се очекува во мај. 
(Ромпрес, веб-страница на романската влада, Дарик, БНР - 16/03/06)
