26/05/2006
ПРИШТИНА, Косово, Србија и Црна Гора -- Етничките Албанци во косовското село Мала Круша го каменуваа конвојот на ОН во кој беа превезувани српските адвокати на одбраната акредитирани од страна на Меѓународниот кривичен трибунал за поранешна Југославија (МКТЈ) во четвртокот (25-ти мај). 
Тројца полицајци и еден преведувач беа повредени, како и неколку демонстранти. 
Полицијата употреби солзавец за да ја растера толпата во која претежно имаше жени. 
Според локалните власти инцидентот се случи поради тоа што „селаните мислеа дека полицијата на ОН се обидува да го осигури враќањето на Србите во селото“. 
Оваа област, каде што српските сили убија повеќе од 100 мажи од етничките Албанци за време на косовскиот конфликт 1998-1999 година, се споменува во неколку обвиненија на МКТЈ.
Шефот на УНМИК, Сорен Јесен-Петерсен, го осуди нападот од четвртокот, велејќи дека е шокиран и разочаран. 
„Треба да се почитува владеењето на правото“, додаде тој. 
(веб-страница на УНМИК, Ројтерс - 25/05/06)
