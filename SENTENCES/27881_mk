20/05/2010
БРИСЕЛ, Белгија -- Претставниците на ЕУ во средата (19-ти мај) ја пофалија работата на мисијата на ЕУЛЕКС во Косово и истрагите предводени од правната компонента на Мисијата на ЕУ за владеење на правото.
Претставниците на 27 земји-членки на ЕУ се собраа за состанокот на работната група на Западен Балкан во Брисел, на кој присуствуваше и специјалниот претставник на ЕУ за Косово, Питер Фејт.
Извори велат дека многу државни претставници на членки на ЕУ го пофалиле фактот што ЕУЛЕКС неодамна започна да го зајакнува својот профил во поглед на судењето случаи на организиран криминал и корупција на високо ниво „преку видливи“ акции.
(Коха Диторе, Кохавижн, Телеграфи - 20/05/10)
