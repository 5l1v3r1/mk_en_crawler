11/09/2007
БУКУРЕШТ, Романија -- Најголемата опозициска Социјалдемократска партија (ПСД) во понеделникот (10-ти септември) објави дека ја одложи иницијативата за гласање недоверба на владата додека не биде избран новиот патријарх.
Патријархот Теоктист, поглавар на Романската православна црква, почина во јули.
Изборот за негов наследик е закажан за во среда.
Во другите вести, нова анкета на Националниот институт за проучување на јавното мислење и маркетинг, покажа дека околу 6 отсто од Романците се задоволни или многу задоволни од работата на претседателот Трајан Башеску.
Водачот на либерал-демократите, Теодор Столојан, беше втор со 33 отсто.
Што се однесува до институциите, 84 отсто од Романците рекле дека й веруваат на црквата, 75 отсто й веруваат на армијата и 58 отсто на медиумите.
Владата, парламентот и политичките партии беа на последно место (Зиуа, Романијa либера, Nine O'clock - 11/09/07;
Hotnews.ro -10/09/07)
