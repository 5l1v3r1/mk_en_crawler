19/09/2006
СКОПЈЕ, Македонија -- Дводневниот состанок на Македонија и Комитетот за стабилизација и асоцијација на Европската комисија треба да заврши во вторник (19-ти септември) во Скопје.
Целта е да се направи проценка на целокупниот напредок на земјата во исполнувањето на своите обврски од Спогодбата за стабилизација и асоцијација со ЕУ, како и за идната реформска агенда.
Ова беше прв состанок во кој учествуваше новата македонска влада.
Земјата доби кандидатски статус во декември минатата година.
Во другите вести, претседателот Бранко Црвенковски ја предводи македонската делегација на годинешното Генерално собрание на ОН, кое беше отворено во вторникот.
Црвенковски ќе се обрати пред собранието и ќе се состане со америкнаскиот претседател Џорџ В. Буш на маргините од форумот.
Министерот за надворешни работи, Антонио Милошоски, пак, ќе разговара за спорот околу името помеѓу Македонија и Грција со својата грчка колешка, Дора Бакојани, како и со специјалниот претставник на ОН за ова прашање, Метју Нимиц.
(Дневник - 19/09/06;
MИА, Макфакс, Телма ТВ - 18/09/06)
