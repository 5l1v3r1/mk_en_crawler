22/01/2009
ХАГ, Холандија -- Водачот на Српската радикална партија (СРС), Воислав Шешељ, кому му се суди во Хаг за воени злосторства против несрпското население, извршени во Хрватска, Војводина и Босна и Херцеговина (БиХ) помеѓу 1991 и 1993 година, се соочува со ново обвинение: обелоденување на идентитетот на сведоците. 
Според обвинението на Трибуналот од средата (21-ви јануари), Шешељ обелоденил значајни информации во една од неговите книги за тројца сведоци под заштита, вклучително и нивните имиња, професии и локации. 
Обвинителите велат дека тоа е еднакво на непочитување на судот. 
Ако биде осуден, Шешељ се соочува со казна затвор во траење до седум години и парична казна од 100.000 евра. 
(ХРТ, 23сата, Дневни аваз, Ројтерс, МИА, АФП - 21/01/09)
