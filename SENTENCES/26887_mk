06/01/2010
TИРАНА, Албанија -- Високи владини претставници внимателно ја следат ситуацијата во северозападните региони на земјата, уништени од поплавите предизвикани од бурата во текот на изминатите неколку дена. 
„Ние сме на раб на вистинска катастрофа а, според временските прогнози, поројните врнежи ќе продолжат“, рече премиерот Сали Бериша во вторникот (5-ти јануари) во Скадар. 
И покрај владините наредби за евакуација, некои жители одбиваат да ги напуштат своите домови и стока, стравувајќи дека ќе ги изгубат во поплавите. 
Бериша рече дека ситуацијата е под контрола и ги повика жените, децата и постарите лица да ја напуштат областа. 
Во некои села околу Скадар нивото на водата достигна 80 сантиметри додека дождот се очекува да продолжи и во следните десет дена. 
Опозициските партии ја обвинуваат владата дека не успева да се справи со ситуацијата. 
(ББС, Топ ченал, Балкан веб - 05/01/10)
