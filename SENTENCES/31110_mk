05/12/2010
БЕЛГРАД, Србија -- Судот во Белград во петокот (3-ти декември) го одложи судењето против сопругата на бегалецот обвинет за воени злосторства, Ратко Младиќ, до 5-ти април, поради процедурални прашања. 
Босиљка Младиќ е обвинета за нелегално поседување автоматска пушка, ловечка пушка и неколку пиштоли, кои наводно биле запленети за време на рацијата во декември 2008 година во семејниот дом во Белград. 
Околу дваесетина ултранационалисти присуствуваа на рочиштето во петокот, држејќи транспаренти за поддршка на Ратко Младиќ, и протестирајќи против, како што ја опишаа „тортурата“ на неговото семејство. 
Роднините инсистираат на тоа дека бегалецот е мртов -- тврдење што владата одбива да го прифати. 
(AФП, АП, Блиц, Б92, Прес онлајн, Глас јавности, Данас - 03/12/10)
