20/03/2005
БАЊА ЛУКА, Босна и Херцеговина (БиХ) -- Министерот за одбрана на БиХ, Никола Радовановиќ, во петокот (18-ти март) изјави дека условите за прием на БиХ во програмата на НАТО Партнерство за мир, вклучувајќи го и клучното барање за целосна соработка со Трибуналот на ОН за воени злосторства, сé уште не се исполнети. 
Тој додаде дека уште едно клучно барање -- завршувањето на назначувањата во областа на одбраната на државно ниво -- веќе се спроведува. 
Радовановиќ на почетокот од минатата недела ја потпиша легислативата во врска со ова прашање.
Во другите вести, двајца босански Срби -- Драгоје Пауновиќ и Марко Самарџија -- во петокот им се предадоа на локалните власти. 
Тие се обвинети за воени злосторства од страна на судовите во сараевската жупанија и бихаќската жупанија.
Исто така во петокот, еден паравоен водач на босанските Срби кому му се суди за силување и тортура побара од Трибуналот на ОН да добие уште еден месец за проучување на своето обвинение. 
Судијата Лиу Дакан, кој претседава со сослушувањето, му дозволи на Гојко Јанковиќ да не се изјасни и рече дека ќе свика ново сослушување по 30 дена. 
Тројцата други мажи обвинети заедно со Јанковиќ во 2001 година беа осудени на затворска казна во траење од најмногу 28 години. 
Главната обвинителка на ОН, Карла дел Понте, рече дека сака судскиот процес против Јанковиќ да се одржи во новоформираниот суд за воени злосторства во БиХ. 
(РТРС, Фена, ПБС БиХ, НТВ Хајат, АФП - 18/03/05)
