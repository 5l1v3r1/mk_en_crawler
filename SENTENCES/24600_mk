09/06/2009
ПОДГОРИЦА, Црна Гора -- Водачот на Демократската партија на социјалистите (ДПС), Мило Ѓукановиќ, ќе ја претстави својата нова влада и нејзината програма во вторник (9-ти јуни).
Ако биде одобрена од парламентот, Ѓукановиќ ќе го започне својот шести мандат како премиер.
Коалицијата предводена од ДПС постигна убедлива победа на предвремените парламентарни избори во март.
Во другите вести, словачкиот министер за надворешни работи, Мирослав Лајчак, во понеделникот му рече на црногорскиот претседател Филип Вујановиќ дека неговата земја ја поддржува кандидатурата на Црна Гора за влез во ЕУ.
Вујановиќ й се заблагодари на Братислава за нејзината подготвеност да ги размени искуствата од интеграцијата.
Лајчак ја пофали Црна Гора како пример за стабилноста во регионот.
Двајцата официјални претставници се состанаа на маргините од тридневниот регионален состанок за европската интеграција во Колашин.
(РТЦГ, Мина, ТАСР, Вјести - 08/06/09)
