07/01/2008
БУКУРЕШТ, Романија -- Владата поднесе жалба пред Европскиот суд, барајќи од него да ја поништи минатогодишната одлука на Европската комисија (ЕК) за намалување на количеството на емисија на јаглерод на Романија за периодот 2008-2012 година, според соопштението од петокот (4-ти јануари). 
Ова е првото вакво законско дејство од страна на земјата, кој пристапи во ЕУ пред една година, против одлука на извршното тело на ЕУ. 
Во октомври ЕК одлучи да ја намали квотата за емисија на јаглероден диоксид за Романија, за 20,7 отсто за периодот 2008-2012 година. 
Истовремено, ЕК го намали нивото на емисија на Романија за 10 отсто за 2007 година, во споредба со националниот план на романските власти. 
Ова ја отвора можноста Романија да биде тужена од локалните претпријатија, кои ги одредија своите нивоа на емисија според првичната горна граница. 
(РБК - 07/01/08; Ројтерс - 06/01/08; Котидинаул, Њус Ин - 05/01/08; Hotnews.ro - 04/01/08)
