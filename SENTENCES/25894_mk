22/03/2010
ПРИШТИНА, Косово -- Јавноста е сé понезадоволна од владата, според Извештајот за рано предупредување на Програмата за развој на ОН (УНДП), објавена во петокот (19-ти март).
Истражувањето спроведено претходно оваа година меѓу повеќе од 1.200 испитаници покажа зголемување на нивото на незадоволство од повеќе од 20 отсто, во споредба со истражувањето пред шест месеци.
Од мај 2008 година, сé повеќе луѓе -- моментно 92 отсто -- ја обвинуваат владата и политичките партии за актуелната економска ситуација.
Сличен тренд има и во врска со мисијата на ЕУЛЕКС.
Само 30 отсто од испитаниците велат дека се задоволни од нејзината работа, наспрема 40 отсто минатата година.
(Коха Диторе, Зери, Косова Сот - 20/03/10;
RTK, Kohavision, Klan Kosova - 19/03/10)
