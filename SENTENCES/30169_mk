15/04/2011
САРАЕВО, Босна и Херцеговина (БиХ) -- Министерството за правда испрати барање до Србија за екстрадиција на Божидар Вучуревиќ, рече портпаролката на министерството, Марина Бакиќ, во четвртокот (14-ти април). 
Таа истакна дека српските власти се тие што треба да одлучат каде ќе биде испратен Вучуревиќ. 
Хрватска веќе побара негова екстрадиција, тврдејќи дека тој е одговорен за воените злосторства врз цивилите извршени за време на бомбардирањето на Дубровник во 1991 година. 
Српската полиција го уапси Вучуревиќ, градоначалник на босанскиот град Требиње во времето на војната, на 4-ти април на босанско-српската граница, врз основа на обвиненијата за воени злосторства. 
Босанските обвинители инсистираат на тоа дека тој мора да биде суден во БиХ бидејќи е босански државјанин и е предмет на истрага за воени злосторства извршени во Требиње. 
(Срна, Независне новине, РТРС -14/04/11)
