05/07/2006
САРАЕВО, Босна и Херцеговина (БиХ) -- Американскиот амбасадор во БиХ, Даглас МекЕлхани, вели дека Вашингтон ќе остане вклучен во одбранбените реформи на БиХ и зајакнувањето на институциите. 
Во интервјуто објавено во средата (5-ти јули) во „Дневни аваз“, овој дипломат изјави дека Вашингтон одигра значајна улога во изминативе десет години и дека ќе продолжи со поддршката за земјата, и покрај плановите за намалено меѓународно присуство и затворање на Канцеларијата на високиот претставник следната година.
Во другите вести, високиот претставник Кристијан Шварц-Шилинг во вторникот го повика претседателството на БиХ да го ратификува клучниот закон за реформа на вооружените сили во земјата што е можно побргу. 
Тој изрази голема загриженост во врска со незапазувањето на крајниот рок, 1-ви јули, за одобрување на планот од страна на претседателството. 
(Дневни аваз, Независне новине - 05/07/06; Извори на ОХР, ПБС БиХ - 04/07/06)
