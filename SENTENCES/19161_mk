01/07/2007
OХРИД, Македонијa -- Генералниот секретар на НАТО, Јап де Хоп Шефер, во петокот (29-ти јуни) рече дека Косово е моментно „најголемото прашање“ на Балканот. 
Одложувањето на решението за статусот би можело да ја забави регионалната евроатланска интеграција, предупреди тој, говорејќи на вториот и последен ден од безбедносниот форум на Евроатланскиот партнерски совет (ЕАПС) во Охрид. 
Сепак, шефот на НАТО додаде дека плановите за покана на земјите од Јадранската повелба -- Албанија, Хрватска и Македонија -- за влез во Алијансата, не зависат од статусот на Косово.
Де Хоп Шефер потоа отпатува за Косово, каде што истакна дека НАТО е за брзо решение, врз основа на планот на Ахтисари. 
Тој ги повика сите страни да останат смирени и воздржани од какви било унилатерални потези и ја истакна подготвеноста на КФОР за спречување на каков било вид насилство и заштита на локалното српско малцинство. 
(Утрински весник, Вечeр, Катимерини, Танјуг, Косова лајв - 30/06/07; Макфакс, A1 TВ - 29/06/07)
