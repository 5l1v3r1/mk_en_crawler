12/03/2008
БРИСЕЛ, Белгија -- Албанија мора да ги реформира своите изборни закони за да може да се придвижи напред со својата европска интеграција, рече шефот за надворешна политика на ЕУ, Хавиер Солана, во вторникот (11-ти март) во Брисел. 
„Изборните реформи се меѓу најважните прашања што мора да се завршат“, рече Солана по состанокот со албанскиот министер за надворешни работи, Лулзим Баша. 
Во исто време, Солана истакна дека институциите на ЕУ се охрабрени од „начинот на кој Албанија ги решава проблемите“. 
Баша, од своја страна, рече: „Секој предизвик претставува можност ... 
нема друг пат за Албанија освен патот на реформите.“
Исто така во вторникот, шефот на присуството на ОБСЕ во Албанија, Роберт Бош, ги повика сите партии да го забрзаат дијалогот во врска со изборните реформи. 
Бош рече дека и покрај тоа што ОБСЕ е подготвено да обезбеди техничка поддршка, пратениците мора да ги донесат конечните одлуки. 
(Шакули, Панорама - 12/03/08; Клан, Топ-ченал, Балканинсајт, ВОА, Коха Јоне, Шкип, Газеташкиптаре - 11/03/08)
