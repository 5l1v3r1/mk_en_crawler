07/11/2010
БУКУРЕШТ, Романија -- Масовна гробница со остатоците на Евреите убиени од романската армија во 1941 година беше пронајдена во североисточниот дел, објавија медиумите во петокот (5-ти ноември).
Националниот институт „Ели Висел“ објави дека експертите откриле 16 тела досега, а се очекува да бидат пронајдени повеќе.
Институтот смета дека гробницата е можно да содржи остатоци на 100 тела на мажи, жени и деца.
Гробницата се наоѓа во шумата Вултури во Пропричану, североисточно од Букурешт.
Првите извештаи за масовна гробница се појавија во 2002 година.
Во извештајот од 2004 година се заклучува дека 280.000 Евреи и 11.000 Роми биле убиени од режимот на Јон Антонеску за време на Втората светска војна.
(СНН, АФП, ББС, АП - 05/11/10)
