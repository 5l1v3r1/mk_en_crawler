07/11/2008
ТИРАНА, Албанија -- Водачот на Социјалистичката партија (СП) Еди Рама во четвртокот (6-ти ноември) рече дека извештајот на Европската комисија (ЕК) за напредокот на Албанија ја критикува земјата за високото ниво на корупција. 
Тоа е спротивно на позитивното толкување што го даде владата. 
„Премиерот [Сали Бериша] е некомпетентен, но тој продолжува да го споменува успехот, а всушност е критикуван“, рече Рама. 
Во средата ЕК го објави својот годишен извештај за напредокот на земјите од Западен Балкан, на нивниот пат кон пристапот во ЕУ, велејќи дека Албанија постигнала напредок во клучните реформи и игра конструктивна улога за мирот во регионот.
Трансперенси интернешнал (ТИ), исто така, ја доведе во прашање интерпретацијата на земјата на извештајот за напредокот. 
ТИ вели дека Албанија го толкува извештајот од различна перспектива и вклучува шпекулации во својата интерпретација. 
(Шекули, Шкип - 07/11/08; Tоп ченал, Њус 24, Алсат - 06/11/08)
