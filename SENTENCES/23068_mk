02/09/2008
БЕЛГРАД, Србија -- Чешката амбасадорка во Србија, Хана Хубакова, во понеделникот (1-ви септември) рече дека шансите за влез во ЕУ на земјите од Западен Балкан ќе бидат главен приоритет кога нејзината земја ќе го преземе ротирачкото претседателствување со ЕУ во јануари.
Прага може да й помогне на Србија значително во нејзината кандидатура за членство во ЕУ, изјави Хубакова за весникот „Вечерње новости“.
„Чешката Република е подготвена за забрзување на процесот на визна либерализација и ставање на Србија на „белата Шенген листа“, како и процесот на нејзината европска интеграција“, истакна таа.
Таа рече дека не верува оти ЕУ ќе го постави признавањето на независноста на Косово како услов за Србија.
Наместо тоа, Србија ќе мора да ги исполни истите услови како и сите други кандидати, рече Хубакова.
(Вечерње новости, РТС, Бета, Б92 - 01/09/08)
