19/06/2009
ЗАГРЕБ, Хрватска -- Полицискиот началник Владимир Фабер во четвртокот (18-ти јуни) ги потврди извештаите дека бил сменет од функцијата поради неспречувањето на минатонеделните протести на фармерите во центарот на Загреб.
Официјалното соопштение се очекува по враќањето на премиерот Иво Санадер од состанокот на ЕУ во Брисел.
Во другите вести од четвртокот, бизнисменот Мирослав Кутле беше уапсен во близина на границата на Босна и Херцеговина.
Локалните медиуми шпекулираа дека тој се обидел да побегне од земјата откако регионалниот суд во Загреб го осуди на три години затвор за корупција, во врска со илегалните договори за приватизација кои, наводно, му донеле профит од неколку милиони евра.
(ХРТ, РТС, Фонет, Пословни дневник, Б92, Дневник, Вечерњи лист, Нови лист, ХИНА - 18/06/09)
