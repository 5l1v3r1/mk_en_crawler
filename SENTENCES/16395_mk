12/06/2006
САРАЕВО, Босна и Херцеговина (БиХ) -- Бошњачката партија за демократска акција (СДА) навести дека е можно да ја повлече парламентарната поддршка за владата на Република Српска (РС), предводена од премиерот Милорад Додик, поради неговите забелешки во врска со референдумот за независност. 
Во петокот (9-ти јуни) заменик-претседателот на СДА, Адик Османовиќ, рече дека замениците на СДА во собранието на РС е можно да ја прекинат поддршката за владината програма и законодавните иницијативи, откако Додик почна да зборува за поделба на БиХ.
Во другите вести, премиерот на БиХ, Аднан Терзиќ, во неделата објави дека владата оваа недела ќе ги наименува членовите на комисијата формирана за истрага на наводните воени злосторства во Сараево, меѓу кои и злосторствата против Србите. 
Претходното одолговлекување од страна на Терзиќ беше причина претставниците на РС во парламентот да го бојкотираат законодавниот дом. 
(Независне новине - 12/06/06; Дневни аваз - 11/06/06; РТРС - 10/06/06; РТРС, Срна - 09/06/06)
