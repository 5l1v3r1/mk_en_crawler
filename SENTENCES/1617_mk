06/08/2010
Хрватското нафтено претпријатие ИНА ја изведе Србијa на суд, барајќи или да ја врати сопственоста на 167 бензински пумпи или да плати 117 милиони евра надоместок. 
Претпријатието, исто така, бара дополнителни 90 милиони евра надоместок за изгубен профит. 
Пумпите му беа продадени на руски Лукоил по распадот на поранешна Југославија.
***
Косовската даночна администрација одлучи да го укине ДДВ за обложувачкиот сектор, објавија медиумите во Тирана во четвртокот (5-ти август). 
Според властите, воведувањето на рамна давачка за секторот ќе помогне во наплатата на даноците и ќе ја зајакне контролата во секторот.
***
Aлбанија извезе 209.700 тони производство во јули, кои се 25.000 повеќе во споредба со истиот период минатата година. 
Вкупниот извоз покажа зголемување од 23 милиони евра во вредноста.
***
Бугарската влада му даде десетгодишна концесија на британското енергетско претпријатие Мелрос ресорсис во средата (4-ти август) за експлоатација на 4,36 квадратни километри поле со природен гас во Црното Море. 
Депозитот содржи 773 милиони кубни метри природен гас. 
Со ова вкупната површина на трите полиња, откриени од Мелрос во Бугарија, изнесува над 3 милијарди кубни метри.
***
Србијa ќе преговара за постепено одмрзнување на јавните плати и пензии со ММФ, објави во вторникот (3-ти август) министерот за економија, Млаѓан Динкиќ. 
Клучниот фактор за обновување на економијата од кризата е стимулацијата на потрошувачката, која ќе има директен ефект на порастот на јавните плати и пензии, рече тој, додавајќи дека владата планира 8 отсто скок до крајот на оваа година.
Сепак, ММФ инсистира на тоа дека јавните плати и пензии треба да останат замрзнати додека економијата не се подобри. 
Мисијата на ММФ ќе пристигне во Белград за петтиот преглед на стенд-бај аранжманот од 2,9 милијареи евра со Србија на 19-ти август.
***
Турција, Сирија, Јордан и Либан воспоставија Блискососедски економски и трговски партнерски совет (ЦНЕТАЦ), како прв чекор кон воспоставувањето слободна трговска зона. 
Четирите земји се согласија да ја зајакнат постојната соработка, да развијат долготрајно стратешко партнерство и солидарност и да ја унапредат економската интеграција, рече во неделата (1-ви август) турскиот министер за трговија, Зафер Чаглајан.
***
Шпанските претпријатија ХГ хотелс, Сол Мелиа и инвестицискиот фонд Сигма капитал ќе инвестираат 50 до 60 милиони евра за изградба на хотелски комплекс на планината Стара планина, во Србијa. 
Српскиот министер за економија, Млаѓан Динкиќ, го потпиша договорот со трите претпријатија на 30-ти јули. 
Договорот предвидува изградба хотели со четири ѕвездички со вкупен капацитет од 450 легла до крајот на 2011 година.
(Разни извори -- 30/07/10-06/08/10)
