18/02/2008
Тим палеонтолози заклучи дека Неандерталецот бил поподвижен отколку што се мислеше претходно.
До ова сознание се дојде по анализата на 40.000 години стариот заб, пронајден во грчкиот регион на Пелопонез.
Според научниците од Грција и Институтот Макс Планк во Германија, нивоата на метал во забот покажуваат дека Неандерталецот патувал најмалку 20 километри од неговото место на раѓање.
Студентските домови во Maкедонијa ќе добијат бесплатен интернет пристап, објави министерот без ресор Иво Ивановски на 10-ти февруари.
Целта е да им се помогне на студентите да ги развијат академските способности и знаење.
Еден Грк изгради стаклена бавча која не само што може да послужи за одгледување овошје и зеленчук, туку може да произвдува и струја преку природен гас.
Објектот, кој го создаде Никос Ефтимиадес, се управува со компјутер.
Српскиот министер за здравство, Томица Милосављевиќ, на 11-ти февруари рече дека Србија заостанува во борбата и спречувањето на малигните болести.
Тој додаде дека се подготвува стратегија и таа најверојатно ќе биде одобрена оваа година.
Романијa има најниска стапка на користење интернет во ЕУ, според податоците на Еуросат, објавени на 8-ми февруари.
Само 24 отсто од Романците помеѓу 16 и 74 години користеле интернет во изминативе три месеци, вели Еуростат.
Следи Бугаријa со 31 отсто за време на периодот на следење.
Во Грција, стапката е 33 отсто.
Просечната стапка на користење интернет во ЕУ во едно тримесечје е 57 отсто.
(Разни извори –11/02/08-18/02/08)
