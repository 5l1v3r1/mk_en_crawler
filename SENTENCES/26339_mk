13/01/2010
БРИСЕЛ, Белгија -- Новоизбраниот европски комесар за проширување на ЕУ и соседска политика, Стефан Фуле, во вторникот (12-ти јануари) вети дека блокот ќе ги продолжи разговорите за пристапувањето на Турција и покрај противењето на некои членови, како што се Франција и Германија.
„Имам намера да продолжам со преговорите за пристапување со Турција.
Тие се најголемата моќ што ја имаме за да ѝ помогнеме на Турција да се модернизира“, рече Фуле за време на претресот за негова потврда во Европскиот парламент во Брисел.
И покрај резервираноста во врска со прашањата на човековите права во Турција, земјата постигна „голем напредок“, истакна Фуле, додавајќи дека „за многу табуа од минатото ...
сега отворено се дебатира во општеството.“ (ДПА, Ројтерс, АФП - 12/01/10)
