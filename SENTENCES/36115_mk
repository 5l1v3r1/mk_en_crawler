17/03/2004
СОФИЈА, Бугарија -- Спогодбата за пристапуваoе на Бугарија во ЕУ ќе биде потпишана најрано во 2005 година, изјави во вторникот (16-ти март) комесарот на ЕУ за земјоделство, рурален развој и риболов, Франц Фишлер, додавајќи дека целта на Унијата е да ја прими земјата како свој полноправен член во 2007 година.
За време на прес-конференцијата, Фишлер, исто така, истакна дека Бугарија е првата земја која е акредитирана за Програмата за поддршка на земјоделството и руралниот развој, што претставува пример за другите земји-аспиранти за ЕУ.
Во другите вести од вторникот, министерот за одбрана, Николај Свинаров, изјави дека нема да има измени во военото присуство на Бугарија во Ирак.
По состанокот со членовите на владејачката партија во парламентот, тој рече дека бугарскиот контингент нема ниту да се повлече ниту пак ќе се засили.
(БТА, бТВ, БНР, БНТ, Медиапул, Дневник - 16/03/04)
