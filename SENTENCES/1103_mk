28/07/2008
Операторите на виртуелните мобилни мрежи наскоро ќе започнат со работа во Косовo. 
Регулаторната власт за телекомуникациите им даде овластување за десет години на два оператори кои ќе ги користат мрежите на сегашните мобилни оператори, ВАЛА и ИПКО. 
Виртуелните мобилни оператори ќе купуваат време на разговори од сегашните претпријатија и ќе го продаваат по сопствена цена.
***
Клиничкиот болнички центар во Загреб го доби првото од трите механички срца кои ги нареди клиниката. 
Експертите очекуваат направите значително да ги намалат стапките на смртност помеѓу пациентите што чекаат операција, со оглед на тоа што откажувањето на срцето е често помеѓу ваквите пациенти.
***
Археолозите откопаа остатоци од зграда од четвртиот век од н.е. 
на приватно земјиште во селото Липа, во близина на Ливно, југозападна Босна и Херцеговинa. 
Тие пронајдоа остатоци на римски споменик.
***
Дванаесеттото по ред летното училиште за компјутерски науки Образование за иновативни размислувачи (ЕдИТ) се одржа во Крагуевац, Србијa, од 7-ми до 18-ти јули. 
Оваа година на настанот учествуваа учесници од Србија, <b>Босна и Херцеговина</b> и Словенија. 
Настанот го организираше ХЕРМЕС СофтЛаб.
***
Грција ќе започне со користење на иновативна фотогалванска соларна енергија во електричната енергија, соопшти грчката Државна енергетска корпорација. 
Втората по големина фотогалванска електроцентрала во Европа ќе биде изградена во близина на Мегалополи во јужна Грција. 
Фабриката ќе снабдува со електрична енергија околу 7.000 домаќинства за околу една година.
***
Tурската кипарска TВ БРТ-1 се префрли на комуникацискиот сателит Турксат-3А, кој успешно започна со работка во средината на јули. 
Емитувањата на БРТ-1, кој rрчкиот дел на Кипар го смета за нелегален, сега може да се гледаат во поширока област на островот.
***
Tурција освои шест медали на 49-тата Меѓународна Олимпијада во Мадрид на 20-ти јули. 
Турските студенти освоија три златни, еден сребрен и два бронзени медали, пласирајќи се на осмото место од 97 земји.
(Разни извори – 21/07/08 - 28/07/08)
