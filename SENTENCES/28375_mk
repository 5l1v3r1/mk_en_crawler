17/11/2010
СОФИЈА, Бугарија -- Министерот за внатрешни работи, Цветан Цветанов, во вторникот (16-ти ноември) рече дека поранешниот бугарски државен обвинител, Никола Филчев, е можно да имал врска со две убиства извршени во 2000 и 2002 година.
Цветанов рече дека е во тек за истрага за убиствата на обвинителот Николај Колев и адвокатката Надежда Георгиев.
Втората беше убиена во нејзиниот дом во Софија во февруари 2000 година.
Сведоците тврдат дека таа добила 150.000 американски долари кои требала да му ги даде на Филчев како мито за тој да ја прекине истрагата против едно државно претпријатие.
Но, кога таа не му ги предала, тој наводно ѝ забил кујнски нож во главата.
Колев, висок обвинител кој беше заменик државен обвинител на државата меѓу 1994 и 1997 година, беше убиен пред својот дом во декември 2002 година.
Тој јавно го искажа своето мислење дека Филчев страда од психијатриско нарушување, дека извршил кривични дела и дека наредил кривични постапки засновани на лажни обвинувања против луѓе кои тој сметал дека се неподобни.
Филчев, контроверзна личност со години, ја напушти јавната служба.
(Сегa - 17/11/10;
Новините, Дарик - 16/11/10)
