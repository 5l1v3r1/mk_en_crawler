25/09/2006
САРАЕВО, Босна и Херцеговина (БиХ) -- Обвинителите одлучија да исфрлат дел од првичното обвинение против поранешниот хрватски член на претседателството на БиХ, Драгач Човиќ, поранешниот претседател на Уставниот суд, Мато Тадиќ, и уште петмина други функционери.
Седуммината беа обвинети минатата година за затајување данок и примање мито за зделките на двајцата браќа сопственици на претпријатието „Лијановиќи“, со седиште во Федерацијата на БиХ (ФБиХ).
Обвинителите во петокот (22-ти септември) објавија дека ќе исфрлат две точки од обвинението за примање мито, но и дека остануваат обвиненијата за организиран криминал, злоупотреба на службената должност и проневера на пари.
Поради овие обвиненија, претходниот висок претставник во БиХ, Педи Ешдаун, го смена Човиќ од неговото место во трипартитното претседателство во март 2005 година.
(Независне новине, Pincom.info - 23/09/06)
