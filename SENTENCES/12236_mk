13/06/2005
СОФИЈА, Бугарија -- Министерот за прашањата на ЕУ, Меглена Кунева, во неделата (12-ти јуни) изјави дека предупредувачкото писмо од комесарот за проширувањена ЕУ, Оли Рен, претставува дел од нормалната мониторинг процедура.
Рен минатата недела испрати вакви писма до Софија и Букурешт.
Кунева истакна дека и најновите членки на ЕУ -- меѓу кои и Полска, Унгарија и балтичките земји -- добиле предупредување за одредени прашања и доцнења пред нивниот пристап.
Во саботата бугарскиот претседател Георги Парванов побара од сите партии што ќе освојат пратенички места на парламентарните избори на 25-ти јуни веднаш да почнат да работат на усвојување на законодавството поврзано со ЕУ, наместо да паузираат со работата во текот на летото.
(Монитор, Медиапул - 13/06/05;
бТВ - 11/06/05)
