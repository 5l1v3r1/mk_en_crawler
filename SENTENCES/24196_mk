15/07/2009
TИРАНА, Албанија -- Премиерот Сали Бериша во вторникот (14-ти јули) рече дека предложената коалиција помеѓу неговата Демократска партија и Социјалистичката партија за интеграција ќе работи на пристапувањето на Албанија во ЕУ. 
„Целта на договореното партнерство не е да нé задржи на власт, туку да ја интегрира Албанија во Европа“, истакна тој. 
Коалицијата претставува преседан во албанската политика, бидејќи два лути ривали од спротивните краеви на политичкиот спектар ги здружија силите во власта. 
Бериша, исто така, го обвини водачот на главната опозициска Социјалистичка партија, Еди Рама, за оспорување на процесот на пребројување на гласовите, наместо да го прифати поразот од изборите на 28-ми јуни. 
(ВоА, Топ ченал, Ора њус, Шекули - 14/07/09)
