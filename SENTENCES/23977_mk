17/03/2009
СОФИЈА, Бугарија -- Националната агенција за безбедност во понеделникот (16-ти март) започна истрага за Ахмед Башев, градоначалник на селото Гармен, и Мурат Боснак, наставник по исламска вероисповест во блиското село Рибново.
Двајцата се осомничени за ширење радикален ислам и поттикнување верска омраза помеѓу муслиманите и христијаните.
Тие, исто така, беа сослушани за неколку смртни закани кон независниот пратеник Јане Јанев, кој неодамна предупреди дека исламистички групи од Саудиска Арабија ја финансираат изградбата на џамија и верското образование во Гармен.
Околу 3.000 луѓе се собраа на централниот плоштад во Рибново во понеделникот, тврдејќи дека обвинувањата се апсурдни.
(Ројтерс, БНР, Новините, Фокус, Дневник - 16/03/09)
