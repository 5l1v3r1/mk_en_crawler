13/04/2005
БРИСЕЛ, Белгија -- Генерал Џејмс Џонс, највисокиот командант на НАТО и САД во Европа, во вторникот (12-ти април) изјави за новинарите дека Алијансата разгледува мерки што би го поедноставиле КФОР, истовремено зголемувајќи ја неговата ефикасност. 
Тој рече дека голем број војници во Косово се вклучени во логистика и други работи што имаат мало влијание за успехот на операцијата. 
Новите мерки предложени од страна на командантот на КФОР, Ив де Кермабон, наводно, се фокусираат на поголема мобилност и флексибилност, наместо на бројки. 
НАТО во моментов има 17.100 војници во провинцијата со која управуваат ОН. 
(AФП, Ројтерс, Танјуг - 12/04/05)
