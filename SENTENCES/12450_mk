11/01/2005
ПРИШТИНА, Косово -- Претседавачот на ОБСЕ, словенечкиот министер за надворешни работи Димитриј Рупел, во вторникот (11-ти јануари) го посети Косово, при што се состана со шефот на УНМИК, Сорен Јесен-Петерсен, и со локални функционери. 
На агендата се прашањата поврзани со политичката и безбедносната ситуација, како и со процесот на децентрализација во покраината.
Во понеделникот Јесен-Петерсен рече дека поделбата не е решение за косовските проблеми. 
Неговиот коментар следеше по состанокот со косовскиот претседател Ибрахим Ругова, премиерот Рамуш Харадинај и претседателот на Парламентот, Неџат Даци. 
Во Белград, во меѓувреме, српскиот претседател Борис Тадиќ се состана со делегација на косовски Срби. 
(Данас - 11/01/05; Веб-страница на ОБСЕ, Танјуг, Бета, Косова лајв - 10/01/05)
