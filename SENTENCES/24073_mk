17/06/2009
БУКУРЕШТ, Романија -- Врховниот суд во вторникот (16-ти јуни) одлучи да го одложи судењето за корупција против поранешниот премиер Адријан Настасе, откако неговите адвокати ја доведоа во прашање уставноста на активностите на Националниот антикорупциски директорат (ДНА).
Настасе е обвинет за злоупотреба на власта, во врска со случајот во кој тој, наводно, обезбедил пари за својата предизборна кампања во 2004 година, користејќи ја својата позиција на водач на Социјалдемократската партија (ПСД).
Во јануари антикорупциските обвинители подигнаа обвинение против Настасе во кое го товарат дека зел повеќе од 230.000 евра од фиктивни трговски активности.
(Eвениментул Зилеи, Гандул, Гардијанул, Зиуа - 17/06/09, Meдиафакс, Хотњус, Зиаре - 16/06/09)
