14/01/2010
НИКОЗИЈА, Кипар -- Полицијата во средата (13-ти јануари) објави дека убиството на локалниот медиумски магнат Анди Хаџикостис, најверојатно, не е политички мотивирано.
Хаџикостис (41) беше убиен во понеделникот пред неговиот дом во центарот на Никозија.
Неговото претпријатие Диас го поседува вториот по големина телевизиски канал во државата и еден локален весник.
Двата медиуми зазедоа екстремна позиција во врска со напорите за повторно обединување на поделениот остров.
Полицијата во средата соопшти дека истрагата се движи во „специфична насока“, но одби да образложи.
Сепак, инспекторите истакнаа дека пријател на Хаџикостис кој работел во локалната разузнавачка служба го предупредил претходно дека неговиот живот е во опасност.
(AП, Ксинхуа - 13/01/10)
