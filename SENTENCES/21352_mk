29/09/2008
ПРИШТИНА, Косово -- По повод Меѓународниот ден на правото да се знае во саботата (27-ми септември), Здружението на косовските професионални новинари инсистираше на тоа дека на косовските институции им недостига транспарентност. 
За време на дебатата во Приштина, новинарите се пожалија дека сегашните институции се идентични со оние на претходните власти. 
Најдобар показател, тврдеа новинарите, е континуираниот недостаток на владин портпарол.
Во другите вести, специјалниот претставник на ЕУ во Косово, Питер Фејт, во неделата за Гласот на Америка изјави дека иако секоја членка на ОН има право да бара совет од Меѓународниот суд на правдата (МСП) во врска со независноста на Косово, „тоа не може да има влијание ... 
бидејќи се работи за неповратен процес“. 
Србија сака да побара мислење од МСП во врска со легитимноста на косовското еднострано прогласување независност. 
(Коха Диторе, Зери - 29/09/08; Коха Диторе, Експрес, Зери, РТК, Телеграфи, ВОА, Кохавижн - 28/09/08)
