09/04/2006
ПОДГОРИЦА, Србија и Црна Гора -- Претставникот на ЕУ во врска со референдумот за независност на Црна Гора, Мирослав Лајчак, вели дека е можно да се одржат нови преговори помеѓу Србија и Црна Гора ако референдумот на 21-ви мај покаже дека мнозинството е за независност, но не биде исполнет потребниот праг. 
Според референдумските правила, 55 отсто од учесниците мора да ја поддржат независноста за истиот да успее. 
Ако резултатите паднат во „сивата зона“ потребата за разговори во врска со иднината на државната заедница ќе биде очигледна, посочи Лајчак. 
(Танјуг - 08/04/06; Mина - 07/04/06)
