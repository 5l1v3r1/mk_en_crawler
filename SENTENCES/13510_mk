26/03/2006
СОФИЈА, Бугарија -- Бугарија и САД постигнаа согласност за финалниот текст на билатералниот договор за лоцирањето на американските воени бази во оваа балканска земја, изјавија во петокот (24-ти март) американскиот амбасадор Џон Бејрли и бугарскиот амбасадор во НАТО, Љубомир Иванов. 
Тие рекоа дека разговорите за договорот завршиле претходниот ден, и дека останува да се реши уште еден мал технички детаљ.
Договорот ќе има важност од десет години и ќе може да се прекине унилатерално од која било од двете страни, со период на предупредување од една година. 
Според Бејрли, американскиот државен секретар Кондолиза Рајс се очекува да го потпише договорот за време на посетата на Софија во април, на неформалниот состанок на НАТО. 
Бугарскиот парламент, најверојатно, ќе го усвои наскоро потоа. 
Бејрли рече дека првите американски трупи би можеле да бидат распоредени во Бугарија во 2007 и 2008 година, додека целокупниот број на распоредените војници би можел да достигне 5.000. 
(Сега - 25/03/06; Медиапул - 24/03/06)
