24/04/2007
ЛУКСЕМБУРГ -- По состанокот со министерската тројка на ЕУ во Луксембург, рускиот министер за надворешни работи Сергеј Лавров ги отфрли неодамнешните тврдења на италијанскиот колега, Масимо Д Алема дека Москва сега подготвува своја нацрт-резолуција за Косово.
Лавров истакна дека била идеја на Русија да се испрати мисија на утврдување на фактите на ОН во Белград и Приштина и дека неговата влада ќе почека да ги види нејзините заклучоци.
Тој им нагласи на членовите на Тројката на ЕУ -- германскиот министер за надворешни работи, Франк-Валтер Стајнмаер, шефот за безбедност на ЕУ, Хавиер Солана, и комесарот за проширување на ЕУ, Оли Рен, -- дека спроведувањето на Резолуцијата 1244 на Советот за безбедност на ОН за Косово е неопходна за решавање на прашањето на статусот.
(Б92, Tанјуг, Бета, АП, АФП - 23/04/07)
