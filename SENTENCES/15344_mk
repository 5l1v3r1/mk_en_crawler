30/10/2006
ОХРИД, Македонија -- На форумот во Охрид изминатиот викенд, водечки албански и македонски академици разговараа околу подготовките што се во тек за објавување на нови изданија на националната историја во Албанија и во Македонија. 
Тие се согласија дека историјата мора да биде објективна, но и обединувачка, со оглед на заедничките цели на демократизација и евроатланска интеграција. 
Академиците, исто така, се спротивставија на препрочитувањето на историјата на Балканот, велејќи дека минатото мора да се остави настрана и да се негува зголемена соработка во име на една подобра иднина. 
Во март оваа година изби скандал откако истакнат македонски историчар повика на размена на територии помеѓу Албанија и Македонија, велејќи дека постои историска основа за повторно цртање на картата.
Во другите вести, претставниците на албанските и црногорските погранични општини се состанаа во Скадар во саботата (28-ми октомври), на разговори во врска со проектите за прекугранична соработка. 
Учесниците ја истакнаа потребата од зајакнување на напорите на граничните премини и транспортот. 
(Aлбански вести - 30/10/06; A1 TВ, Макфакс - 29/10/06)
