07/07/2005
СРЕБРЕНИЦА, Босна и Херцеговина (БиХ) -- Преземени се безбедносни мерки за да се осигури дека ништо нема да ги загрози комеморациите во Поточари следната недела по повод 10-годишнината од масакрот во Сребреница, изјави во средата (6-ти јули) високиот претставник Педи Ешдаун.
Претходно оваа недела беа пронајдени 35 килограми експлозиви и детонатори во градот, по анонимната информација на ЕУФОР.
Полицијата на Федерацијата на БиХ уапси едно лице во врска со овој случај, но го ослободи во средата вечер по сослушувањето.
Исто така во средата, комесарот за проширување на ЕУ, Оли Рен, пред Европскиот парламент рече дека градењето на подобра иднина за Западен Балкан е најдобриот начин да им се оддаде почит на жртвите во Сребреница.
Тој, исто така, рече е неприфатливо тоа што обвинетите за воени злосторства во бегство, Радован Караџиќ и Ратко Младиќ, за кои се смета дека ја сносат најголемата индивидуална одговорност за масакрот, сé уште се наоѓаат на слобода.
(Независне новине, Бета - 07/07/05;
Фена, РТРС, ПБС БиХ, извори на ОХР, веб-страница на ЕУ, Танјуг - 06/07/05)
