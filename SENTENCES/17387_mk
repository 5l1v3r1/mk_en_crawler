24/04/2007
TИРАНА, Албанијa -- Петмината водачи на левичарската опозициска коалиција во понеделникот (23-ти април) објавија дека е можно да се заложат за предвремени избори, во врска со одлуката за повторување на локалните избори во Елбасан. 
Централната изборна комисија нареди целосно повторување следниот месец, иако резултатите во само еден округ беа прогласени за неважечки по изборите на 18-ти февруари. 
Опозициската коалиција ја обвинува ЦИК дека се обидува да им ја украде победата на нејзините кандидати.
Претходно истиот ден, владејачката партија и опозицијата се судрија во врска со предложениот владин нацрт-закон за дигитална нумеричка трансмисија. 
Опозициските партии тврдат дека нацрт-законот ќе им наштети на слободните медиуми и приватнитер инвестиции во нив. 
Но, премиерот Сали Бериша рече дека целта на владата е да го легализира и формализира пазарот. 
„Има и не смее да има монопол на медиумите во Албанија“, инсистираше тој. 
(Топ-ченал, Коха Јоне - 24/04/07; 24-оре, Балканвеб - 23/04/07)
