07/10/2004
СКОПЈЕ, Македонија -- Генералниот секретар на НАТО, Јап де Хоп Шефер, повика на целосно придржување до Охридскиот мировен договор, во интервјуто од средата (6-ти октомври) за скопската Телевизија А1.
Запрашан за коментар во врска со референдумот за новите закони за децентрализација следниот месец, Де Хоп Шефер рече дека народот има уставно право да одржи референдум и да ја изрази својата волја.
Но, тој побара од гласачите да се сетат на тоа дека децентрализацијата е предвидена со охридскиот договор.
Во другите вести, Скопје е домаќин на дводневната конференција за судски реформи.
На конференцијата присуствуваат претставници и од други балкански земји и од ЕУ.
Во меѓувреме, во средата, Македонија и Турција се согласија да исфрлат делови од учебниците кои би можеле да предизвикаат етнички тензии.
Оваа одлука беше донесена за време на разговорите помеѓу надлежните министри во Скопје.
(Макфакс, Утрински весник, Дневник - 07/10/04;
A1 TВ - 06/10/04)
