07/05/2007
ЗАГРЕБ, Хрватска -- Претседателот Стипе Месиќ во понеделникот (7-ми мај) ја започна дводневната официјална посета на Австрија, за време на која ќе се состане со својот колега Хајнц Фишер, со канцеларот Алфред Гусенбауер, и со претседателот на парламентот Барбара Прамер. 
Разговорите се очекува да се фокусираат на билатералната соработка и прашањата на проширувањето на ЕУ. 
Месиќ и Гусенбауер ќе присуствуваат и на австриско-хрватскиот бизнис форум во Виена.
Во другите вести, автобус на ЕУ тргна од Сисак во саботата, почнувајќи ја еднонеделната турнеја низ Хрватска како дел од проектот за запознавање на јавноста со Унијата. 
Иницијативата е особено ориентирана кон младите луѓе. 
(Пословни дневник, ХРT - 07/05/07; Вечерњи лист - 06/05/07; ХИНA - 05/05/07)
