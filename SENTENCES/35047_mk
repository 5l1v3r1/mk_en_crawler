29/02/2004
ВАШИНГТОН, САД -- Претседавачот на ОБСЕ и бугарски министер за надворешни работи, Соломон Паси, во петокот (27-ми февруари) оствари разговори со американскиот заменик-претседател, Дик Чејни, и со американскиот државен секретар, Колин Пауел.
Паси ја потврди решеноста на ОБСЕ за тесна соработка со властите во Грузија, во Украина и во Белорусија, во врска со изборите кои ќе се одржат оваа година.
Тој, исто така, им се заблагодари на САД за континуираната поддршка за активностите на ОБСЕ.
Пауел потврди дека Паси би можел да се потпре на целосната поддршка на администрацијата.
(ОБСЕ, БТА, бТВ - 27/02/04)
