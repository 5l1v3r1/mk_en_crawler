06/01/2011
САРАЕВО, Босна и Херцеговина (БиХ) -- Високиот претставник Валентин Инцко во средата (5-ти јануари) го суспендираше законот за статусот на државниот имот во Република Српска (РС), во обид да се избегне евентуална законска неизвесност во врска со сопственоства, во очекување на конечната одлука за легислативата од страна на Уставниот суд на БиХ.
„Наредбата не ја прејудицира одлуката во корист на ниту една страна;
наместо тоа, й дава на надлежната институција време да го разгледа случајот“, рече Инцко во изјавата.
Тој, исто така, ги повика властите да се воздржат од примена на законот додека судот не ја донесе својата одлука.
Сите амбасадори што ги претставуваат земјите што го сочинуваат Управниот одбор на Советот за спроведување на мирот, ја поддржаа одлуката, освен рускиот претставник.
Парламентот на РС го усвои контроверзниот закон за државен имот во септември.
Истиот предвидува дека ентитетот ќе управува, ќе ги обезбедува и заштитува сите форми на имот на својата територија.
Претседателот на РС, Милорад Додик, рече дека Инцко ја узурпирал неговата надлежност со одлуката од средата и дека затоа РС ја смета за неважечка.
(ОХР, РТРС, БХРТ, Фена, Независне новине - 05/01/11)
