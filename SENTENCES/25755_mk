22/09/2009
БЕЛГРАД, Србија -- Холандскиот амбасадор во Белград, Рон Ван Дартел, во понеделникот (21-ви септември) изјави дека неговата земја и понатаму инсистира на целосна соработка на Србија со Хашкиот трибунал за воени злосторства. 
Тој додаде дека апсењето на поранешниот командант на босанските Срби Ратко Младиќ ќе претставува вистински доказ за подготвеноста на локалните власти да ги исполнат своите обврски. 
Ван Дартел потврди дека апсењето на Младиќ останува клучен услов за да се овозможи спроведување на привремениот трговски договор помеѓу Србија и ЕУ, како дел од еден поширок договор пред членството. 
Србија го потпиша својот Договор за стабилизација и асоцијација со ЕУ во април 2008 година, но Холандија оттогаш се противи на неговото спроведување, инсистирајќи најпрво на апсење на Младиќ. 
(Taнјуг, Б92, Блиц - 21/09/09)
