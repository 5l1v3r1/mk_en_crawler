28/11/2007
БАДЕН, Австрија -- Разговорите помеѓу водачите на Србија и Косово се чини дека завршија со ќор-сокак во вторникот (27-ми ноември), при што Србија се закани со жестоки санкции против покраината ако таа прогласи независност. 
Делегацијата на етничките Албанци во преговорите повторно го отфрли предлогот на Белград за широка автономија, велејќи дека независноста е единствената опција. 
Во меѓувреме, во извештаите на меѓународните медиуми се цитираат српски официјални претставници дека Белград би можел да изврши целосна блокада на Косово и да го пресече нејзиниот дотур на струја. 
Косовскиот претседател Фатмир Сејдиу не беше исплашен, велејќи дека независноста би можела да дојде „за не толку долго време“. 
Последниот круг преговори завршува на доцна во среда. 
(Ројтерс, АП, АФП, ДПА, РТК, Телеграфи, Косовалајв, Танјуг, Бета, Б92 - 27/11/07)
