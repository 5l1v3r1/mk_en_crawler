22/10/2009
БУКУРЕШТ, Романија -- Актуелниот претседател Трајан Башеску и неговиот противкандидат Мирчеа Џоана, главните фаворити на претстојните претседателски избори на 22-ри ноември, официјално ги започнаа своите претседателски кампањи во средата (21-ви октомври).
Џоана рече дека тој може да биде обединувачка сила во овие тешки времиња, додека Башеску рече дека е убеден оти ќе биде реизбран, бидејќи тој може да направи повеќе за земјата.
Третиот силен кандидат, Крин Антонеску од Националлибералната партија, ја отпочна својата предизборна кампања минатата недела.
Во другите вести од средата, парламентот го отфрли предлогот на Башеску за одржување референдум на Денот на изборите, за тоа дали дводомниот парламент да стане еднодомен.
Гласањето во парламентот беше само советничко, така што Башеску може сепак да ја спроведе својата намера.
Претходно оваа недела тој рече дека ќе го стори тоа, без оглед на тоа како ќе гласаат пратениците.
Опозицијата го обвинува дека се обидува да ги ослабне претседателските избори со воведување уште една тема, што ќе го одвлече вниманието од актуелните проблеми.
Според еднодомниот систем, бројот на парламентарните членови би паднал од 471 на 300.
(Евениментул зилеи, Гандул, Романија либера, Гандул, Јурналул национал - 22/10/09)
