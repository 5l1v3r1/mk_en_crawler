01/03/2011
БЕЛГРАД, Србија -- Полицијата уапси седум лица осомничени за вмешаност во шверц со луѓе, објави во понеделникот (28-ми февруари) министерот за внатрешни работи, Ивица Дачиќ. 
Инспекторите велат дека тие се одговорни за шверцот на 18 косовски Албанци во 2009 година, од кои 15 се удавија кога нивниот брод потона во реката Тиса, која ги дели Србија и Унгарија. 
Дачиќ вели дека синџирот успеал да пренесе десетици нелегални имигранти преку Србија за Унгарија. 
Српската полиција дејствуваше во соработка со полициските служби на Унгарија и Австрија. 
(Танјуг, Б92, Вечерње новости - 28/02/11)
