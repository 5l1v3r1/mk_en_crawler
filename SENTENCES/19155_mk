01/02/2007
БРИСЕЛ, Белгија -- Шефицата на комисијата на Европскиот парламент (ЕП) за Југоисточна Европа, Дорис Пак, вели дека апсењето на главниот бегалец Ратко Младиќ беше и ќе остане услов за продолжување на разговорите за Спогодбата за стабилизација и асоцијација (ССА) со Србија.
Во интервју за сараевскиот дневен весник Дневни аваз во четвртокот (1-ви февруари), Пак истакна дека помирувањето во регионот е невозможно додека Младиќ и другиот бегалец, Радован Караџиќ, не се најдат во Хаг.
Таа, исто така, објави дека комисијата за надворешни односи на ЕП усвои нова резолуција за БиХ, во која се повикува Советот на ЕУ да направи притисок врз властите во БиХ -- особено Република Српска -- да ги исполнат клучните барања во другата област на полициските реформи.
Во средата во Брисел главната обвинителка на ОН за воени злосторства, Карла дел Понте, се состана со шефот за безбедност на ЕУ, Хавиер Солана.
Таа ја повика ЕУ да не продолжува со разговорите за ССА со Србија додека Белград не го уапси Младиќ.
(Дневни аваз - 01/02/07;
ЕУ Обсервер - 31/01/07)
