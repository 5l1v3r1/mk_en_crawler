26/11/2010
БАЊА ЛУКА, Босна и Херцеговина (БиХ) -- Полицискиот директор на Република Српска (РС), Гојко Васиќ, во четвртокот (25-ти ноември) рече дека обезбедувањето околу претседателот на РС Милорад Додик е подигнато на највисоко ниво по заканувачкото писмо за Додик. 
Васиќ додаде дека истрагата е во тек. 
Додик постојано добиваше закани кога беше премиер на РС. 
Последната смртна закана беше испратена по факс до неговата партија -- Сојузот на независните социјалдемократи -- на 8-ми ноември и беше потпишана од т.н. 
Патриотски фронт на БиХ. 
Писмото вклучуваше закани против претставниците на СНСД Небојша Радмановиќ, Никола Шпириќ, Милица Марковиќ и Душанка Мајкиќ. 
(РТРС, Независне новине, Глас српске, bh-news.com - 25/11/10)
