03/07/2007
КЕНЕБУНКПОРТ, САД -- Советникот на Национална безбедност Стив Хедли во понеделникот (2-ри јули) рече дека билатералните разговори со Русија за прашањето на статусот на Косово продолжуваат.
Хедли говореше на прес-конференцијата откако американскиот претседател Џорџ В.Буш и неговиот руски колега Владимир Путин го завршија нивниот дводневен самит во Кенебункпорт.
Хедли рече дека претседателите се согласиле оти разговорите мора да продолжат под надзор на дипломатите на двете земји, Кондолиза Рајс и Сергеј Лавров.
Москва инсистира на нови преговори помеѓу Србите и косовските Албанци, кои не се согласуваат со планот на поранешниот претставник на ОН Марти Ахтисари за надгледувана независност, што според Вашингтон претставува најдобро решение за прашањето на статусот.
(Кохајонe - 03/07/07;
Танјуг, Бета, соопштение за печатот на Белата куќа, РФЕ, АП, РТК, Телеграфи, КИК - 02/07/07)
