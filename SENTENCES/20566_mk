11/03/2008
ЗАГРЕБ, Хрватска -- Попуштајќи пред притисокот на ЕУ, владата во понеделникот (10-ти март) одлучи да не ја применува својата заштитена еколошка рибарска зона (ЗЕРП) во Јадранското Море за членките на ЕУ, додека Хрватска не влезе во Унијата. 
Конкретно, тоа значи дека ЗЕРП нема да биде спроведена најмалку уште неколку години. 
Единствени земји што беа погодени од зоната беа соседните Италија и Словенија, двете членки на ЕУ.
Хрватската селска партија (ХСС), клучната партија во актуелната владејачка коалиција, беше најгласен поддржувач на зоната. 
Претседателот на ХСС, Јосип Фришчиќ, и понатаму е скептичен дека откажувањето од ЗЕРП ќе го забрза курсот на разговорите за пристап. 
Сепак, премиерот Иво Санадер од Хрватската демократска заедница беше решителен во врска со заштитата на напредокот кон пристапот во ЕУ. 
Комесарот за проширување, Оли Рен, вели дека одлуката за одложување на ЗЕРП дефинитивно ќе го унапреди процесот. 
(ХРТ, Вечерњи лист, Пословни дневник, Javno.com - 10/03/08)
