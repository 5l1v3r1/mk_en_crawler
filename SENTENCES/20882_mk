06/12/2007
БЕЛГРАД, Србија -- Главниот советник на српскиот премиер Воислав Коштуница во средата (5-ти декември) изјави дека војната е едно од „законските средства“ што се на располагање за одбрана на суверенитетот на Косово.
„Кога некој не го почитува Советот за безбедност, кој е единствено надлежен да реагира кога некој ќе се закани со агресија или војна ...
тогаш на земјите не им останува ништо друго“, изјави советникот Александар Симиќ за српската државна телевизија.
Еден член на владејачката коалиција, Демократската партија, ја критикуваше изјавата како неодговорна и опасна, додека другиот член, Демократската партија на Србија, го минимизираше значењето на каква било контроверзност.
Српската влада и владејачката коалиција постојано ја отфрлаат силата како опција.
Во четвртокот експертската Меѓународната кризна група предупреди дека одложувањето во доделувањето на независноста за Косово би можело да води до „ненадгледуван, евентуално и насилен, процес на независност“ што може да ја загрози стабилноста на Балканот.
Групата ги повика Франција, Германија, Италија, Велика Британија и САД да започнат мирна транзиција, која ќе кулминира со условна независност за Косово во мај 2008 година.
(Политика, АФП, Ројтерс, Танјуг - 06/12/07;
РТС, Б92, Танјуг, Вечер, АФП, Ројтерс, АП, БГНЕС, БТА - 05/12/07)
