24/08/2008
АТИНА, Грција -- Обвинителите во петокот (22-ри август) покренаа обвинение против осум лица осомничени за киднапирање на грчкиот бизнисмен Јоргос Милонас.
Василис Палеокостас, еден од најбараните криминалци на Грција, е меѓу обвинетите.
Осомничените, уапсени минатата недела, се обвинети за директна или индиректна вмешаност во киднапирањето, како и за уцена, нелегално поседување експлозиви и бомби, оружје и дрога.
Милонас (49) беше киднапиран на почетокот од јуни во Солун.
Неговите киднапери побараа голем откуп -- 30 милиони евра, според некои извештаи.
Тој беше држен две недели.
Василис Палеокостас, кој беше во бегство две години откако успеа да избега од најчуваниот затвор во Грција пред две години, беше уапсен минатата среда.
(News.In - 23/08/08;
AНА-МПA - 22/08/08)
