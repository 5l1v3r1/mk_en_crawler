22/03/2007
САРАЕВО, Босна и Херцеговина (БиХ) -- Војниците на НАТО рано во четвртокот (22-ри март) спроведоа рација во сараевскиот дом на Слободан Жупљанин, роднина на бегалецот обвинет за воени злосторства, Стојан Жупљанин.
Властите сметаат дека Слободан Жупљанин му помага на Стојан да го избегне апсењето и екстрадицијата во Трибуналот на ОН во Хаг.
Ова е втора ваква рација во последниве две недели.
Во другите вести, обвинителите во Тузла во средата подигнаа обвинение за воени злосторства против двајца поранешни припадници на армијата на босанските Срби, чии имиња не беа објавени.
Тие се обвинети за убиствата во 1992 година на тројца бошњачки цивили во Козлук.
(РТРС -- 22/03/07;
ПБС БиХ, НТВ Хајат, Фена - 21/03/07)
