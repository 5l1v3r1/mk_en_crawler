26/04/2005
ЗАГРЕБ, Хрватска -- Премиерот Иво Санадер во понеделникот (25-ти април) потврди дека неговата влада ќе го уапси и екстрадира пензионираниот генерал Анте Готовина во Трибуналот на ОН за воени злосторства ако тој се наоѓа во земјата. 
Санадер, сепак, повтори дека според неодамнешните разузнавачки извештаи бегалецот не се наоѓа во Хрватска. 
Во вторник во Луксембург за првпат ќе се состане комисијата на ЕУ задолжена за ова прашање. 
Комисијата ќе разговара со главната обвинителка на Трибуналот на ОН Карла дел Понте, а подоцна и со Санадер.
Во другите вести, амбасадорот на ОБСЕ во Хрватска во заминување Питер Семнибај ги пофали позитивните промени што ги направи земјата за време на изминатите три години. 
На последната прес-конференција во понеделникот Семнибај - чиј мандат истекува в сабота - рече дека политичкиот систем во Хрватска созреал и дека е постигнат напредок во поголем број области на кои се посвети ОБСЕ. 
(Вечерњи лист - 26/04/05; ХИНА, ХРТ - 25/04/05)
