28/02/2007
Од Давор Коњикушиќ за Southeast European Times во Белград - 28/02/07
Негрижата, екологијата и прашањата на заштитата на животната средина, ја ставаат Србија 15 години зад регулативите на ЕУ за еколошките стандарди, прашање кое сега се решава. 
Прецизното лоцирање на загадувачите на воздухот претставува прв чекор во вистинската насока.
И покрај тоа што климатските промени се еколошки проблем, голем број земји го минимизираат нивното значење. 
Но, ЕУ повикува тоа да се измени, со тоа што го надградува својот критериум за емисијата на опасни гасови. 
Крајната цел, за која беше постигната согласност на конвенцијата на ОН во ноември за климатските промени, е да се овозможи природата да си ја поврати својата рамнотежа, како во прединдустриското време.
Според Агенцијата за заштита на животната средина, кога станува збор за контролата на опасните гасови, Србија доцни најмалку деценија и пол, во споредба со контролата на воздухот во развиените европски земји. 
ЕУ постојано ги менува своите стандарди, правејќи ги поостри. 
И покрај тоа што во последно време е направено повеќе во однос на исполнувањето на стандардите на ЕУ, Србија мора да ја зголеми динамиката.
Квалитетот на воздухот во Србија е регистриран на повеќе од 60 места, но повеќето од нив покажуваат само дневен просек на одредени параметри, кој не ја дава мерната прецизност која постои во ЕУ.
Србија само што започна со воведувањето на автоматските мерни единици кои го покажуваат квалитетот на воздухот во кое било време, овозможувајќи интервенции. 
Постојат три вакви единици во Белград, четири во Панчево, две во Бор и една во Зрењанин.
Пресвртот во поглед на еколошката заштита и заштитата на животната средина може да отвори нови економски можности за Србија, која се залага за членство во ЕУ.
Сега засега, според конвенцијата на ОН за климатските промени, Србија нема обврска да ја намали емисијата на своите опасни гасови, но сепак има страни кои се заинтересирани да инвестираат во обновливите енергетски ресурси во земјата.
Извлекувајќи од странските средства, особено од фондовите на Европската агенција за реконструкцика, Србија треба да воведе автоматско регистрирање на квалитетот на воздухот на национално ниво оваа година. 
Таквите податоци ќе дадат попрецизно читање на квалитетот на воздухот. 
Сега засега просечните податоци покажуваат дека воздухот не е значително поразличен од европскиот просек.
Истовремено, Србија мора да усвои нацрт-закон за регулирање на квалитетот на нејзиниот воздух. 
Нацрт-законот за Заштитата на квалитетот на воздухот, кој е веќе во парламентот, чека на гласање.
