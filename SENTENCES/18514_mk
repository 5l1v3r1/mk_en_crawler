10/12/2006
ХАГ, Холандија -- Српскиот националистички водач и обвинет за воени злосторства Воислав Шешељ во петокот (8-ми декември) ненадејно го прекина 28-дневниот штрајк со глас, откако апелационата комисија на Трибуналот на ОН му го врати неговото право да се брани самиот.
Судиите, исто така, се согласија со барањето на Шешељ сите судски рочишта што се одржаа во негово отсуство да бидат поништени.
Тие, сепак, отфрлија одреден број барања, вклучувајќи ја и петицијата за замена на тројцата судии во судскиот процес.
Шешељ, исто така, побара да не му се испраќаат документи во електронска форма, бидејќи тој не се користи со компјутер, како и судот да ја признае групата од 30 правни советници кои ќе му помогаат во случајот.
Обвинетиот, претседател на популарната српската Радикална партија, е обвинет за формирање на милиција која ги вршела злосторствата во обид да го протера несрпското население од областите на Хрватска и Босна.
Партиски претставник рече дека на Шешељ можеби ќе му требаат уште два месеци да си ја поврати силата и да се појави на суд.
(Вечерње новости - 09/12/06;
AП, Ројтерс, ББС, АФП, веб-страница на МКТЈ, Танјуг - 08/12/06)
