30/04/2006
ДРАЧ, Албанија -- На неформалниот состанок во Драч во петокот (28-ми април) претседателите на неколку земји од Југоисточна Европа ја потврдија својата посветеност на унапредувањето на регионалната соработка. 
На настанот, што се одржа на иницијатива на албанскиот претседател Алфред Мојсиу и неговиот хрватски колега, Стипе Месиќ, присуствуваше и претседавачот на претседателството на БиХ, Сулејман Тихиќ, бугарскиот претседател Георги Парванов, македонскиот претседател Бранко Црвенковски, црногорскиот претседател Филип Вујановиќ, романскиот претседател Трајан Башеску и српскиот претседател Борис Тадиќ. 
Учесниците се согласија за зајакната регионална соработка преку континуирана поддршка на регионалните иницијативи како што е Процесот на соработка во Југоисточна Европа, како и преку евроатланските проекти за интеграција. 
Тие, исто така, ја истакнаа важноста на демократизацијата, завршувањето на процесот на враќање на бегалците, заштитата на малцинствата и соработката со Трибуналот на ОН за воени злосторства. 
(Албански вести - 29/04/06; веб-страница на албанскиот претседател - 28/04/06)
