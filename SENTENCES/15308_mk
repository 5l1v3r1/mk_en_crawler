27/08/2006
СОФИЈА, Бугарија -- Бугарскиот министер за надворешни работи, Ивајло Калфин, во петокот (25-ти август) рече дека владата разгледува неколку можности за свој придонес во мисијата со мандат од ОН во јужен Либан.
Тој рече дека првата можност е испраќање на контингент од 50 припадници со задача да врши патролирање, како и да врши безбедносни и конвој активности, а втората можност е испраќање на фрегата.
Земјата, исто така, е можно да учествува со инженерски и градежни контингенти од 40 припадници.
На слична тема, земјата ја разгледува можноста за зголемување на бројот на војниците што се испратени во мисии во странство, рече министерот за одбрана, Веселин Близнаков.
Тој објасни дека земјата моментно има 500 војници во меѓународните мисии, но бројот е можно да се зголеми на 1.800 војници следната година.
(Медиапул, бТВ, Novinite.com - 25/08/06)
