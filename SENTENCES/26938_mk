06/08/2009
НИКОЗИЈА, Кипар -- Водачите на двете заедници на поделениот остров постигнаа значителен напредок во разговорите за повторно обединување, но не смее да се врши притисок за постигнување договор, рече специјалниот претставник на ОН за Кипар, Александар Даунер, за АП во средата (5-ти август). 
„Не сме поставиле временска рамка“, рече Даунер. 
„Ако станете роб на некој датум, можно е да заклучите дека немате висококвалитетен договор и потоа мора да почнете повторно во иднина“, додаде тој. 
Кипарскиот претседател Деметрис Христофиас и водачот на кипарските Турци, Мехмет Али Талат, ги започнаа разговорите пред скоро една година. 
Според неодамнешните анкети, три четвртини од кипарските Грци веруваат дека разговорите, на крајот, ќе пропаднат. 
Даунер рече дека двајцата водачи не треба да се грижат за „променливите мислења секој ден“ и треба да продолжат со преговорите. 
(Сајпрус мејл - 06/08/09; AП - 05/08/09)
