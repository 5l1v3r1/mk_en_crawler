16/11/2006
(EУобсервер, Турски дневни вести - 16/11/06; AП, Ројтерс, АФП, ББС - 15/11/06)
Висок турски армиски претставник во средата (15-ти ноември) изјави дека неговата земја одлучила да ја прекине својата воена соработка со сојузникот во НАТО, Франција, поради контроверзниот дел од предложената легислатива.
„Односите со Франција на воено поле се прекинати“, турската полуофицијална новинска агенција Анантолија го цитираше генерал Илкер Басбуг, командант на копнените сили на земјата. 
Во изјавата за новинарите на приемот во Анкара во средата, генералот, кој е еден од највисоките официјални претставници во турските воени сили, не даде други детали, освен дека немало „посети на високо ниво помеѓу двете земји“.
Овој потег уследи по одобрувањето од октомври од страна на долниот дом на францускиот парламент на нацрт-законот за едногодишна затворска казна за секој кој ќе негира дека масовните убиства на Ерменците во последните години од Отоманската империја, претставувало геноцид. 
За да стане закон, сенатот и претседателот Жак Ширак мора да го одобрат нацрт-законот. 
Според некои извештаи, шансите ова да се случи се мали.
Ерменците тврдат дека околу еден и пол милиони од нив биле убиени во кампања на геноцид од страна на отоманските Турци помеѓу 1915 и 1917 година. 
Турција признава дека илјадници Ерменци загинале, но инститира на тоа дека бројот на жртвите е надуен.
Припишувајќи ги загубите на меѓуетничките борби, Турција категорички негира дека убиствата биле геноцид.
По усвојувањето на францускиот нацер-закон минатиот месец, голем број официјални претставници во Анкара предупредија дека потегот би можел да ги загрози билатералните односи. 
Истиот веќе резултираше со повици за бојкот на француските производи, филмови и други медиумски производи.
Франција и Турција се долготрајни членки на НАТО, кои учествуваат рамо до рамо во воените вежби и меѓународните воени операции. 
Турција, исто така, купува оружје од француско производство. 
Сепак, турската војска стави на црната листа голем број француски претпријатија во минатото, поради слични расправии околу обвиненијата за геноцид.
Нацрт-законот за геноцидот врз Ерменците отворено беше критикуван од страна на на ЕУ и европските медиуми. 
Некои француски официјални претставници изразија противење на мерката. 
Минатата недела францускиот амбасадор во Анкара, Жан Пол Пудад, рече дека потегот на долниот дом бил „непотребна и полемичка одлука“.
Сепак, истовремено, Анкара можеби ќе размисли за промена на својата политика во врска со ерменското прашање. 
Според натписот во весникот на англиски јазик Turkish Daily News во четвртокот, министерот за надворешни работи, Абдула Ѓул, рекол дека неговата земја рзмислува за меѓународна арбитража како начин за изнаоѓање на долгорочно решение. 
Официјалните претставници на Министерството за надворешни работи одбија да образложат.
