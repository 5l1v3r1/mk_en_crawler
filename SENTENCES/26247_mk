13/10/2009
ПАРИЗ, Франција -- Бугарската влада се повлече од договор за купување четири воени бродови -- корвети -- од Франција.
Бугарскиот премиер Бојко Борисов го информираше францускиот претседател Николас Саркози за одлуката, на нивниот состанок во Париз во понеделникот (12-ти октомври).
Договорот од една милијарда евра го потпиша претходната бугарска влада.
Светската финансиска криза и буџетскиот дефицит на Бугарија доведоа до ова откажување.
„За среќа, г-дин Саркози покажа разбирање, бидејќи ја знае финансиската ситуација на Бугарија“, рече Борисов.
Претходно истиот ден, Борисов се состана со својот француски колега Франсоа Фиљон, кој рече дека ќе ги праша француските енергетски претпријатија дали сакаат да помогнат во изградбата на втората нуклеарна централа во Бугарија.
Проектот моментно се соочува со недостаток на финансиски средства.
(Монитор - 13/10/09;
Дневник, Медиапул, Дарик, 24 Часа, Стандард - 12/10/09)
