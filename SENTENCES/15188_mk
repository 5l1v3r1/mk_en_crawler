28/09/2006
СКОПЈЕ, Македонија -- ВМРО-ДПМНЕ, поголемиот партнер во владејачката коалиција на Македонија, во средата (27-ми септември) објави дека е постигната согласност со нејзиниот партнер од етничките Албанци, Демократската партија на Албанците, за дополнителните измени на новиот нацрт-закон за полицијата. 
Парламентот ќе расправа за истиот в петок. 
Тој се смета за клучен закон во однос на агендата за интеграција во ЕУ, како и во спроведувањето на Охридскиот договор.
Но, најголемата опозициска партија на етничките Албанци во земјата, Демократската унија за интеграција, вели дека ќе се спротивстави на оваа мерка на гласањето в петок. 
Партијата тврди дека дури и со амандманите, нацрт-законот нема доволно да ги штити интересите на етничкото албанско малцинство во Македонија. 
(Вечер - 28/09/06; A1 TВ - 27/09/06)
