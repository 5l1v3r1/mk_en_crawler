11/05/2008
БУКУРЕШТ, Романија -- Романија нема намера да ја признае независноста на Косово, рече во саботата (10-ти мај) претседателот Трајан Башеску, во писмото испратено до амбасадорите на ЕУ во Букурешт.
Тој ги негираше неодамнешните извештаи за евентуалната промена на ставот на Романија.
„Апсолутно невозможно е нашата земја да заземе каква било друга позиција околу овој проблем“, рече Башеску, ветувајќи дека Романија никогаш нема да даде признание.
Во другите вести, австрискиот парламент во петокот (9-ти мај) објави дека испраќа 35 луѓе во Косово да се приклучат на полициската и судската мисија на ЕУ во Косово (ЕУЛЕКС).
Австриската делегација, која треба да биде распоредена во Косово на 30-ти јуни, ќе вклучува 25 полицајци и десетмина вработени во австриското Министерство за правда.
(AФП, БТА, Ксинхуа - 10/05/08)
