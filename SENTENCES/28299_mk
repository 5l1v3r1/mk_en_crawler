18/10/2010
ТИРАНА, Албанија -- Владата и опозицијата продолжуваат меѓусебно да се обвинуваат за несоработка во врска со интеграцијата во ЕУ. 
Министерот за надворешни работи, Едмонд Хаџинасто, во неделата (17-то октомври) истакна дека Брисел формира мислење за кандидатскиот статус на земјата за ЕУ и ја повика опозицијата да соработува во политичкиот процес. 
„Има очекувања [во однос на] опозицијата, да биде вклучена во донесувањето закони за главните прашања во парламентот, особено за изборните реформи“, рече Хаџинасто по враќањето од Брисел каде што се сретна со комесарот за проширување на ЕУ, Штефан Филе. 
Опозициската Социјалистичка партија (СП) вели дека владата го блокира процесот. 
„Го потсетуваме министерот за надворешни работи дека владата го блокира формирањето истражна комисија за изборите од 2009 година, како што бараше Европскиот парламент," рече пратеникот на СП, Олта Џачка. 
Албанија аплицираше за статус на земја-кандидатка за ЕУ во април 2009 година. 
(Балкан веб, Шекули, Топ њус, НОА - 17/10/10)
