26/05/2008
НОВИ САД, Србија -- Коалицијата За европска Војводина -- која ја сочинуваат Демократската партија (ДС) и Г17 Плус -- победи на вториот круг од изборите за локалниот парламент во северната српска покраина Војводина во неделата (25-ти мај).
Коалицијата ќе има 64 од вкупно 120 места во парламентот, рече на прес-конференцијата заменик-претседателот на ДС, Бојан Пајтиќ.
Тој рече дека победата на демократските сили јасно покажува оти Србите ја поддржуваат интеграцијата во ЕУ, бидејќи дури и претставниците на радикалните партии гласале за европската иднина на земјата.
(Бета, Танјуг, РТС, ХИНA - 25/05/08)
