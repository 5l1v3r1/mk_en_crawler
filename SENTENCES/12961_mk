01/04/2005
СОФИЈА, Бугарија -- Министерот за правда, Антон Станков, во четвртокот (31-ви март) повика следниот парламент, кој ќе биде избран во јуни, брзо да ги спроведе судските реформи.
Тој рече дека секој неуспех во реорганизирањето на системот во насока на подобрување на борбата против организираниот криминал и корупцијата би можел да го загрози планираниот влез на Бугарија во ЕУ во 2007 година.
Пред една недела Станков предложи Парламентот да го откаже својот летен одмор со цел да работи на судските реформи.
Во другите вести, бугарската Влада во четвртокот одлучи контингентот на земјата од 400 војници да остане во Ирак до крајот на оваа година.
Парламентот сега мора да ја потврди оваа одлука.
(Сега - 01/04/05;
News.bg, Медиапул - 31/03/05)
