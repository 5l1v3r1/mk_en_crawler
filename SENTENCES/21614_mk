27/10/2008
САРАЕВО, Босна и Херцеговина (БиХ) -- Пратениците на Федерацијата на БиХ (ФБиХ) во петокот (24-ти октомври) усвоија закон кој се однесува на надзорниот механизам и системот на санкции кои ќе осигурат соодветни контроли на работата и однесувањето на државните службеници во ентитетот. 
Пратениците на Република Српска усвоија сличен закон во јули. 
Во изјавата од петокот Канцеларијата на високиот претставник (ОХР) го поздрави потегот во ФБиХ, истакнувајќи дека хармонизираната легислатива е особено важна за воспоставувањето контрола над државните службеници пред да се потврдат резултатите на предвремените избори. 
„Овој закон е важен дел од легислативата бидејќи го зајакнува владеењето на правото, доброто управување и борбата против корупцијата во Босна и Херцеговина“, заклучува ОХР. 
Исто така во петокот, надзорникот за Брчко, Рафи Грегоријан, го одобри законот за судирот на интереси во институциите на областа Брчко. 
(ОХР, РТРС, Дневни аваз, Онаса, Независне новине - 24/10/08)
