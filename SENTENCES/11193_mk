27/03/2005
АНКАРА, Турција -- Романскиот министер за надворешни работи, Михаи Разван Унгуреану, и неговиот турски колега, Абдула Ѓул, се согласија да ги зајакнат напорите за зголемување на трговската и економската соработка, рекоа двајцата министри на заедничката прес-конференција по нивниот состанок во Анкара во петокот (25-ти март). 
Соработката во енергетскиот сектор е особено важен приоритет, рекоа двајцата водачи.
Исто така во петокот, турскиот премиер Реџеп Тајип Ердоган рече дека неговата Влада очекува да го започне процесот кој на крајот ќе доведе до потпишување на проширениот царински договор со ЕУ, вклучувајќи го и Кипар. 
Потпишувањето на документот претставува предуслов за започнување на разговорите за членство во ЕУ со Турција, закажани за 3-ти октомври. 
(Катимерини, TurkishPress.com - 26/03/05; Ромпрес, НТВ, Turks.US - 25/03/05)
