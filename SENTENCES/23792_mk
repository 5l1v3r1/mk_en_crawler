20/03/2009
ЗАГРЕБ, Хрватска -- Националниот комитет задолжен за разговорите со ЕУ во четвртокот (19-ти март) ја одобри преговарачката позиција на Хрватска во поглавјата за правосудството и основните права на својот аквис за ЕУ, објави претседателката на комисијата, Весна Пусиќ.
Таа рече дека ова поглавје е едно од најважните во разговорите за пристапување.
Европската комисија минатиот декември потврди дека Хрватска е подготвена да го отвори поглавјето.
Сепак, преговорите најверојатно нема да започнат за брзо време, бидејќи се потребни уште неколку чекори во тој процес.
Во другите вести, одлуката на претседателот Стипе Месиќ за одземање осум награди и еден орден на пензионираниот генерал Владимир Загорец стапи на сила во четвртокот.
Претходно овој месец Загорец доби седумгодишна затворска казна за проневера на дијаманти во вредност од скоро 4 милиони евра и за злоупотреба на службената должност.
Локалните медиуми објавија дека Месиќ, исто така, се очекува да му ги одземе ордените и на генерал Мирко Норац.
Тој доби 12-годишна затворска казна за убиството на српските цивили во регионот на Госпиќ во есента 1991 година.
(Taнјуг, ХРТ, ХИНА, 24 Сата - 19/03/09)
