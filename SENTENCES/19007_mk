03/04/2007
БУРГАС, Бугарија -- Четири лица, двајца од нив случајни минувачи, беа повредени во престрелката помеѓу ривалски банди во градот Бургас на Црното Море во понеделникот (2-ри април). 
Полицијата вели дека тоа се случило напладне во центарот на градот, пред десетици сведоци. 
Според извештаите, телохранителот на озлогласениот „бос“ Димитар Жељазков отворил оган врз наводни припадници на друга криминална група, повредувајќи ги нив и уште двајца случајни минувачи. 
Сите се очекува да преживеат.
Инцидентот се случи токму во време кога Европската комисија се подготвува да го објави својот редовен извештај, во кој ќе биде направена проценка на напредокот на Бугарија во областа на правниот и јавниот ред. 
Софија постојано е критикувана за неуспех во борбата против организираниот криминал. 
(Сегa - 03/04/07; бТВ, Медиапул - 02/04/07)
