13/05/2010
БЕЛГРАД, Србија -- Локалните медиуми во средата (12-ти мај) објавија дека Србија ќе мора да му плати 36 милиони евра штета на израелско претпријатие за кршење на договор за изнајмување шпионски сателит. 
Белград, исто така, наводно мора да плати отколу 13.800 евра правни трошоци. 
Меѓународниот арбитражен суд во Париз донесе пресуда во корист на израелското претпријатие „ИмиџСет“ во 2008 година. 
Но, Србија се обиде да ја оспори надлежноста на судот, изнесувајќи го случајот пред лондонскиот суд, каде што изгуби. 
Договорот за сателит од 45 милиони евра беше потпишан во 2005 година од тогашниот министер на Србија и Црна Гора, Првослав Давиниќ, кој наводно не се консултирал со владата. 
Дневниот весник Блиц објави дека обвинителите планираат да поднесат обвиненија против него следната недела. 
(Блиц, ДПА, Б92, РТС - 12/05/10; Бетa - 11/05/10)
