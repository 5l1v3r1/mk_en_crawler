01/04/2008
ПРИШТИНА, Косово -- Српскиот министер за Косово, Слободан Самарџиќ вели дека косовските Срби ќе можат да гласаат на парламентарните и локалните избори во Србија на 11-ти мај. 
За време на посетата на Митровица и другите српски енклави во Косово во понеделникот (31-ви март) Самарџиќ рече дека владата ќе усвои декрет во кој ќе биде наведено како ќе се организира гласањето. 
Тој додаде дека -- како и на претходните избори -- владата ќе поднесе барање до УНМИК за одржување на изборите.
Но, косовските претседател Фатмир Сејдиу ја отфрли идејата. 
„Косово нема да служи како изборна база за никого“, рече тој.
Во меѓувреме, ситуацијата и понатаму е напната во Митровица откако во понеделникот група етнички Албанци пукаа на Срби во близина на поделената населба Брсани во градот. 
Голема толпа Срби се собра на местото, но нема извештаи за евентуални судири. 
Локалните Срби потоа се состанаа со претставници на КФОР, кои им загарантираа безбедност. 
(Данас, Политика - 01/04/08; Бета, Танјуг, Б92, РТК, Телеграфи, КИК, Ројтерс - 31/03/08)
