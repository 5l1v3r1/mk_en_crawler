05/09/2007
МОСКВА, Русија -- Првите директни разговори помеѓу белградските и приштинските претставници ќе се одржат во Њујорк на 28-ми септември, рече рускиот претставник во тројката на Контакт-групата, Александар Бостан-Карченко, за мосовскиот весник „Времја новостеи“ во вторникот (4-ти септември).
Разговорите ќе започнат веднаш по следниот состанок на Контакт-групата на 27-ми септември, рече претставникот, додавајќи дека очекува овојпат очекува „важен чекор во процесот на преговорите“.
Волфганг Ишингер, претставникот на ЕУ во тројката, во вторникот инсистираше на тоа дека во Белград преговорите за Косово треба да се фокусираат на прашањето на статусот, наместо на периферни прашања како што се културните и верските права.
Ишингер се состана со српскиот премиер Воислав Коштуница, кој го повтори противењето на неговата земја на каква било унилатерална декларација за независноста на Косово.
За време на посетата на Букурешт во вторникот, српскиот министер за надворешни работи, Вук Јеремиќ, говореше со помирувачки тон.
Тој рече дека мора да се направи вистински обид „за помирување на нашите легитимни барања за зачувување на суверенитетот и територијалниот интегритет со легитимните барања на албанската етничка заедница во Косово за максимален степен на самоуправа“.
(Блиц, Политика - 05/09/07;
Бета, Б92, РТС, Танјуг, ВоА, АП, ДПА, АФП, Будапест бизнис џрнал, Ксинхуа - 04/09/07)
