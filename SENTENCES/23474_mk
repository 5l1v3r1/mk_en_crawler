27/03/2009
БЕЛГРАД, Србија -- Главниот обвинител на Трибуналот на ОН за воени злосторства, Серж Брамерц, во четвртокот (26-ти март) допатува во Белград, за да ги провери напорите за пронаоѓање на преостанатите бегалци. 
Тој се состана со претседателот Борис Тадиќ и министерот за внатрешни работи Ивица Дачиќ, пред разговорите во петок со обвинителот за воени злосторства Владимир Вукчевиќ. 
Една од точките на разговорите е и неодамнешниот предлог на Белград да се дозволи српските воени злосторници да ја одлежуваат затворската казна во српските затвори. 
Во својот последен извештај, Брамерц го призна напредокот во нивото на соработка на Србија со Хаг, но одби соработката да ја опише како целосна, инсистирајќи на тоа дека српските власти мора да ги уапсат и преостанатите бегалци, Ратко Младиќ и Горан Хаџиќ. 
Апсењето на Младиќ претставува главен услов што го одреди ЕУ со цел да го деблокира ратификувањето на договорот пред членство со Србија. 
(Ројтерс, Телеграф - 27/03/09; Б92, Бета, Танјуг, Радио Србија - 26/03/09)
