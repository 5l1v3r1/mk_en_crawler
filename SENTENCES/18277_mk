15/03/2007
САРАЕВО, Босна и Херцеговина (БиХ) -- Конститутивната седница на Домот на народите (ДН) на Парламентот на БиХ, заврши во средата (14-ти март), со изборот на водачите на домот. 
Илија Филиповиќ од Хрватската демократска заедница беше избран за претседател на ДН, додека Сулејман Тихиќ од Бошњачката партија за демократска акција и Младен Иваниќ од Српската партија за демократски напредок, беа избрани за заменици на претседателот. 
Претседавањето со ДН ќе се менува помеѓу овие тројца на секои осум месеци.
Во другите вести од средата, новата влада на Република Српска (РС) ги одбележа своите први 100 дена на власт, со состанокот на министрите во владата и претседателот на РС, Милан Јелиќ, во Бања Лука. 
Премиерот на РС, Милорад Додик, ја искажа подготвеноста на владата на ентитетот да работи со администрацијата на Федерацијата на БиХ и државниот Министерски совет на определувањето на приоритетните прашања. 
(РТРС, Срна, ПБС БиХ, Pincom.info, Фенa - 14/03/07)
