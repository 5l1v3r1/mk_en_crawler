13/12/2007
АТИНА, Грција -- Дваесетичетиричасовниот штрајк на синдикатите кои ги претставуваат скоро 2,5 милиони работници, го блокираше јавниот транспорт во Грција во средата (12-ти декември). 
Вкупно на девет возови им беше дозволено да возат, а воздушниот простор беше затворен кога контролорите на воздушниот сообраќај се приклучија на штрајкот. 
Атинските подземни железници и автобуси сообраќаа околу пет часа во текот на денот, пренесувајќи илјадници членови на синдикатите до центарот на градот, на големиот митинг. 
Училиштата, јавните канцеларии и банките не беа отворени, а ОПТ, државното претпријатие за телекомуникации, беше затворено целиот ден.
Правниците и судските претставници одржаа одделен дводневен штрајк, кој го блокираше судскиот систем. 
Бродовите не пловеа помеѓу десетиците острови. 
Штрајковите беа организирани во знак на протест поради плановите на владата за измена на пензискиот систем. 
Десетици илјадници луѓе се собраа во Атина и другите поголеми градови за да го осудат предлогот. 
Штрајкот беше опишан како најголем во последниве десет години. 
(Фокус - 13/12/07; AП, АФП, ДВ, ДПА - 12/12/07)
