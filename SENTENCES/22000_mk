21/11/2008
БУКУРЕШТ, Романија -- Водачот на најголемата опозициска партија, Социјалдемократската партија (ПСД), Мирчеа Џоана, во четвртокот (20-ти ноември) одлучи дека ако коалицијата на ПСД со Конзервативната партија (ПК) победи на изборите на 30-ти ноември, ќе владее самостојно, „без компромиси со другите десничарски партии“.
Покрај ова, Џоана рече дека верува оти транзицијата помеѓу сегашната администрација и следната треба да се случи што е можно поскоро, веднаш по изборите, со цел справување со последиците од тековната економска криза.
Според заменик-претседателот на ПСД, Кристијан Диаконеску, ако ПСД-ПК победи на изборите, Џоана ќе стане премиер.
(Котидианул - 21/11/08;
Медиафакс, Ромпрес - 20/11/08)
