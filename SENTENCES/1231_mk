30/03/2009
Претпријатијата што нудат опрема и услуги од областа на информатиката ја претставија својата стока на саемот за информатичка технологија во Приштинa од средата (25-ти март) до петокот.
Ова беше шести саем за информатичка технологија во Косово, во организација на Министерството за транспорт, пошта и телекомуникации.
Tурција ја спроведува својата прва подводна археолошка студија покрај брегот на провинцијата Измир во Егејското Море, изјави професорот Хајат Ерканал од Универзитетот во Анкара за новинската агенција Анадолу на 20-ти март.
Нуркачкиот археолошки тим, предводен од Ерканал, врши ископувања во Лимантепе, потоната населба во близина на Урла.
Романската полиција уапси хакер осомничен за влегување во системите на Пентагон и поставување малвер, објави веб-страницата на вести Зиаре на 20-ти март.
Едуард Лусијан Мандру, студент од градот Иаси, наводно, влегол во системите на американското Министерство за одбрана под шифрата „Волфенстајн“ во 2006 година.
Здравствените власти во Грција се во состојба на готовност по појавата на опасниот вид комарец, Азискиот тигар, објави СКАИ на 20-ти март.
Инсектот е предизвикувач на кримско-конгоанската хеморагична треска, болест која е смртоносна за луѓето.
Властите наведуваат можно одгледување на смртоносниот комарец.
Aлбанските лекари изведоа прва трансплантација на бубрези во нивната држава во четвртокот (26-ти март) во Болничкиот универзитетски центар во Тирана.
Дваесетгодишен пациент доби бубрег од својата мајка.
Италијански експерти помагаа во операцијата.
Научниците сметаат дека фосилот откриен во близина на Зајечар, Србијa, може да биде заб на деинотерот, праисториски роднина на слонот.
При ископувањата, исто така, се пронајдени и делови од коска.
Експертите во Музејот за природни науки во Белград ќе го испитаат фосилот за да потврдат дали е дел од праисториско животно.
Административниот совет на Љубљанскиот универзитет во средата (25-ти март) одлучи да додели стипендии на некои студенти од универзитетот Св.Климент Охридски во Битола, Maкедонијa.
Парите ќе бидат од стипендиски фонд за универзитетите во Југоисточна Европа.
Хрватскиот Технолошки институт го финансира изработувањето на првиот хрватски роботски систем.
Проектот, спроведен во соработка со одделот за инженеринг и бродоградежништво при Универзитот во Загреб, започна минатиот мај.
Роботот треба само да се поврзи со компјутери кои ќе го контролираат.
(Разни извори – 23/03/09-30/03/09)
