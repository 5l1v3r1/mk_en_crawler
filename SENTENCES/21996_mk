21/11/2008
ЊУЈОРК, САД -- Специјалниот известувач на ОН за тортура, Манфред Новак, во четвртокот (20-ти ноември) објави дека Албанија, заедно со Швајцарија и голем број други европски земји, се согласила да ги прифати затворениците од затворот во Заливот Гвантанамо ако не можат да се вратат во своите татковини по затворањето на затворот. 
Новоизбраниот американски претседател Барак Обама вети за време на предизборната кампања дека ќе го затвори овој објект, во кој се затворени осомничените за тероризам. 
Тој потоа вети дека затворениците ќе бидат судени или ќе бидат ослободени. 
Новак вели дека околу 100 лица во Гвантанамо се соочуваат со прогон и тортура ако се вратат во своите земји. 
(AП - 20/11/08)
