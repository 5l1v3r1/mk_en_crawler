22/05/2005
БУКУРЕШТ, Романијa -- Романскиот претседател Трајан Башеску во петокот (20-ти мај) ја критикуваше работата на централнодесничарската коалициска влада предводена од страна на премиерот Калин Попеску Таричеану и повторно укажа на тоа дека во земјата треба да се спроведат предвремени избори. 
Башеску изрази незадоволство од начинот на кој владата се справи со последиците на неодамнешните поплави, како и од доцнењата во законодавната област поврзана со судските реформи и борбата против корупцијата.
Во другите вести, лекарите во саботата соопштија дека поранешниот претседател Јон Илиеску ќе остане во болница поради нови здравствени проблеми. 
Илиеску беше хоспитализиран пред една недела поради високиот крвен притисок. 
(Ромпрес - 21/05/05; Девет часот - 20/05/05)
