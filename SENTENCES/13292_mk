27/01/2006
СОФИЈА, Бугарија -- Директорот на бугарската Национална истражна канцеларија, Ангел Александров, во четвртокот (26-ти јануари) му поднесе на главниот обвинител Никола Филчев список на 30 судии осомничени за корупција. 
Филчев побара информации за можна корупција помеѓу судиите и обвинителите. 
Неговиот мандат како главен обвинител истекува на 22-ри февруари. 
Наследникот на функцијата, Борис Велчев, вели дека борбата против корупцијата ќе биде негов главен приоритет.
Во другите вести од четвртокот, претставници на Либија, ЕУ и САД, наводно, ќе се состанат со официјални претставници во Софија. 
Според извештаите во локалните медиуми, разговорите зад затворени врати ќе се фокусираат на случајот на петте бугарски медицински сестри и еден палестински лекар осудени на смрт врз основа на наводите дека инфицирале стотици деца со ХИВ. 
Триполи минатиот месец нареди ново судење. 
(Новинар, Стандард, Сега - 27/01/06; бТВ, БНР, БТА - 26/01/06)
