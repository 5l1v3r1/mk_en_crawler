19/10/2007
ПРИШТИНА, Косово, Србија -- Maкедонија останува силен партнер на Косово и Албанците во Македонија ги поддржуваат неговите напори за добивање независност, изјави во четвртокот (18-ти октомври) Мендух Тачи, водачот на Демократската партија на Албанците. 
При посетата на Приштина, Тачи се состана со косовскиот претседател Фатмир Сејдиу, во врска со последниот развој на настаните во регионот.
Што се однесува до преговорите со Белград закажани за в понеделник во Виена, Сејдиу истакна дека приштинската платформа останува непроменета. 
Косовскиот премиер Агим Чеку додаде дека косовските Албанци се очекува да ја завршат 2007 година со независност.
Во другите вести од четвртокот, Весна Бојичиќ, долгогодишен дописник за „Гласот на Америка“ во Косово, рече дека била претепана во својот стан во Приштина. 
Таа вели дека насилникот, кој бил облечен во воена униформа, ја обвинил за фаворизирање на мнозинството на етничките Албанци во нејзите извештаи. 
(Блиц - 19/10/07; РТК, Косовалајв, Танјуг, РФЕ, ВОА -- 18/10/07)
