13/11/2006

Според проектот вреден 43 милиони евра со владата, грчкото претпријатие „Рокас“ ќе изгради 42-мегаватна електроцентрала на ветар, во централниот регион на Фтиотида. 
„Рокас“ моментно има 13 електроцентрали на ветар, со вкупен инсталационен капацитет од 193,3 мегавати.
***
Tурското претпријатие за електроника АСЕЛСАН -- основано од Фондацијата на турските вооружени сили -- објави дека направило систем за висока јавна безбедност кој овозможува побезбедна, позвучна и побрза комуникација во време на тероризам, катастрофи и кризи. 
Сомнителните возила може да се следат преку сателит со системот, кој, исто така, може да обезбеди директни врски помеѓу сите полициски станици.
***
Тим од дванаесет членови од турскиот Универзитет Једитепе работи на проектот насловен како „Срце турчица“, чија цел е измислување на вештачка срцева пумпа. 
Ова се очекува да ја олесни листата на чекање за трансплантација на срце. 
Од 2.000 до 3.000 пациенти во Турција имаат потреба од трансплантација секоја година, а само 20 ја добиваат.
***
Според податоците што ги објави Maкедонската академија на науките и уметностите (МАНУ) само 0.2 отсто од македонските домаќинства ја користат соларната енергија со користење на соларни колектори за загревање на вода. 
Земјата има околу 222 сончеви денови или просечно 2.400 сончеви часови во Македонија секоја година. 
Експертите велат дека системите на соларна енергија би можеле да се користат во земјата без прекин помеѓу 15-ти февруари и 15-ти ноември, обезбедувајќи генерирање на преку 4 киловатчасови на ден.
***
Бугарскиот научник Јордан Пеев и Јорданецот Џамал ал Шалаби ја добија овогодинешната награда на УНЕСКО „Шарјах“ за арапска култура. 
Двајцата беа препорачани за лауреати од преку 40 кандидати од 23 земји-членки и бројни престижни институции. 
Церемонијата на доделување на наградите се одржа на 9-ти ноември во Париз.
(Разни извори – 06/11/06-13/11/06)
