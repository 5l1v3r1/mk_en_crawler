17/12/2008
БУКУРЕШТ, Романија -- Либералдемократската партија (ПДЛ) и Социјалдемократската партија (ПСД) во вторникот (16-ти декември) ги завршија преговорите за структурата на новата влада. 
Кабинетот ќе има премиер, 18 министри, еден вицепремиер и еден министер за односи со парламентот. 
Министерството за правда ќе биде предводено од независен експерт со цел да се загарантира континуитетот на реформите, рече водачот на ПСД, Мирчеа Џоана. 
Мандаторот, Емил Боц, објави дека владината програма и предлозите за министри, најверојатно, ќе бидат поднесени во парламентот в петок. 
(Адеварул, Гандул, Евениментул зилеи - 17/12/08; Медифакс, Агерпрес, Зиаре - 16/12/08)
