14/12/2005
САРАЕВО, Босна и Херцеговина (БиХ) -- Шефот на Директоратот на БиХ за интеграција во ЕУ, Осман Топчагиќ, во вторникот (13-ти декември) во Сараево го претстави прирачникот за хармонизирање на легислативата на БиХ со онаа на ЕУ. 
На прес-конференцијата со амбасадорот на Европската комисија, Мајкл Хемфрис, Топчагиќ рече дека прирачникот ќе обезбеди практични и корисни насоки за правните експерти во БиХ, за државните службеници и политичарите во процесот на пристап во ЕУ. 
За брза хармонизација на законите БиХ мора да усвои помеѓу 100 и 150 закони и амандмани месечно.
Во другите вести, Министерството за цивилни прашања на БиХ во вторникот објави дека работната група што работеше на нацрт-законот за високото образование на државно ниво конечно го заврши целиот текст на нацрт-законот, откако изминатиот петок го пропушти крајниот рок. 
Нацрт-законот сега ќе биде доставен до парламентот за одобрување. 
(Дневни аваз - 14/12/05; НТВ Хајат - 13/12/05)
