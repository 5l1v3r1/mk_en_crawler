01/04/2008
АТИНА, Грција -- Доцна во понеделникот (31-ви март) парламентот со тесно мнозинство го одобри контроверзниот нацрт-закон за реформи во пензискиот систем, кој предизвика бран штрајкови низ целата земја.
Синдикатите предвидуваат дека нацрт-законот ќе резултира со помали пензиски бенефиции, истовремено зголемувајќи ја возрасната граница за пензионирање.
Ова беше второ гласање за нацрт-законот, на барање на опозицијата.
Сите 151 пратеник од владејачката партија Нова демократија го поддржаа, додека 146 пратеници беа против.
Во вторникот пратениците дебатираа за предлогот на опозициската коалиција на СИРИЗА за организирање референдум за пензискиот нацрт-закон.
Синдикатите планираат нови протести вечерва, пред зградата на парламентот.
(Радио Атина - 01/04/08;
РИА-Новости, АНА-МПА - 31/03/08)
