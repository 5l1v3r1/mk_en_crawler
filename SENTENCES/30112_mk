24/02/2011
СКОПЈЕ, Македонија -- Претседателот на Државната изборна комисија (ДИК), Александар Новаковски, во средата (23-ти февруари) поднесе оставка, велејќи дека сака да го заштити својот кредибилитет и кредибилитетот на комисијата. 
Новаковски беше избран на функцијата во декември 2008 година, по предлог на опозициската СДСМ. 
Сител телевизија објави дека тој поднесол оставка поради притисок од опозицијата, што ја поттикна владејачката ВМРО-ДПМНЕ да каже дека СДСМ е исплашена од евентуалните предвремени избори и се обидува да ги поткопа институциите.
Исто така во средата, СДСМ објави дека нејзините членови нема да се вратат во парламентот додека не бидат исполнети нивните барања, вклучително и одмрзнувањето на сметките на А1 телевизија. 
Во реакцијата по повикот на премиерот Никола Груевски на предвремени избори, опозициската партија рече дека Груевски покажал дека не е подготвен да ги исполни условите за продолжување на политичкиот дијалог. 
(МИА, Алсат М, Макфакс, Канал 5, А1 - 23/02/11)
