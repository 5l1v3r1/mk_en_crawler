30/12/2007
БАЊА ЛУКА, Босна и Херцеговина (БиХ) -- Рајко Кузмановиќ положи свечена заклетва како нов претседател на Република Српска на церемонијата во петокот (28-ми декември) во Бања Лука.
Седумдесетишестгодишниот политичар од Сојузот на независните социјалдемократи (СНСД) рече дека ќе се спротивстави на секој напор за спојување на двата босански ентитети во една единствена структура.
Тој, исто така, вети дека ќе го блокира секој обид за големи уставни измени што би ги доближиле двата ентетити на земјата, како и за понатамошно предавање на надлежностите од ентитетите на централната власт.
Исто така во петокот парламентот на БиХ официјално го реименува Никола Шпириќ за нов мандатор на БиХ.
Тој поднесе оставка пред два месеци, во знак на протест поради измените што ги нареди високиот претставник Мирослав Лајчак, но беше повторно номиниран од страна на владејачката коалиција од шест партии, откако таа постигна договор за новите гласачки правила и полициските реформи што ги бара ЕУ.
(Дневни аваз, Независне новинe - 29/12/07;
РТРС, Фена, ПБС, Ројтерс, АП, Њус24 - 28/12/07)
