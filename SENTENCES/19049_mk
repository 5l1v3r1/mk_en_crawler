03/06/2007
ХЕЛСИНКИ, Финска -- Европската комисија (ЕК) ќе ги продолжи разговорите за спогодбата за стабилизација и асоцијација со Србија, му рече комесарот за проширување на ЕУ, Оли Рен, на српскиот претседател Борис Тадиќ во саботата (2-ри јуни) во Хелсинки. 
Тој рече дека разговорите, најверојатно, ќе продолжат за околу десет дена, иако точниот датум нема да биде определен додека главната обвинителка на ОН, Карла дел Понте, не ја заврши својата посета на Белград в понеделник и не го објави својот извештај за нивото на соработката.
Тадиќ рече дека Србија е подготвена да стори сé што е во нејзина моќ за финализирање на соработката со Трибуналот. 
Ова е важно не само за европската перспектива на земјата, туку и за домашната безбедност, рече тој. 
Тадиќ и Рен истакнаа дека прашањата на Косово и српските врски сп ЕУ ќе бидат третирани одделно. 
(Политика, Данас - 03/06/07; Taнјуг, Бета, Б92, АФП, Њусрум Финланд - 02/06/07)
