02/06/2008
AНКАРА, Турција -- Истакнатиот писател и добитник на Нобеловата награда Орхан Памук во интервјуто од неделата (1-ви јуни) за германскиот весник Дер Шпигел рече дека фудбалот во неговата татковина го поттикнува национализмот. 
„Фудбалот во Турција се претвори во машина за ширење национализам и ксенофобија и создавање авторитативен начин размислување“, рече Памук. 
Како доказ за ова, тој ги наведе квалификациите за Светскиот куп во 2006 година помеѓу Турција и Швајцарија, кои завршија со масовни тепачки во Истанбул. 
„Тоа беше неетичко и неприфатливо однесување, особено начинот на кој турските медиуми ги пренесоа случувањата. 
Вината беше префрлена на судиите и на некој вид заговори. 
Ужасно“, рече Памук.
Како казна за инцидентите, ФИФА ја упати Турската Фудбалска Федерација да одржи шест домашни натпревари без публика. 
Федерацијата, како и бројни играчи, треба да платат висока казна. 
Во интервјуто Памук го опиша тренерот на турската фудбалска репрезентација, Фатих Терим, како „ултра-националист“. 
Сепак, Памук рече дека ќе го поддржува неговиот тим во Европското првенство 2008, кое ќе започне в недела. 
(RIA Novosti, DPA - 02/06/08)
