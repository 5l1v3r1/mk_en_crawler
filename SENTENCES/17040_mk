03/05/2006
ПЕЌ, Косово, Србија и Црна Гора -- Дводневниот состанок на водачите на различните верски заедници во Косово започна во вторникот (2-ри мај) во Пеќ.
Учесниците од Српската православна црква, Римокатоличката црква и косовските исламска, еврејска и евангелистичка заедница разговараат за тоа како да го промовираат мирот, взаемното почитување и соживот во покраината.
Настанот, организиран од норвешката организација Црковна помош, се одржува во Пеќската патријаршија, која е под заштита на НАТО.
Во другите вести од вторникот, здружението на косовските Роми се состана во Митровица и, наводно, побара формирање на ромска општина во јужниот дел од поделениот град.
Според извештаите на локалните медиуми, тие, исто така, ги овластија претставниците на косовските Срби да ги претставуваат нивните интереси за време на следната рунда разговори за статусот на Косово, која започнува в четврток.
(Данас - 03/05/06;
Танјуг, Косова лајв, Правда, Танјуг, РТС - 02/05/06)
