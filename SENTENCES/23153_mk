02/06/2008
САРАЕВО, Босна и Херцеговина (БиХ) -- Управниот одбор на Советот за спроведување на мирот (ПИК) не се очекува да ја затвори Канцеларијата на високиот претставник (ОХР) и да ја трансформира во канцеларија на ЕУ на својот редовен тримесечен состанок овој месец.
Британскиот амбасадор во БиХ, Метју Рајкрофт, за весникот „Дневни аваз“ во неделата (1-ви јуни) изјави дека ПИК постави пет услови и две цели за затворање на ОХР.
Иако тој го потврди напредокот во некои области, и понатаму остануваат неисполнети услови, рече тој.
Запрашан за коментар во врска со предвидувањата за затворањето на ОХР во октомври, Рајкрофт истакна дека сé зависи од волјата на босанските политичари во спроведувањето на неопходните реформи.
ОХР требаше да ја затвори својата мисија во јули 2007 година, но членовите на ПИК одлучија дека политичкото превирање во врска со полициските и уставните реформи не й дозволи на БиХ самостојно да управува.
ПИК идентификуваше пет главни прашања што мора да бидат решени на краткорочен план -- поделбата на државниот имот, решението за одбранбениот имот, комплетирањето на финалното доделување на Брчко, фискалната одржливост и воспоставувањето на владеењето на правото.
Покрај ова, уште два понатамошни услови бараат исполнување пред транзицијата:
потпишувањето на Договорот за стабилизација и асоцијација со ЕУ и позитивната оценка за политичката ситуација во БиХ од страна на управниот одбор на ПИК.
(Дневни аваз, РТРС - 01/06/08)
