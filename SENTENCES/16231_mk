15/09/2006
ЗАГРЕБ, Хрватска -- Европската комисија ги повика Хрватска и Словенија да избегнуваат какви било потези кои би можеле да доведат до ескалација на тензиите долж спорната гранична област, рече Кристина Наж, портпарол на комесарот за проширување на ЕУ, Оли Рен. 
Изјавата од четвртокот (14-ти септември) беше одговор на писмото што словенечкиот министер за надворешни работи, Димитриј Рупел, му го испрати на Рен, и на шефот за безбедност на ЕУ, Хавиер Солана, во кое се тврди дека Хрватска презема унилатерално дејство за зацртување на граничната линија според нејзините желби. 
Двете земји сé уште немаат одбележано дел од нивната заедничка граница, и како резултат на тоа, често се случуваат инциденти. 
Последниот конфликт се случи претходно оваа недела, кога хрватската полиција уапси словенечки новинари, кои наводно нелегално ја преминале границата. 
(Вечерњи лист - 15/09/06; ХИНА, ХРT - 14/09/06)
