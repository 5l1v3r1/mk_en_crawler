09/05/2005
АНКАРА, Турција -- Амбасадорот на Европската комисија во Турција Хансјорг Кречмер, во интервјуто од петокот (6-ти мај) рече дека земјата ја очекува долг пат пред да ги исполни сите критериуми за членство во ЕУ.
Кречмер особено ја наведе потребата од подобрување на заштитата на човековите права, слободата на изразувањето, како и верските права и правата на жените.
Тој, исто така, потврди дека за да ги започне разговорите за пристапување со ЕУ на 3-ти октомври, според планираното, Турција мора да исполни две обврски:
да усвои нов кривичен закон и да го потпише проширениот протокол за царинската унија со ЕУ.
Во меѓувреме, во неделата, се цитира изјавата во едно интервју на италијанскиот министер за надворешни работи Џанфранко Фини дека не постои поврзаност помеѓу евентуалното отфрлање од страна на Франција на предложениот Устав на ЕУ и членството на Турција во Унијата.
Подоцна овој месец во Франција ќе се одржи референдум за Уставот.
(Фајненшал тајмс - 08/05/05;
НТВ - 06/05/05)
