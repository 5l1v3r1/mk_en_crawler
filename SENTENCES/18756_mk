05/07/2007
БРИСЕЛ, Белгија -- Комесарот за проширување на ЕУ, Оли Рен, во средата (4-ти јули) предупреди дека Европа ќе ја плати цената на каков било неуспех во решавањето на статусот на Косово, а не Русија или САД.
Според изјавата од канцеларијата на Рен, од суштинска важност е прашањето да биде решено со ефикасно и одржливо мултилатерално решение, наместо со унилатерални декларации и закани за вето.
Исто така, министрите за надворешни работи на Австрија и Србија, Урсула Пласник и Вук Јеремиќ, се согласија за време на разговорите во средата во Виена дека заканите за унилатерално дејство не се во духот на потрагата по европски компромис.
Русија посочи дека е можно да стави вето на новата резолуција на ОН, со која се отвора патот за независноста на Косово, додека водачите во Приштина предупредуваат дека е можно да побараат алтернативни сценарија за независност, ако процесот на ОН биде и понатаму одложуван.
Водачите на српските партии се состанаа во средата во Белград и се согласија да одржат специјална седница на парламентот до крајот на овој месец, за да усвојат нова резолуција со која ќе ја отфрлат независноста за Косово.
(Блиц, Вечерње новости - 05/07/07;
Taнјуг, РТС, РТК, Телеграфи, Балканвеб, РФЕ - 04/07/07)
