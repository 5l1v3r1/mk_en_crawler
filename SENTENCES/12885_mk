03/06/2005
БЕЛГРАД, Србија и Црна Гора -- Главниот обвинител на ОН, Карла дел Понте, вели дека Србија и Црна Гора воспоставила добра соработка со Хашкиот трибунал, но се очекува да покаже целосна соработка.
За време на посетата на Белград во четвртокот (2-ри јуни) Дел Понте потврди дека нејзин приоритет останува апсењето и екстрадирањето на Ратко Младиќ и Радован Караџиќ, двајцата најбарани обвинети.
Од другите високи функционери, таа се состана со премиерот на Србија и Црна Гора, Светозар Маровиќ, кој рече дека иднината на државната заедница ќе биде определена од тоа дали Младиќ ќе биде екстрадиран.
Во другите вести од четвртокот, српскиот Парламент го усвои законот за измени на уставната повелба на Србија и Црна Гора.
Тој предвидува избори за сојузниот Парламент, како и републичките парламенти.
Со оваа мерка, исто така, се потврдува дека секој потенцијален референдум за независност треба да се одржи во согласност со меѓународно признатите демократски стандарди и соработката со ЕУ.
Таа понатаму треба да биде одобрена и од црногорскиот и од сојузниот Парламент.
(Политика, Данас - 03/06/05;
РТС, ББС, српска влада, Танјуг, Бета, Б92 - 02/06/05)
