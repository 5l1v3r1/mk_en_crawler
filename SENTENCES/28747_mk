12/04/2010
САРАЕВО, Босна и Херцеговина (БиХ) -- Српскиот претседател Борис Тадиќ во неделата (11-ти април) рече дека Србија и Хрватска бараат вонсудско решение за реципрочните тужби за геноцид на двете држави, поднесени во Меѓународниот суд на правдата, за воени злосторства извршени во текот на 1990-тите. 
Тадиќ даде изјава за новинарите во Доња Градина, БиХ, откако претходно присуствуваше на комеморацијата на 65-тата годишнина од масовниот обид за бегство од озлогласениот концентрационен логор Јасеновац, со кој управувале усташките сили за време на Втората светска војна. 
Логорот се наоѓал на брегот од реката Сава меѓу Хрватска и Република Српска (РС). 
Високи претставници од РС, БиХ, меѓународните институции, верските заедници и семејствата на жртвите се собраа во Доња Градина за церемонијата. 
(РТС, Танјуг, Б92, Фонет, Блиц, АП - 11/04/10)
