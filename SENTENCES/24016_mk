17/05/2009
ТИРАНА, Албанија -- Вкупно 26 политички партии организирани во четири коалиции ќе учествуваат на албанските парламентарни избори на 28-ми јуни, објави во петокот (15-ти мај) Централната изборна комисија, по одобрувањето на кандидатските листи. 
Владејачката Демократска партија (ДП) ја води коалицијата „Сојуз за промени“ од десет партии. 
Другата десничарска коалиција е предводена од Христијанско-демократската партија на Албанија. 
Главната опозициска Социјалистичка партија има пет партнери, здружени во левичарска коалиција „Обединување за промени“. 
Социјалистичкото движење за интеграција (СМИ) е на чело на четвртата, левичарска коалиција, наречена „Социјалистички сојуз“.
Во другите вести од петокот, обвинителите во градот Берат подигнаа обвинение против поранешниот министер за труд и социјала, Коста Барка, за злоупотреба на функцијата, објави канцеларијата на генералниот обвинител. 
Барка е обвинет за злоупотреба на фондовите и донациите наменети за невладина организација која води училиште за деца, жртви на крвната одмазда во Поличан. 
Минатиот јануари истрага покажа дека децата во рехабилитациониот центар Поличан се потхранети и малтретирани. 
(Maкфакс, Фокус, Балкан инсајт, Ринаскита балканика - 15/05/09)
