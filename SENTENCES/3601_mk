08/01/2007
(АП, АФП, ББЦ, ЦБЦ - 07/01/07)
Орхан Памук, добитникот на Нобеловата Награда за литература за 2006-та година, беше поканет да работи еден ден како главен уредник на турскиот весник Радикал. 
Тој ја искористи ваквата можност да го критикува угнетувањето на турските писатели, уметници и интелектуалци.
Памук, кој дипломирал новинарство пред 30 години, но никогаш не ја работел оваа професија, ја посвети ударната статија во неделното (7-ми јануари) издание на весникот Радикал на слободата во изразувањето. 
Тој наведе наслов од 1951-та година кој ги охрабри читателите да поплукаат на една од најеминентните личности во турската литератратура на 20-от век -- поетот и драматург Назим Хикмет.
„Овој израз, кој беше употребен покрај сликата на Назим Хикмет, ја сумира непроменетата положба на писателите и уметниците во очите на државата и печатот“, се вели во статијата во Радикал. 
Хикмет помина многу години во затвор, а на крајот умре во егзил.
Во статијата, исто така се споменати и други прогонети интелектуалци, меѓу кои и истакнатиот турски автот Јашар Кемал, кој се соочи со судски процес заради неговите коментари за курдскиот бунт во југоисточниот дел на Турција.
И покрај тоа што има тираж од само 33 000, Радикал важи за еден од најважните интелектуални и политички весници во земјата со над 70 милиони жители.
Меѓу останатите насловни статии имаше и напис за малиот процент на застапеност на жените во турската политика, како и реакции за видео снимката на која е прикажано неодамнешното погубување на поранешниот ирачки диктатор Садам Хусеин. 
Една друга статија, под наслов „Еден крст, лјадници полицајци“, беше концентрирана врз прославата на православниот Божик во Истанбул.
Памук е еден од многуте уметници и писатели кои се обвинети за „навреда на турската припадност“ според одредбите на турскиот кривичен закон. 
Обвиненијата против него беа резултат на коментарите што тој ги направи во 2005-та година за убиствата врз Ерменците во Втората Светска Војна, како и врз Курдите во последните децении.
„Еден милион Ерменци и 30 000 Курди беа убиени на овие простори, а никој освен мене не се осмелува да зборува за тоа“, рече Памук во интервју за едно швајцарско списание.
Неговото судење предизвика загриженост за слободата во изразувањето во Турција, како и предизвика осуди од ЕУ и групите за права. 
Веднаш по започнувањето на судењето, обвиненијата против него беа отфрлени процедурално.
Се зборува дека и главниот уредник на Радикал, Исмет Беркан, кој го покани Памук да го води весникот на еден ден, се соочил со слични обвиненија.
Повеќето од случаите класификувани во Членот 301 во турскиот кривичен данок -- според кој кривичен престап е да се „навреди“ републиката, парламентот или другите државни институции -- завршија со ослободителни пресуди или отфрлени обвиненија.
