29/12/2008
БЕЛГРАД, Србија -- Вицепремиерот Божидар Ѓелиќ вели дека Србија ќе аплицира за членство во ЕУ во 2009 година.
Во интервјуто од неделата (28-ми декември) за „Вечерње новости“, тој признава дека напредокот беше забавен оваа година поради одбивањето од страна на Холандија да дозволи спроведување на Договорот за стабилизација и асоцијација со ЕУ, но додава:
„Очекувам дека во 2009 година ...
ЕУ ќе донесе одлука да не стави на „белата“ Шенген листа“.
Напорите дополнително ги искомлицира, додава тој, светската економска криза, изборите за Европскиот парламент во јуни и времето изгубено откако Ирска ја отфрли Лисабонската спогодба.
Исто така во неделата, министерот за надворешни работи, Вук Јеремиќ, рече дека 2009 година би можела да биде година на регионалната европска интеграција.
„Тоа ќе зависи првенствено од ЕУ и Србија.
Ако тој однос е онаков каков што ние веруваме дека е ...
тогаш 2009 година би можела да биде година на интеграција за Западен Балкан“, изјави тој за новинската агенција Фонет.
(Вечерње новости, Радио Србија, Макфакс, Фонет, Б92 - 28/12/08)
