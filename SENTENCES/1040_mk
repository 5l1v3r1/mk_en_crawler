12/09/2007
Грција ја победи Хрватскa, со 81 наспрема 78 во групата Е од квалификациите за Европското првенство во кошарка во мадридска Арена во Мадрид, во неделата (9-ти септември).
Играта заврши со победничкиот погодок за тројка на грчкиот кошаркар Василис Спанулис на знакот за крај на натпреварот.
Шпанија и Русија водат во групата Е со по седум поени, додека Грција и Хрватска имаат по шест поени.
Израел и Португалија имаат по пет поени.
Дводневната конференција на министрите за култура од Југоисточна Европа, беше отворена во понеделникот (10-ти септември) во хрватскиот град Задар.
Четвртото издание на собирот се одржа на тема „Мост кон заедничка иднина“.
Министрите ќе разговараат за проектите за заштита на културното наследство на Југоисточна Европа.
Единаесеттиот фестивал на театарот Сцена на крстопат, беше отворен во понеделникот (10-ти септември) во Бугаријa.
Тринаесетдневниот настан, организиран од министерот за култура Стефан Данаилов, се очекува да привлече повеќе од 100 актери и музичари.
Фестивалската програма вклучува 23 театарски претстави, презентации на книги и теоретска конференција за бугарската драматургија.
„The Hunting Party“ со Ричард Гир и Теренс Хауард во главните улоги, беше промовиран во кината во петокот (14-ти септември).
Филмот, заснован до некаде на вистински настан, ја раскажува приказната за тројцата новинари кои патуваат во Босна и Херцегивинa во обид да го фатат бегалецот обвинет за воени злосторства Радован Караџиќ.
Грчкиот режисер Никос Панајотопулос и косценаристот Мајкл Фес го почнаа снимањето на нивниот нов филм „Атина-Истанбул“ во неделата (9-ти септември) во Аполон театарот во Атина.
Филмот ја раскажува приказната за еден музичар, една жена и еден средовечен маж, кои патуваат заедно во Истанбул.
Во филмот глумат и грчките актери Димитрис Пуликакос, Алексија Калцики и Лефтерис Војацис.
Театарскиот фестивал „Ристо Шишков“ во Струмица, Maкедонијa, заврши во средата (12-ти септември).
На настанот беа прикажани претстави на театри од Македонија, Црна Гора, Грција, Албанија, Бугарија, Русија, како и една од француско-хрватска копродукција.
Околу 40 домашни и странски актери се натпреваруваат за наградата за најдобар актер.
Седум долгометражни филмови на турскиот филмски работник Зеки Демиркубуз ќе бидат прикажани во њујоршкиот театар „Волтер Рид“, како дел од серијата чиј домаќин е Филмското здружение на Линколн центарот овој месец.
Демиркубуз, кој се очекува да присуствува на настанот, беше избран бидејќи „заедно со Нури Билге Чејлан, Јешим Устаоглу и неколку други, води револуција во турската кинематографија во изминатава деценија“, рекоа организаторите.
(Разни извори -- 05/09/07-12/09/07)
