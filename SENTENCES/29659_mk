31/01/2011
ПРИШТИНА, Косово -- Според конечните резултати објавени во неделата (30-ти јануари), Демократската партија на Косово (ПДК) на актуелниот премиер Хашим Тачи победи на предвремените парламентарни избори на 12-ти декември со 32,11 отсто од гласовите. 
Централната изборна комисија (ЦИК) вели дека Демократската лига на Косово е втора со 24,69 отсто, следи движењето Ветевендосје со 12,69 отсто од гласовите, Сојузот за иднината на Косово е четврта со 11,04 отсто од гласовите, а коалицијата на Новата косовска алијанса (АКР) доби 7,29 отсто од гласовите. 
Одѕивот беше 45,29 отсто. 
Процесот беше нарушен со нерегуларности, поради кои ЦИК нареди прегласување во неколку општини. 
Изборните резултати се очекува да бидат потврдени во понеделник, ако нема приговори од партиите.
ПДК веќе започна неформални преговори за формирање нова влада. 
Разговорите со АКР и повеќето малцински партии може наскоро да дадат договор. 
Останатите партии ја отфрлија идејата да станат дел од владата, избирајќи наместо тоа да формираат силна опозиција. 
(Кохавижн, Телеграфи, ТВ 21, Клан Косова, РТК - 30/01/11)
