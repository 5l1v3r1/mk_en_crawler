04/12/2006
ПРИШТИНА, Косово, Србија -- Полицијата уапси пет лица изминатиот викенд, на сослушување во врска со минатонеделните насилнички протести во Приштина, кога демонстраторите кои се за независност ја нападнаа зградата на владата и штабот на УНМИК. 
Според извештаите на локалните медиуми од неделата (3-ти декември), еден од оние што беа испрашани е функционер во Министерството за труд и социјалната политика.
Во меѓувреме, американскиот заменик помошник државен секретар Розмари ди Карло и претставникот на ЕУ за разговорите во врска со статусот на Косово, Стефан Лен, во понеделникот се состанаа со властите во Приштина. 
Ди Карло рече дека Вашингтон го поддржува брзото решение на проблемот со статусот на Косово, како и одлуката на претставникот на ОН, Марти Ахтисари, за претставување на својот предлог по парламентарните избори во Србија на 21-ви јануари. 
Во неделата Ди Карло го посети српскиот православен манастир во Високи Дечани, каде што разговараше за враќањата на малцинствата и заштитата на српското културно и верско наследство. 
(Бета, Косова лајв, Танјуг - 04/12/06; Taнјуг, Фокус, Б92 - 03/12/06)
