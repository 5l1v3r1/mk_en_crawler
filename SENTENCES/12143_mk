14/06/2005
ВИЕНА, Австрија -- Грчкиот претседател Каролос Папуљас и неговиот австриски колега, Хајнц Фишер, разговараа за прашањата поврзани со новиот устав на ЕУ и за процесот на проширување на ЕУ за време на состанокот во Виена во понеделникот (13-ти јуни). 
Претседателите се согласија дека процесот на ратификување на новиот устав не треба да заврши поради резултатите од неодамнешниот референдум во Франција и Холандија. 
Грчките медиуми, сепак, објавуваат дека Папуљас и Фишер укажале на тоа дека нивните земји имаат различни ставови во врска со кандидатурата на Турција за членство во ЕУ. 
Грчкиот претседател цврсто го поддржа евентуалниот влез на Анкара во Унијата, додека неговиот австриски колега, наводно, укажал на тоа дека прашањата поврзани со францускиот и холандскиот референдум треба да се разгледаат подетално. 
(Kaтимерини - 14/06/05; AНA - 13/06/05)
