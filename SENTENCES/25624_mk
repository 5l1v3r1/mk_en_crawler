20/12/2009
АНКАРА, Турција -- Пратениците на прокурдската Партија за демократско општество (ДТП), кои претходно имаа намера да се откажат од своите мандати, откако нивната партија беше забранета од страна на Уставниот суд, донесоа одлука во петокот (18-ти декември) да останат во парламентот како членови на друга политичка организација. 
Водачот на ДТП, Ахмед Турк, рече дека групата ќе се приклучи кон Мир и демократија (БДП), мала курдска група која беше основана неодамна. 
Тој додаде дека поддржувачите на ДТП и затворениот водач на забранетата Курдистанска работничка партија (ПКК) Абдула Оџалан ги повикале пратениците да не се откажуваат од своите мандати. 
На 11-ти декември, Уставниот суд донесе одлука да ја забрани ДТП врз основа на нејзината наводна поврзаност со ПКК. 
Одлуката предизвика масовни протести на Курдите низ целата земја. 
(Заман, АП, Прес ТВ, Гласот на Америка, - 18/12/09)
