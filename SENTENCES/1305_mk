13/05/2009
Tурската провинција Бурса беше домаќин на 32-риот Европски форум на музеите од 6-ти мај до саботата (9-ти мај). 
Вкупно 97 музеи и институции од 26 земји испратија претставници на форумот. 
Музејот од Салзбург ја доби наградата Европски музеј на годината, на тридневниот настан. 
Три други музеи, Истанбулскиот музеј на модерна уметност, Музејот на животни приказни во Швајцарија и Археолошкиот музеј Алмоња во Шпанија, исто така, добија специјални награди.
***
Деветтото издание на џез-фестивалот во Tиранa започна во вторникот (12-ти мај) во театарот Метрополит. 
Настанот ќе трае до сабота (16-ти мај). 
Музичари од Италија, САД и Албанија ќе настапуваат секоја вечер. 
Програмата на настанот, исто така, вклучува џез-семинари и вечерни џез импровизации.
***
Иаси, во Романијa, беше домаќин на 17-тото издание на Меѓународниот саем на книгата Либрекс од 6-ти мај до неделата (10-ти мај), објави Реалитатеа ТВ. 
Преку 100 издавачки куќи и дистрибутери на книги од Романија и странство учествуваа на настанот.
***
Поранешните романски спортисти -- гимнастичарката Надиа Команечи, тенисерот Илие Настасе и фудбалерот Георге Хаги -- ќе ги промовираат туристичките атракции на нивните татковини во странство во период од една година, објавија локалните медиуми на 5-ти мај. 
Романското Министерство за култура потпиша договор со заемодавачот БРД-Груп сосиете женерал за отпочнување промотивна кампања под логото „Романија, земја на изборот“.
***
Косовската пејачка Линда освои награда од 10.000 евра на фестивалот на модерна музика Топ фест во Tирана во неделата (10-ти мај). 
На најпопуларното шоу за таленти во Албанија, Топ фест, се натпреваруваат млади музичари од албанските говорни подрачја. 
Со песната „Сонување“, Линда победи на шестото издание на фестивалот.
***
Единаесет букурешки музичари ќе учествуваат на овогодинешните Музејски ноќи, што ќе се одржат в сабота (16-ти мај) и недела, објави Хотњус. 
За време на настанот, јавноста ќе ужива во изложбите, театарските, филмските и музичките настани, проекциите на филмови на отворено и други интерактивни настани. 
Меѓу учесниците оваа година се Националниот музеј на уметноста, Националниот историски музеј и Националниот геолошки музеј.
Разни извори – 06/05/09-13/05/09)
