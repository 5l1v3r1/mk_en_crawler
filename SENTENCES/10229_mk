26/09/2004
ЗАГРЕБ, Хрватскa -- Полицијата во четвртокот (23-ти септември) ги пребара домовите и канцелариите на наводните поддржувачи на обвинетите за воени злосторства и уапси четири лица, изјави портпаролот на Министерството за внатрешни работи, Златко Мехун. 
Тој додаде дека четворицата -- за кои се смета дека се блиски соработници на генералот Анте Готовина, кој се наоѓа во бегство, -- биле сослушани и ослободени во петокот попладне. 
Заменик-началникот на полицијата, Јаков Буквиќ, ги обелодени имињата на четворицата - Жељко Дилбер, Анте Зони Максан, Зденко Ринчиќ и Жељко Матозан. 
Официјалните претставници сé уште не одлучиле дали да поднесат обвиненија против нив. 
(ХИК, АП - 24/09/04)
