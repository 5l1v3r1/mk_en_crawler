27/12/2004
АНКАРА, Турција -- Премиерот Реџеп Тајип Ердоган во петокот (24-ти декември) повтори дека неговата Влада е посветена на изнаоѓањето решение за кипарскиот проблем. 
Тој потврди дека како основа треба да се користи планот спонзориран од ОН за повторно обединување на поделениот остров. 
Ердоган рече дека планот -- поддржан од страна на кипарските Турци, но отфрлен од страна на кипарските Грци на референдумот претходно оваа година -- би можел да се ревидира. 
Сепак, секој евентуален ревидиран план би требало повторно да биде ставен на гласање, рече тој.
Исто така во петокот, министрите за правда на Турција и на Босна и Херцеговина потпишаа договор со кој ќе биде отворен патот за формален билатерален договор во 2005 година за соработка во областа на правото. 
(ПБС БиХ, Фена - 25/12/04; НТВ - 24/12/04)
