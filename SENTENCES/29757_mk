25/05/2011
ТИРАНА, Албанија -- Главната опозициска Социјалистичка партија (СП) во вторникот (24-ти мај) соопшти дека не ги признава конечните резултати од градоначалничките избори во Тирана на 8-ми мај, конечно објавени од Централната изборна комисија. 
Водачот на СП, Еди Рама, актуелен градоначалник, рече дека владата ги наместила резултатите со додавање гласови што не одговараат на избирачките списоци -- оние ставени во погрешни кутии -- со што всушност ја украла победата од него.
Со нивното пребројување Љуљзим Баша од владејачката Демократска партија (ДП) победи за 81 глас во трката во која беа дадени повеќе од 250.000 гласови. 
Баша вели дека ќе чека додека не бидат решени приговорите. 
„Потоа ќе се вклучиме заедно во развојот на Тирана како што градот заслужува“, рече тој на прес-конференцијата. 
(Балкан веб, Топ њус, Телеграфи, Ора њус - 24/05/11)
