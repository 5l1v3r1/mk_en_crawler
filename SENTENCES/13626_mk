24/10/2005
БУКУРЕШТ, Романија -- САД и Романија се многу близу до потпишување на договор за воспоставување на заеднички воени бази во оваа балканска земја, објави во неделата (23-ти октомври) американскиот советник за Национална безбедност, Стивен Хедли.
„Рамката на договорот во основа овозможува пристап до објектите со цел да се олесни соработката помеѓу силите на САД и на Романија“, им рече тој на новинарите по состанокот со претседателот Трајан Башеску.
Башеску, од своја страна, потврди дека Романија ќе продолжи со своето учество во меѓународните мировни операции во Ирак и во Авганистан.
Во другите вести, во последниот извештај на Групата на држави против корупцијата - антикорупциската мониторинг комисија на Советот на Европа (СоЕ) - се заклучува дека Романија има постигнато значаен, но сé уште недоволен напредок во борбата против корупцијата.
Извештајот беше претставен во СоЕ минатата недела.
(Ројтерс, Ромпрес - 23/10/05;
Девет часот - 21/10/05;
веб-страница на СоЕ - 19/10/05)
