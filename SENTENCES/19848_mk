20/01/2008
СОФИЈА, Бугарија -- Руските и бугарските претставници потпишаа редица енергетски договори за време на посетата на претседателот Путин на оваа балканска земја во петокот (18-ти јануари). 
Според еден од договорите, Русија ќе ја изгради втората бугарска нуклеарна централа во Белене за 4 милијарди евра, Двете земји, исто така, го финализираа договорот за изградба на нафтоводот помеѓу пристаништето Бургас на Црното Море и егејскиот град Александрополис, кој ќе го подобри дотурот на руска и касписка нафта до медитеранскиот пазар. 
Покрај ова, Бугарија и Русија постигнаа договор во последен момент за изградба на нов гасовод Јужен тек. 
Нафтоводот, кој ќе биде долг скоро 1.000 метри, ќе оди под Црното Море до Бугарија и ќе се разгранува во неколку правци.
Бугарските опозициски партии остро се спротивставија на договорите, велејќи дека тие ја зајакнуваат зависноста на земјата од руската енергија. 
Тие, исто така, ја обвинија владата дека ги поткопува напорите на ЕУ за разновидност на снабдувачите на енергија. 
(Труд, 24 Часа, Сега - 19/01/08; AФП, Ројтерс, АП, БНТ, БНР, Дарик, БТА - 18/01/08)
