31/08/2005
МОСКВА, Русија -- Руското обвинителство во вторникот (30-ти август) го потврди апсењето на осомничениот за воени злосторства од босанските Срби, Драган Зеленовиќ, како и тоа дека тој ќе биде екстрадиран.
Според соопштението, објавено во руските медиуми, Зеленовиќ е уапсен во западниот сибирски регион Канти-Мансиаск на 25-ти август, врз основа на меѓународната потерница од Хашкиот трибунал.
Властите не соопштија дали Зеленовиќ ќе му биде предаден на Хаг - каде што се соочува со обвиненија за злосторства против човештвото и прекршување на законите или обичаите на војувањето во Фоча во периодот 1992-1993 година - или на некое друго место.
Потврдата за апсењето на паравоениот командант на босанските Срби уследи по еднонеделни шпекулации.
(Независне новинe - 31/08/05;
Фена, Танјуг, Итар-Тас - 30/08/05)
