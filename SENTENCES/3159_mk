09/06/2006
Од Кристина Чук за Southeast European Times во Загреб - 09/06/06
Хрватска го извојува своето трето учество на Светскио куп по ред со победата во групата 8, која ги вкучуваше Бугарија, Унгарија, Исланд, Малта и Шведска.
Во десет квалификациски натпревари, Хрватска победи седумпати и немаше ниту една загуба, со што се пласираше на првото место пред Шведска.
Тренерот Златко Крањчар го предводи тимот составен од играчи кои играат надвор од Хрватска, во различни европски фудбалски лиги.
Одбраната, која ги вклучува Роберт Ковач, Стјепан Томаш, Антони Сериќ, Дарио Шимиќ, Марио Токиќ и Јосип Симуниќ, покажаа силна игра во квалификационата фаза.
Сепак, како што покажаа и квалификационите натпревари, истата не е и апсолутно цврста.
Тимот има половина играчи со извонредни напаѓачки способности.
Најсилен помеѓу нив е најдобриот напаѓач, Дадо Прса, кој постигна пет гола за Хрватска во натпреварите од групата 8.
Веднаш до него е и Иван Класниќ, од тимот на Бундеслигата, Вердер Бремен, како и Иван Бошњак и брзиот Ивица Олиќ.
Нападот, исто така, го вклучува и најдобриот напаѓач од белгиската група, Бошко Балабан, прославен со своите слободни удари.
Голмани на хрватскиот тим се Томислав Бутина, Џои Дидулица и Стипе Плетикоса, кој ќе биде и прв чувар на голот.
Што се однесува до играчите од средината, Иван и Јерко Леко, Нико Ковач, Игор Тудор и Марко Бабиќ, тие претставуваат вистинска опасност во нападот.
Даријо Срна има одлична способност за продор и постигна четири гола во четвртфиналето.
Потоа, тука е и Јурица Врањеш и ѕвездите во подем, Лука Модриќ и Нико Крањчар.
Некои сметаат дека 21-годишниот Крањчар, син на тренерот на тимот, би можел да биде клучниот играч.
Вклучен со одреден скептицизам, тој веќе покажа колку вреди.
Генерален консензус е дека овие млади играчи ќе ја создадат атмосферата за целиот тим.
Тие ќе бидат под притисок да го достигнат примерот што го поставија нивните претходници, како што е влезот во полуфиналето во 1998 година -- кога ја победија Германија со 3 спрема 0.
Најтешкиот натпревар на Хрватска е можно да биде нејзиниот прв натпревар -- против фаворитот на Купот, Бразил, на 13-ти јуни.
Бидејќи среќата не беше на нивна страна, можеби овој натпревар ќе биде помала грижа од следните против Австралија и Јапонија.
Двата тима веќе покажаа дека нивното присуство на првенството не претставува чиста случајност.
Ќе биде клучно да се поразат овие два тима.
Хрватскиот тим ќе биде бодрен од голем број навивачи, вклучувајќи го и големот број хрватски имигранти во Германија и во други земји, како и организираните групи за поддршка од клубовите на хрватската лига.
Очекувањата се големи и многумина се надеваат дека тимот ќе успее да влезе во првите осум.
Секој друг послаб резултат би предизвикал разочарување.
