08/12/2008
AНКАРА, Турција -- Терористичката Курдистанска работничка партија (ПКК) во неделата (7-ми декември) прогласи деветдневен едностран прекин на огнот, поради муслиманскиот верски празник Курбан Бајрам, кој започна во понеделникот. 
Прекинот на огнот претставува гест на добра волја и „прв чекор кон мирот“, рече портпаролот на ПКК Ахмед Дениз, кој додаде дека воените и политичките водачи на групата сакаат да го решат својот конфликт со Турција на мирен начин. 
Турција претходно отфрли неколку прогласувања на прекин на огнот од страна на ПКК.
Во меѓувреме, турските воени авиони продолжија со воздушните напади на целите на ПКК во северен Ирак, објавија медиумите во понеделникот, цитирајќи извори од одбраната. 
Последната серија напади се случи во неделата вечер. 
Нема повредени цивили, како што објавија турските телевизиски канали. 
Исто така во неделата, турскиот Генералштаб објави дека безбедносните сили убиле двајца милитанти на ПКК во судирите во саботата во југоисточната провинција Сирнак. 
(НТВ, РИА Новости- 08/12/08; AФП, АП, Прес ТВ, новинска агенција Анадолу, ДПА, Ксинхуа - 07/12/08)
