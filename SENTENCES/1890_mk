13/09/2004
Од Разван Амареи за Southeast European Times во Букурешт - 13/19/04
Според новата нацрт-легислатива предложена од романската Влада, странските инвеститори ќе мора да докажат минимално учество со готовински средства или технологија со цел да им се издадат или обноват дозволите за престој.
Тие, исто така, ќе мора да ги прифатат условите со кои се бара нивните инвестиции да создадат минимален број работни места со полно работно време.
Според нацрт-законот минималниот придонес е 70.000 евра и 15 работни места како минимум за вработување во случаите каде што странец е единствениот сопственик на претријатието, како и минимум од 50,000 евра кога е акционер.
„Економската клима бара расчистување во врска со статусот и сериозноста на странските инвеститори. 
Без сомнение, ќе има негативни реакции“, неделниот весник <I>Капитал</I> директорот на романската Агенција за странски инвестиции, Александру Попа. 
„Претпријатијата и луѓето ќе го почувствуваат влијанието.“
Моментно, во Романија работат 102.000 препријатија со странски сопственици. 
Голем број од нив се отворени со релативно мали инвестиции на пари и технологија. 
На пример, 8.300 кинески претпријатија во Романија инвестираат просечно по 13.000 евра на препријатие. 
5.800 ирачки претпријатија инвестираат просечно 5.454 евра. 
Западните инвеститори -- вклучувајќи и италијански, австриски, француски, американски и канадски бизнисмени -- исто така би можеле да почувстуваат негативен ефект.
„Имам ресторан во округот Арад и ја искористив целата моја заштеда -- повеќе од 35.000 евра, за да го изградам истиот“, вели италијанскиот бизнисмен Нино Мелоне. 
„Сметам дека минимумот што тие го предлагаат е претеран, особено во земја каде што минималната плата изнасува околу 140 евра.“
Мухамед Ак-Катар, јордански претприемач кој живее во Букурешт ја опишува легислативата како „лоша работа“.
„Дојдов во Романија пред 12 години. 
Имам две изнајмени продавници тука, купив куќа, имам пријатели... 
Сега треба да оставам сé и да заминам ... 
А, јас не сакам да се вратам во мојата земја“, вели тој.
Но, властите се непоколебливи. 
„Ако еден странец нема 70.000 евра и ако не може да создаде 15 работни места, тешко е да се поверува дека неговото присуство е навистина значајно“, како што вели Попа. 
„Покрај тоа, нашите истражувања докажуваат дека таквите инвеститори главно работат со сивиот и црниот пазар.“
Во меѓувреме, странските бизнисмени кои ги исполнуваат новите барања ќе имаат корист. 
Според легислативата, тие ќе ги уживаат истите права како романските државјани, вклучувајќи ги и намалувањата и ослободувањата од даноците, како и шансата за купување на недвижности.
