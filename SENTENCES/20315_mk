14/08/2007
ПРИШТИНА, Косово, Србијa -- Претставникот на ЕУ во новите преговори за Косово, Волфганг Ишингер, во понеделникот (13-ти август) рече дека тој и неговите колеги, членови на тројката САД-ЕУ-Русија, ниту посочиле ниту ја поддржале поделбата на Косово како можно решение за идниот статус на покраината.
Во коментарот што беше цитиран на Радио Слободна Европа, Ишингер вели дека, според него, неговите зборови биле погрешно протолкувани од страна на медиумите.
Според извештаите, тој посочил дека тројката ќе прифати каква било опција за која ќе се согласат Приштина и Белград.
Исто така, тој во понеделникот за „Дојче веле“ изјави дека српските претставници и претставниците на косовските Албанци е можно да се состанат за директни преговори кон средината на следнава есен.
Пред тоа, тројката планира да оствари понатамошни разговори со секоја страна.
Истата треба да поднесе извештај до генералниот секретар на ОН, Бан Ки-Мун, на 10-ти декември.
(Фонет, Бета, Дојче веле, Зери, Танјуг, РТС, АП, Б92 -13/08/07)
