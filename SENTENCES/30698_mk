14/02/2011
БУКУРЕШТ, Романија -- Новоформираниот опозициски сојуз, Социјал-либерален сојуз (УСЛ), ќе покрене иницијатива за недоверба во март, рече Виктор Понта, водачот на Социјалдемократската партија (ПСД), на прес-конференција во саботата (12-ти февруари).
Опозицијата може да поднесе само една иницијатива за недоверба на секои шест месеци од парламентарната сесија, освен во случаите во кои премиерот одлучува да иницира постапки на одговорност за одредени документи, со цел да се забрза процесот на усвојување и да се избегнат парламентарните гласања, како што честопати се случуваше во втората половина од 2010 година.
Опозицијата внимателно ќе го следи конгресот на помалата владина Демократска алијанса на Унгарците (УДМР) на 26-ти февруари), кога етничките Унгарци ќе изберат водач и ќе ја воспостават стратегијата на групата.
Ако УДМР ја напушти владата, кабинетот ќе го изгуби своето парламентарно мнозинство, со што гласањето за недоверба најверојатно ќе успее.
(Mедиафакс, Hotnews.ro, Зиаре - 12/02/11)
