04/02/2011
ТИРАНА, Албанија -- Националната гарда ги отфрли обвинувањата дека нејзините членови отвориле оган врз демонстрантите за време на протестите на опозицијата на 21-ви јануари во Тирана, кои завршија со тројца убиени демонстранти. 
Во четвртокот (3-ти февруари), шефот на службата, Ндреа Пренди, сведочеше пред парламентарната комисија која ги истражува настаните, и рече дека неговиот персонал пукал само во воздух. 
„Гардата ќе отвори оган врз демонстрантите само кога заштитните обрачи се пробиени, состојба која беше избегната“, сведочеше Пренди. 
Тој потврди дека Националната гарда ги употребила сите средства за да ги заштити објектите кои демонстрантите ги напаѓаа со часови. 
(Телеграфи, Балкан веб, Топ Ченел - 03/02/11)
