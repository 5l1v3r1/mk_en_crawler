16/02/2011
АТИНА, Грција -- Парламентот рано во средата (16-ти февруари) го усвои предлог-законот кој го реформира оптоварениот со долгови систем на јавен транспорт во Атина, и покрај континуираните протести против легислативата.
Работниците се плашат дека законот, кој предвидува реструктуирање на секторот заради намалување на трошоците, ќе резултира со губење на работните места и помали плати.
Законот беше поддржан од сите 156 членови на ПАСОК во парламентот од 300 места.
Додека пратениците дискутираа за законот, целиот јавен транспорт во Атина одржуваше 24-часовен штрајк, што создаде сообраќаен метеж во главниот град.
(АНА-МПА, Имерисиа, Експрес, СКАИ - 16/02/11)
