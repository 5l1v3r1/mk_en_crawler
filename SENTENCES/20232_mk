18/10/2007
БРИСЕЛ, Белгија -- ЕУ ја изнесе Бугарија пред суд поради невоспоставувањето на национален телефонски број за итни случаи 112. 
Според телекомуникациските правила на ЕУ, луѓето во секоја земја-членка мора да имаат можност да го свртат 112 бесплатно и операторите мора да бидат во позиција да обезбедат соодветни услуги за итни случаи. 
Брисел испрати официјално известување до Софија во кое ги информира властите дека покренува т.н. 
процедура за кршење на правилата во врска со ова и уште пет други недостатоци.
Европската комисија рече дека планира правни постапки против 22 земји-членки на ЕУ кои не ги признале квалификациите на бугарските и романските стручњаци, велејќи дека тие се соочуваат со „непотребни бирократски и бавни процедури пред да можат да го искористат своето право за работа каде било во Европската унија“. 
Единствените земји што го почитуваат правилото се: Бугарија, Финска, Литванија, Холандија и Словенија. 
(Сега - 18/10/07; Tомсон фајненшал, АФКС, Actualno.com, БTA, Фокус, Форбс - 17/10/07)
