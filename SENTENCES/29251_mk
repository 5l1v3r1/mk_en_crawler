05/09/2010
БУКУРЕШТ, Романијa -- Шест нови министри во петокот (3-ти септември) положија свечена заклетва пред претседателот Трајан Башеску.
Потегот уследи еден ден откако премиерот Емил Боц објави дека шестмина ќе бидат заменети.
Тоа се министерот за финансии, Себастијан Владеску, министерот за земјоделство Михаил Думитру, министерот за транспорт, Раду Берчеану, министерот за комуникација, Габриел Санду, министерот за труд, Михаи Сеитан, и министерот за економија, Адријан Видеану.
Новоназначените министри се:
Георге Иаломитеану (финансии), Јоан Ботис (труд), Валериу Табара (земјоделство), Валеријан Време (комуникации), Анка Боаџиу (транспорт) и Јон Аритон (економија).
Сите се членови на владејачката Либералдемократска партија.
Реконструкцијата доаѓа во време на голем пад на популарноста на владата поради спроведувањето на тешките мерки на штедење.
Шефот на мисијата на ММФ во Романија, Џефри Френкс, во саботата рече дека не очекува голема промена во политиката од Букурешт.
(Ројтерс - 04/09/10;
Медиафакс, Агерпрес, Романиан тајмс - 03/09/10)
