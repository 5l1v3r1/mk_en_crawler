18/03/2007
TИРАНА, Албанија -- Претседателот Алфред Мојсиу и неговиот хрватски колега во посета на земјата, Стипе Месиќ, во петокот (16-ти март) ја потврдија целта за евроатланска интеграција што ја делат нивните земји, како и нивната заедничка посветеност на дијалогот и регионалната стабилност. 
Месиќ, исто така, се состана со албанскиот премиер Сали Бериша, кој се согласи дека Албанија и Хрватска треба да ја зајакнат соработката, особено во поглед на аспирациите за членство во НАТО, во рамките на иницијативата Американско-јадранска повелба, како и да ги зајакнат економските врски. 
Месиќ, исто така, ја искажа подготвеноста на Хрватска да й помогне на Албанија во спроведувањето на нејзината Спогодба за стабилизација и асоцијација со ЕУ. 
(Aлбански вести, ХРT - 17/03/07; веб-страница на албанскиот претседател - 16/03/07)
