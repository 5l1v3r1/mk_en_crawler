01/05/2011
БАЊА ЛУКА, Босна и Херцеговина (БиХ) -- Претседателот на Република Српска (РС) Милорад Додик во петокот (29-ти април) рече дека ентитетот ќе одговори ако меѓународната заедница наметне санкции поради престојниот референдум за Судската и обвинителската канцеларија на БиХ.
Додик во Бања Лука се состана со Мирослав Лајчак, управниот директор на Европскиот сервис за надворешна акција за Европа и Централна Азија, на разговори околу актуелната ситуација во БиХ.
Високиот претставник Валентин Инцко предупреди дека ЕУ може да наметне санкции ако босанските Срби не се откажат од својот план за спроведување референдум за законите наметнати од високиот претставник.
За време на состанокот, Лајчак ја искажа загриженоста на меѓународната заедница за одлуката на РС.
(РТРС, Радио Слободна Европа, Независне новине - 29/04/11)
