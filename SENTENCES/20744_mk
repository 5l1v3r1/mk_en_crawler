09/12/2007
БРИСЕЛ, Белгија/АНКАРА, Турција -- Неименувани високи дипломати во саботата (8-ми декември) рекоа дека владата на премиерот Реџеп Тајип Ердоган е подготвена да го ревидира членот во кривичниот законик кој дозволува прогон на секој кој го навредува турскиот карактер. 
Турција, вели изворот, исто така планира да ги укине имотните рестрикции за неисламските верски институции. 
Реформите зависеа од отворањето на новите поглавја во одложените разговори за пристап на Анкара со ЕУ.
Во меѓувреме, новиот устав ќе ја третира забраната за носење шамии на главата во јавните институции и универзитети во полиберален дух, рече во петокот заменик-претседателот на партијата со исламски корени, Партија на правдата и развојот (АКП), Денгир Мир Мехмет Фират. 
Тој, исто така, ги обвини противниците на мерката дека вештачки се обидуваат да ги зајакнат стравувањата помеѓу секуларистите, кои сметаат дека носењето шамија претставува симбол на политичкиот ислам и е директна закана за одвоеноста на религијата и државата во земјата. 
(Ројтерс, АФП, Макфакс - 08/12/07 БТА, Ројтерс, СНН Турк - 07/12/07)
