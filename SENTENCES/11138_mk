26/04/2005
ПАЛЕ, Босна и Херцеговина (БиХ) -- Босанскиот Србин Жељко Маљукан, кој се смета за близок соработник на воениот командант на Република Српска Ратко Младиќ, беше уапсен во понеделникот (25-ти април) во заедничка операција на војниците на НАТО и ЕУФОР во Пале.
Портпаролот на НАТО Двајт Муд информираше дека операцијата, која, исто така, вклучуваше и пребарување на домови и деловни простории, беше спроведена како дел од мандатот на НАТО за пронаоѓање на осомничените за воени злосторства и прекинување на нивната мрежа на поддршка.
Во текот на потрагата беше пронајдено нелегално оружје и муниција.
(Независне новине, Дневни аваз - 26/04/05;
РТРС, ПБС БиХ, НТВ Хајат - 25/04/05)
