30/10/2007
САРАЕВО, Босна и Херцеговина (БиХ) -- Генералниот секретар на Советот на Европа (СоЕ), Тери Дејвис, во вторникот (30-ти октомври) ја заврши дводневната посета на БиХ.
Во понеделникот тој се состана со тројцата членови на претседателството на БиХ, потсетувајќи ги дека земјата сé уште има одредени обврски што треба да ги исполни како членка на СоЕ.
Властите особено се согласија околу потребата за зајакнување на правата на националните малцинства и спроведување на реформите поврзани со високото образование.
Дејвис се состана со министерот за надворешни работи, Свен Алкалај, и имаше обраќање пред двата дома на парламентот во вторникот.
Во другите вести, високиот претставник Мирослав Лајчак во понеделникот се состана со заменик врховниот командант на сојузничките сили за Европа и командант на операцијата на ЕУ за Алтеа, генерал Џон Меккол.
Тие разговараа за последните настани во земјата и улогата на ЕУФОР во зачувувањето на безбедноста низ цела БиХ, во согласност со мандатот предвиден со Дејтонскиот мировен договор.
(Дневни аваз, Независне новинe - 30/10/07;
Фена, РТРС, веб-страница на ОХР - 29/10/07)
