11/05/2005
СКОПЈЕ, Македонија -- Владата во вторникот (10-ти мај) ги испрати одговорите на 189 дополнителни прашања од Европската комисија во врска со апликацијата на Македонија за добивање на официјален статус на кандидат за ЕУ. 
Вицепремиерот Радмила Шеќеринска изјави дека дополнителните информации претежно се однесуваат на економските критериуми и на 29 поглавја од европското законодавство. 
Следната рунда преговори помеѓу владата и ЕК ќе се одржи во Брисел на 31-ви мај.
Исто така во вторникот, владата одлучи да даде гаранции да се бранат од слобода за двајцата Македонци обвинети за воени злосторства - поранешниот министер за внатрешни работи, Љубе Бошковски, и поранешниот припадник на безбедносните сили, Јохан Тарчуловски - сé додека не започне нивниот судски процес пред Трибуналот на ОН. 
Формалното писмо со гаранции од државата ќе биде испратено до Хашкиот трибунал во следните неколку дена. 
(веб-страница на македонската влада, А1 ТВ, Телма ТВ - 10/05/05)
