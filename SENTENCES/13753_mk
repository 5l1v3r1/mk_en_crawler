19/09/2005
СКОПЈЕ, Македонија -- Владата и Светската банка во петокот (16-ти септември) ги завршија преговорите околу новиот тригодишен аранжман, во вкупна вредност од 90 милиони американски долари. 
Договорот беше потпишан во Скопје од страна на министерот за финансии, Никола Поповски, и шефот на мисијата на Светската банка, Брус Кортни. 
Одборот на банката се очекува да го одобри во ноември.
Во четвртокот одборот на Банката го одобри заемот во висина од 15 милиони американски долари за државното претпријатие „Македонски железници“. 
Средствата ќе бидат наменети за поддршка на реструктуирањето на претпријатието и подобрување на неговата оперативност и ефикасност.
Во другите вести, главните партнери во владејачката коалиција „За Македонија заедно“ -- која ја сочинуваат Социјалдемократскиот сојуз на Македонија и Либерал-демократската партија -- потпишаа нов договор за соработка во очекување на парламентарните избори следната година. 
Приоритетни ќе бидат реформите во областа на економијата и судството, доближувањето на земјата до евроатланските структури, како и борбата против организираниот криминал. 
(Вечер, Утрински весник - 17/09/05; веб-страница на македонската влада - 16/09/05)
