28/09/2004
ВАРШАВА, Полска -- Бугарија, Хрватска и Романија се наоѓаат на добар пат кон пристап во ЕУ во 2007 година, изјави полскиот претседател Александар Квашњевски за новинарите во понеделникот (27-ми септември). 
За време на заедничката прес-конференција со својот хрватски колега, Стипе Месиќ, Квашњевски вети дека ќе го сподели искуството на неговата земја во „трансформацијата на економијата и судството, преговорите за пристап и првите впечатоци од животот во ЕУ“. 
Тој додаде дека Загреб би можел да ги заврши своите разговори со ЕУ до 2007, и покрај задоцнетиот почеток минатиот јуни. 
Тој, исто така, вети дека ќе ја поддржи кандидатурата на Хрватска за членство во НАТО. 
Загреб сака да влезе во Алијансата во 2006 година. 
(Rzeczpospolita - 28/09/04; AФП - 27/09/04)
