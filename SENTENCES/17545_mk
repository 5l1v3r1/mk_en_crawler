30/01/2007
ЗАГРЕБ, Хрватска -- Министерството за надворешни работи и евроинтеграција во понедленикот (29-ти јануари) објави дека ќе ги информира ЕУ и ОН во врска со сé подлабокиот пограничен конфликт со соседна Словенија. 
Оваа изјава уследи по разменатите дипломатски ноти и обвиненија помеѓу Загреб и Љубљана. 
На крајот од минатата недела, Словенија го критикуваше продолжувањето на концесиите на хрватската индустрија за нафта и гас ИНА, за експлоатација на нафта и гас од Јадранското Море. 
Според неа, Хрватска се обидува да присвои дел од Јадранот кој не беше поделен помеѓу земјите-наследнички на поранешна Југославија. 
Како одговор на ова, Хрватска во понеделникот испрати протесна нота, обвинувајќи ја Словенија за аспирации кон хрватска територија. 
(Вечерњи лист - 30/01/07; ХИНА, ХРT - 29/01/07)
