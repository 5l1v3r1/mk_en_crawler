27/04/2010
БРИСЕЛ, Белгија -- ЕУ во понеделникот (26-ти април) ги повика Ерменија и Турција да продолжат со процесот на нормализирање на нивните врски. 
Шефицата за надворешна политика на ЕУ, Катрин Ештон, ја искажа својата загриженост во врска со темпото на процесот и ги повтори повиците за продолжување со дијалогот без предуслови и во разумен временски рок. 
„Целосната нормализација на билатералните односи ... 
ќе придонесе за безбедноста, стабилноста и соработката во Јужен Кавказ“, рече Ештон, ветувајќи секаква можна помош и политичка поддршка. 
Минатата недела ерменскиот претседател Серж Саргсјан потпиша декрет за замрзнување на ратификацијата на двата протоколи со цел нормализирање на врските меѓу Ерменија и Турција, но во исто време рече дека неговата земја не се откажува од процесот. 
(AПА, Куна, ЕУМонитор, веб-страница на СоЕ - 26/04/10)
