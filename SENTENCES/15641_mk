22/09/2006
САРАЕВО, Босна и Херцеговина (БиХ) -- Полициските началници и други високи претставници на силите за безбедност од БиХ, Албанија, Хрватска, Македонија, Србија и УНМИК во четвртокот (21-ви септември) се состанаа во Сараево, на разговори околу напредокот постигнат во спроведувањето на регионалната стратегија за борба против организираниот криминал и корупцијата, одобрена од регионалните министри за внатрешни работи пред една година.
Претставникот на БиХ, Срѓан Враниќ, координатор на програмата КАРДС, на учесниците им рече дека неговата земја постигнала големи остварувања, и дека ја подготвила сопствената стратегија за борба против организираниот криминал.
(НТВ Хајат - 21/09/06)
