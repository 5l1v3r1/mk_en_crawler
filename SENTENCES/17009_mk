03/10/2006
БРАТИСЛАВА, Словачка -- Премиерот Роберт Фико во понеделникот (2-ри октомври) рече дека неговата земја ќе го поддржи решението за прашањето на статусот на Косово кое ќе овозможи евентуални корекции подоцна, ако тоа биде потребно. 
Фико го изјави ова по состанокот со својот српски колега, Воислав Коштуница, кој беше во посета на Братислава.
Во другите вести, преку 1.000 Срби од северно Косово учествуваа на митингот во Митровица во понеделникот во знак на протест поради повторното отворање на мостот помеѓу двете етнички поделени делови на градот. 
УНМИК повторно го отвори мостот минатата недела, по кусото затворање до кое дојде поради нападот врз еден локален Србин.
Во меѓувреме, Белград и владата во Приштина го осудија бомбашкиот напад на домот на Зекир Зурепи, претставникот на малцинството Горани и советник во српскиот владин Координативен центар за Косово. 
Во експлозијата доцна во неделата немаше повредени. 
(Политика, Блиц - 03/10/06; Бета, Танјуг, РТС - 02/10/06)
