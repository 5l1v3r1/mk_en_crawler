21/01/2011
НИКОЗИЈА, Кипар -- Американскиот помошник државен секретар за европски и евроазиски прашања, Филип Гордон, во четвртокот (20-ти јануари) рече дека состојбата на статус кво во поделениот остров Кипар премногу долго трае и сите губат од ова одолговлекување.
За време на посетата на Никозија, тој се состана со водачите на заедниците на кипарските Грци и кипарските Турци.
Претседателот Деметрис Христофиас и водачот на кипарските Турци, Дервиш Ероглу, треба да се состнат следната недела во Женева со генералниот секретар на ОН, Бан Ки-мун, за да го информираат во врска со напредокот во процесот на преговори и да одлучат за следните чекори.
Гордон рече дека двете страни не се близу до потпишување договор, но сé уште има надеж.
(Сајпрус мејл - 21/01/11;
Ројтерс, Кипарска новинска агенција, Заман - 20/01/11)
