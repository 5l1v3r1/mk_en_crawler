05/07/2010
Од Х.К. 
Цанис за Southeast European Times во Атина -- 05/07/10 Фотографии на Александрос Белтес
Акропол, карпата која го истакнува Партенон и други древни храмови кои претставуваат класична древност, е најпопуларната туристичка атракција во Грција. 
Над еден милион луѓе го посетуваат годишно, заедно со соседниот Нов музеј на Акропол кој беше отворен во јуни 2009-та година година.
Во близина се наоѓаат други многу популарни места, вклучувајќи го и Ирод Атикус Одеон, Агора, Римскиот Форум и археолошкото наоѓалиште храмот на Зевс Олимпиец. 
Излетниците или организираните групи, сепак, ретко се осмелуваат да одат понатака.
Нумизматски Музеј
Повеќето посетители на Атина ќе се најдат себеси на плоштадот Синтагма во одредено време, централен плоштад на хаотичната метропола. 
Синтагма е свртена кон парламентот и Гробот на непознатиот војник, а најголемиот метро терминал во Атина со истото име се наоѓа под плоштадот.
Омилена прошетка лежи меѓу парламентот и еден триптих на нео-класичните обележја од 19 век: Атинската Академија, Универзитетот на првата зграда на Атина Пропилаеа и Националната библиотека.
Речиси на половина пат меѓу парламентот и Атинската Академија е раскошната палата на легендарниот трговец и археолог од 19 век Хајнрих Шлиман, познат по истражувањето на Троја и градовите Микена и Тиринс. 
Денес, во резиденцијата на Шлиеман Илиоу Мелатрон (Палата Илиум) е сместен Нумизматскиот Музеј.
Овој музеј мора да го видат љубителите на монетите - тој е домаќин на постојани и повремени изложби на кои се прикажани класичниот, хеленистичкиот, римскиот, средновековниот и византискиот период. 
Покрај тоа, изложени се и ретки монети од Блискиот Исток, Египет, па дури и Исламски царства. 
Отворената градина на палатата нуди место за починка на жешкиот летен ден за разгледување. 
Фанатиците за архитектура треба да забележат дека зградата е дизајнирана од страна на "таткото" на нео-класичниот дизајн и архитектура во денешна Грција, германскиот архитект Ернст Зилер.
Градскиот музеј во Атина
На приближно 300 метри од Палатата Шлиман на плоштадот Клатмонос се наоѓа уште еден пример на раната нео-класична архитектура, Музејот на градот Атина. 
Овој мал, пријатен музеј е посветен исклучиво на модерната историја на Атина, особено на последните две столетија. 
Тој може да се пофали со внатрешен двор, раскошни клупи и наследства кои припаѓаат на минатите кралски династии. 
Исто така изложена е една слика на која е прикажан Партенон пред експлозијата нас една граната за време на венецијанска опсада на еден турски гарнизон во 1687-та година.
Еврејски Музеј на Грција
Вистински скапоцен камен е Еврејскиот Музеј на Грција, кој се наоѓа на улицата Ники во близина на атракциите на Акропол, спроти националните градини и парламентот.
Овој мал, но Музеј на повеќе нивоа, е објект на врвната технологија во кој хронолошки е запишана историјата на Евреите во Грција стара приближно 2500 години. 
Неговите чудесни збирки и артефакти ги вклучуваат и оние на Романиотите - Евреи кои зборуваат Грчки чие присуство датира од пред еден милениум - и сефардската заедница на говорители на Ладино јазикот прогонети од Пиринејскиот полуостров во 15 век. 
Вторава беше една од најраздвижените заедници во Солун пред Холокаустот.
Природно-историскиот музеј Гуландрис на центарот Гаија
Зеленото и култивираното предградие на северна Атина Кифисија е дом на Гаја центарот на Фондацијата Гулардис. 
Ултра-модерен објект, тој ги прикажува природните науки и еволуцијата на планети.
Гаја е популарно место за училишни групи од сите возрасти, но тоа исто така, нуди друга специфична атракција - лик од антиката наречена Мирта.
Изложбата „Мирта: Очи во очи со минатото" е заснована на реконструкцијата од страна на научниците на една Атињанка пред пубертет која живеела во Атина во 5 век п.н.е. 
Таа починала како жртва на чумата во Атина за време на опсадата на Спартанците. 
Античкиот атински државник Перикле, а речиси и една третина од жителите на Атина, беа, исто така, жртви на чумата.
Остатоците од девојчето беа откриени во средината на 1990-тите години во масовна гробница за време на изградбата на метро станицата Керамеикос. 
Додадени се креации на облека и коса од тој ден.
Почнувајќи од 15-ти јуни, изложбата е на турнеја во други музеи низ целиот свет. 
.
Враврона
Урнатините на светилиштето на божицата Артемида, кои се наоѓаат на брегот на еден мал залив на источна Атикапоголемата област на Атина, се архетипски на нешто што би ги нашле на туристички постер од 1970-тите години во Грција: антички столбови сместена помеѓу полу суви и падини покриени со медитерански бор, сино небо и тивка, модра боја. 
Музејот Ваврона реновиран и повторно посветен во 2009-та година, се наоѓа на другата страна на ридот од актуелното археолошко наоѓалиште.
Ова е спектакуларно но ретко посетувано архаично и класично место, кое лесно може да се разгледа за еден час и само неколку километри северно од многу пристапните, чисти и живописен плажи. 
Тоа се наоѓа на околу 35 км од центарот на Атина. 
Ако патувате без автомобил, до ова место може да се стигне со градски автобус од блискиот град Маркополо, или ако растојанието од 1,5 километри не ги одврати оние со слабо срце, преку редовна автобуска линија директно од Атина.
Елеусис
Музејот и археолошкиот локалитет Елеусис лесно се рангираат меѓу повеќето потценети културни атракции во поголемата област на Атина, со оглед на тоа дека значајниот град-држава на антиката денес се наоѓа точно во средината на најиндустријализираната област во Грција. 
Западно од Атина, Елеусис (Елефсина на современиот роден јазик) е почетна точка на Иера Одос (Светиот пат) кој го поврзува Елеусис со античка Атина на исток, и исто така беш дом на криптичните и пред еминентни Елевзински Тајни.
Денешниот археолошки локалитет е голем и хаотично расфрлан со паднатите столбови, релјефи, мермерни бунари, па дури и статуи; музејот е импресивен, со изложени оригинали и имитации од многу значајното место. 
Денешна Елефсина се наоѓа на 20 километри од Атина и е лесно достапно со автомобил и автобус, па дури и со меѓуградскиот и градскиот превоз од поширокото подрачје на Атина.
