19/11/2006
ПРИШТИНА, Косово, Србија -- Военото присуство на НАТО во Косово, најверојатно, ќе остане непроменето уште најмалку шест месеци по одлуката што ќе биде донесена за иднината на покраината, рече во петокот (17-ти ноември) командантот на КФОР. 
Косово треба да влезе во „клучен период“, рече генерал-полковник Роланд Катер. 
„Јас сум апсолутно сигурен дека ќе ја задржиме силата, организацијата и особено, човечката сила, уште најмалку шест месеци по резолуцијата на ОН“, додаде тој. 
Според командантот, не е предвидени намалување на ангажираните 17.000 војници.
Во другите вести, рускиот заменик-министер за надворешни работи, Владимир Титов, во петокот потврди дека косовскиот премиер Агим Чеку се очекува на крајот од ноември да ја посети Москва. 
Титов рече дека неговата земја повторно ќе ја истакне важноста на пронаоѓањето взаемно прифатливо решение за проблемот со статусот. 
(Ројтерс, АФП, Блиц, Глас јавности, Танјуг, РТС - 18/11/06; Интерфакс - 17/11/06)
