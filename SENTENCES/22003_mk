21/11/2008
ЛОНДОН, Велика Британија -- Секретарот за надворешни работи, Дејвид Милибенд, во четвртокот (20-ти ноември) ја поздрави иднината на Косово „во европското семејство“ за време на состанокот со претседателот на младата држава, Фатмир Сејдиу, и премиерот Хашим Тачи во Лондон. 
Милибенд ја поздрави решеноста на властите да го поддржат распоредувањето на мисијата предводена од ЕУ во Косово, ЕУЛЕКС, истакнувајќи дека распоредувањето претставува клучна фаза во развојот на нивната земја. 
Тачи го потврди противењето на Приштина на планот од шест точки за распоредувањето, предложен од генералниот секретар на ОН, Бан Ки-Мун. 
Тој рече дека Косово има свој сопствен план од четири точки кој предвидува распоредување во сите области, вклучително и оние каде што доминира српското население.
Во другите вести, косовската полиција уапси три лица во средата, во врска со експлозијата во Меѓународната цивилна канцеларија во Приштина пред една недела. 
Во четвртокот властите објавија дека се работи за германски државјани, во посета на Косово. 
(AФП, Бета, веб-страница на Министерството за надворешни работи и Комонвелтот, Коха Диторе, Експрес, Лајм, Зери, Косова Сот - 21/11/08; ДПА, АП, Ројтерс, АФП - 20/11/08)
