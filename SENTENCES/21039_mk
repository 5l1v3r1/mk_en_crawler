03/01/2008
СОФИЈА, Бугарија -- Експертите од владејачката Бугарска социјалистичка партија (БСП) подготвија серија мерки за зајакнување на законите поврзани со штрајковите, објавија во средата (2-ри јануари) локалните медиуми.
Конкретно, мерките ќе го продолжат периодот за прелиминарните преговори помеѓу синдикатите и вработените.
Во моментов, штрајк може да започне во рок од една недела по неговото објавување.
Но, според новата легислатива, почетокот на штрајкот може да биде одложен до три месеци, според проценката на работодавачот.
Работодавците и синдикатите ќе имаат рок до два месеци за изнаоѓање решение, за разлика од сегашните процедури.
Потоа, споровите ќе им бидат пренесени на посредувачи, кои ќе имаат рок од еден месец за напорите за изнаоѓање решение.
Според извештаите на медиумите, владата се обидува да избегне нов масовен штрајк, како минатогодишните долготрајни наставнички протести.
(Сега, Dir.bg - 03/01/08)
