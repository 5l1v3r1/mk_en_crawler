31/08/2010
ПРИШТИНА, Косово -- Семејствата сакаат институции да сторат повеќе за да се открие судбината на 1 837 исчезнати лица. 
Одбележувајќи го Меѓународниот ден на исчезнатите во понеделникот (30-ти август), владините претставници рекоа дека меѓународната заедница треба да изврши притисок врз Белград да обезбеди повеќе информации за тоа каде се наоѓаат исчезнатите лица. 
Меѓународниот цивилен претставник, Питер Фејт, рече дека треба да се искористат сите средства за решавање на правната, социјалната и економската несигурност на семејствата на исчезнатите лица. 
Фејт го охрабри парламентот на Косово да донесе закон за исчезнатите лица кој ќе ја зајакне поддршката за членовите на семејството и нивните напори за обнова на нивните животи.(Kohavision, RTK, Telegrafi, Klan Kosova - 30/08/10)
