19/07/2005
БРИСЕЛ, Белгија -- За време на нивниот состанок во понеделникот (18-ти јули) во Брисел, министрите за надворешни работи на ЕУ ги повикаа албанските политичари да покажат зрелост и да ги следат сите законски процедури поврзани со изборниот процес.
Советот на министрите за надворешни работи го пофали главно мирното спроведување на парламентарните избори во Албанија на 3-ти јули, но ги истакна и големиот број недостатоци изнесени во извештајот на меѓународните набљудувачи.
Исто така во понеделникот, Сали Бериша, водачот на Демократската партија, која победи на изборите, го повика претседателот Алфред Мојсиу да ја свика првата седница на новиот парламент.
Според законот, седницата мора да се одржи во рок од 20 дена од одржувањето на изборите.
(Албански вести - 19/07/05;
веб-страница на ЕУ - 18/07/05)
