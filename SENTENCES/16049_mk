17/04/2006
БАЊА ЛУКА, Босна и Херцеговина (БиХ) -- Судскиот процес против четворицата официјални претставници на босанските Срби обвинети за организиран криминал и проневера -- Мирко Шаровиќ, Момчило Мандиќ, Милорад Говедарица и Милован Бјелица - Цицко -- треба да започне во вторник (18-ти април) во судот на БиХ.
Четворицата се обвинети во врска со банкарската афера во „Привредна банка српско Сараево“ во 1998 година.
Мандиќ, одделно, се соочува со обвиненија за фалсификување на документи и помош на осомничениот за воени злосторства Радован Караџиќ да избегне апсење.
Во другите вести, Центарот за јавна безбедност на Требиње во неделата објави дека седум лица се уапсени во врска со неодамнешните експлозии на бомби во овој град на босанските Срби.
Пред две недели во одделни експлозии на бомби беа уништени автомобилите на еден локален полицаец и на синот на еден локален судија.
(РТРС - 16/04/06;
Независне новине, ПБС БиХ - 15/04/06)
