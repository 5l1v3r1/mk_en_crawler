05/03/2009
САРАЕВО, Босна и Херцеговина (БиХ) -- Извештаите на медиумите дека Вашингтон се противи на номинацијата на австрискиот дипломат Валентин Инзко за нов висок претставник се целосно неточни, рече американскиот заменик помошник државен секретар Стјуард Џонс за време на посетата на Сараево во вторникот (3-ти март).
Тој додаде дека неговата земја остварува интензивни разговори со ЕУ и со другите членови на Советот за спроведување на мирот (ПИК) -- Русија и Турција -- во врска со новиот висок претставник, но никогаш не се спротивставила на ниту еден кандидат.
Актуелниот висок претставник Мирослав Лајчак поднесе оставка на почетокот од февруари за да стане нов министер за надворешни работи на Словачка.
На состанокот на крајот од минатиот месец, ЕУ го предложи Инзко, австрискиот амбасадор во Словачка, како замена за Лајчак.
Назначувањето треба да го потврди ПИК на неговата седница подоцна овој месец.
(Фена, Дневни аваз - 03/03/09)
