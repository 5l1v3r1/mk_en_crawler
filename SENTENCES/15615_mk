22/08/2006
СКОПЈЕ, Македонија -- Државната изборна комисија (ДИК) во понеделникот (21-ви август) ги повика партиите и коалициите кои учествуваа на парламентарните избори на 5-ти јули да ги поднесат финансиските извештаи за трошоците на кампањата што е можно побргу. 
Крајниот рок е сабота (26-ти август). 
Портпаролот на ДИК, Зоран Таневски, вели дека досега поднела извештај само Демократската унија за интеграција на етничките Албанци, од вкупно 33 учесници на изборите. 
Партиите се обврзани да обезбедат информации за донаторите и сумите што ги примиле, со цел да се осигури транспарентност во финансирањето на кампањата. 
(Вечер - 22/08/06)
