21/02/2006
ИСТАНБУЛ, Турција -- Шест млади Ирачани, на возраст помеѓу 2 и 20 години, во понеделникот (20-ти февруари) пристигнаа во Турција, каде што ќе им биде извршена операција на очите како дел од мисијата организирана од страна на американскиот универзитет „Џонс Хопкинс“, турскиот Анадолски медицински центар и неколку невладини организации. 
Американската војска го обезбеди авионот со кој патниците и нивните семејства допатуваа во Истанбул. 
Ирачаните ќе останат таму една недела за да им биде извршена операција на катарактата, трансплатација на мрежницата и други зафати.
Исто така во понеделникот, турскиот Највисок одбор за радио и телевизија објави дека е донесена одлука да се одобри емитувањето на емисии на курдски јазик на приватните медиуми, почнувајќи од март. 
Од 2004 година на националните радио и телевизиски канали беше одобрено само ограничено емитување на ваква програма. 
(AФП, НТВ - 20/02/06)
