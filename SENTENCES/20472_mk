12/12/2007
СОФИЈА, Бугарија -- Парламентот во вторникот (11-ти декември) даде конечно одобрение за новата агенција за национална безбедност, која ќе се занимава со закани и со контраразузнавање. 
Агенцијата ќе ги комбинира должностите што моментно ги врши Националната служба за безбедност при Министерството за внатрешни работи, Агенцијата за финансиско разузнавање и воената контраразузнавачка канцеларија. 
Новата структура, која ќе започне со работа од 1-ви јануари 2008 година, ќе биде надгледувана од специјалната парламентарна комисија. 
Ова претставува компромис, по вжештените расправи во парламентот за тоа дали шефот на агенцијата треба да го назначува претседателот. 
Сепак, останува загриженоста. 
Критичарите велат дека владата се обидува да формира агенција слична на поранешните безбедносни служби, иако многу меѓународни експерти посочуваат дека комбинираната структура е многу поефикасна во борбата против тероризмот. 
(Стандард - 12/12/07; AФП, БНТ, БТА, БНР, Дарик - 11/12/07)
