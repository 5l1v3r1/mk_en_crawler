26/06/2007
СОФИЈА, Бугарија -- Трилатералната воена вежба помеѓу војските на Бугарија, Романија и Србија започна на заедничката погранична област на реката Дунав во понеделникот (25-ти јуни). 
Четиридневната вежба, прва од ваков вид помеѓу трите соседни земји, има за цел подобрување на меѓусебната оперативност во раководењето со кризи. 
Учествуваат преку 1.600 војници и цивилни претставници. 
Земјите постигнаа согласност за вежбата претходно овој месец, за време на состанокот во седиштето на НАТО во Брисел.
Во другите вести, Хрватска ќе биде домаќин на 12-дневната вежба на почетокот од октомври, која се опишува како најголема меѓународна вежба во земјата по независноста. 
Целта на вежбата е обука на поморски и специјални трупи за мисиите и задачите на Силите за одговор на НАТО. 
Ќе учествуваат повеќе од 9.000 војници од 13 земји-членки на НАТО и Хрватска. 
(Пословни дневник - 26/06/07; БНР, РТС, Танјуг - 25/06/07)
