24/12/2006
ЊУЈОРК, САД -- Генералниот секретар на ОН во заминување, Кофи Анан, во петокот (22-ри декември) изрази длабока загриженост во врска со смртните казни изречени во повтореното судење на петте бугарски медицински сестри и еден палестински лекар во Либија. 
Тие беа осудени по вторпат врз основа на обвиненијата за инфицирање на повеќе од 400 деца со ХИВ во болницата во Бенгази. 
Анан го повика либиското судство и меѓународната заедница да продолжат со напорите за „човечно решение“ во случајот. 
Тој ја потврди подготвеноста на ОН да понудат секаква помош за потребите на инфицираните деца.
УНАИДС, програмата на ОН за ХИВ/сида, претходно оваа недела ја повика Либија повторно да ги разгледа казните. 
Убедливите научни докази кои покажуваат дека вирусот кружел во Бенгази пред пристигнувањето на здравствените работници, не беа земени предвид, според оваа програма.
Во Бугарија започнаа серии јавни кампањи за поддршка на медицинските лица. 
Во саботата (23-ти декември) Арапската лига ги повика Триполи и Софија да не го политизираат случајот. 
(Дарик - 24/12/06; БНР, Стандард - 23/11/06; веб-страница на ОН, бТВ - 22/12/06)
