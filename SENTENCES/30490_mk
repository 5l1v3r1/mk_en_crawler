16/12/2010
БУКУРЕШТ, Романија -- Опозицијата ќе поднесе две иницијативи за недоверба, една во врска со предлог-законот за платите во 2011 година, а друга во врска со законот за единствена плата, рече Виктор Понта, водачот на опозициската Социјалдемократска партија (ПСД), во средата (15-ти декември). 
Разговорите во врска со текстовите од иницијативите за недоверба се во тек преку состаноците меѓу претставниците на опозициските партии и синдикатите. 
Премиерот Емил Боц, во вторникот побара од парламентот да иницира процедура за одговорност во врска со законот за единствена плата, заради побрзо усвојување, што ќе й даде на опозицијата можност да поднесе иницијатива за недоверба.
Во другите вести од средата, Уставниот суд донесе одлука дека законот за пензиите е уставен, отфрлајќи ја жалбата поднесена од опозициската Националлиберална партија (ПНЛ) на 8-ми декември. 
Партијата се согласи дека периодите на придонес за мажите и жените се дискриминаторни, поради различните возрасти на пензионирање -- 65 години за мажите и 63 за жените. 
Главната опозициска партија, ПСД, поднесе слична жалба, но ја оспори исто така на процедурална основа. 
Одлуката за тоа се очекува наскоро. 
Усвојувањето на законот за пензиите е меѓу условите што Романија мора да ги исполни за да добие стотици милиони евра од ММФ и Светската банка. 
(Гандул, Јурналул Национал, Антена 3, Hotnews.ro, Eвениментул зилеи, Зиаре, Адеварул - 15/12/10)
