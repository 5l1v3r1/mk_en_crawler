30/11/2009
ПРИШТИНА, Косово -- ЕУЛЕКС и косовската полиција ги испитуваат тврдењата на маж кој вели дека учествувал во 17 случаи на убиство, обид за убиство и тортура од 1999 година.
Назим Блаца вели дека кривичните дела се случиле додека тој работел во Косовската информативна служба, разузнавачка агенција за која се верува дека е блиска до Демократската партија (ПДК).
Тој во неделата (29-ти ноември) даде соопштение за медиумите, во близина на зградата на парламентот во Приштина, каде што пред неколку дена неговите сведочења беа споменати од страна на еден опозициски пратеник, кој го обвини раководството на ПДК дека „издава наредби за убиства и тортура“.
Блаца тврди дека неколку високи државни, партиски и полициски претставници се вмешани во криминални случаи за кои тој сведочел.
По парламентарната седница на која опозицискиот член го обелодени ова, Блаца рече дека вооружени мажи пукале на неговиот дом во близина на Липљане.
Тој вели дека им дал на властите цеде кое ги содржи сите работи што тој ги знае.
ПДК вели дека неговите наводи се неосновани.
(Коха Диторе, Епока е Ре, Бота Сот, Експрес - 30/11/09;
РТК, Кохавижн - 29/11/09)
