07/04/2010
Холивудската двојка Анџелина Џоли и Бред Пит допатува во изненадна посета на Сараево за Велигден, во неделата (4-ти април) и потоа ги посети бегалците и раселените во бегалскиот камп во близина на Горажде.
Актерите пристигнаа во Босна и Херцеговинa (БиХ) од Венеција, каде што Џоли, амбасадорка на УНХЦР на добрата волја, го снима филмот „Туристот“ со Џони Деп.
Пристигнувањето на славната двојка привлече огромно медиумско внимание.
По Сараево парот отпатува за Црна Гора.
Tурската aтлетичарка Нурчан Тајлан освои три златни медали во категоријата за жени од 48 килограми на Европскиот шампионат во кревање тегови во Минск, Белорусија, во понеделникот (5-ти април).
Тајлан стана шампион со кревањето 90 килограми со потскок, 108 килограми со исфрлање и 208 килограми вкупно.
Комисијата на Босна и Херцеговина (БиХ) за зачувување на националните споменици беше избрана за лауреат на наградата на ЕУ за културно наследство за 2010 година.
Институцијата ја доби наградата Европа ностра во категоријата „посветена служба“.
Жири составено од пет европски експерти ја избра босанската комисија.
Церемонијата на доделување на наградата ќе се одржи на 10-ти јуни во Истанбул.
Младата џудистска од Косовo Мајлинда Келменди освои златен медал на Европскиот куп во Сараево во неделата (4-ти април) во категоријата за 52 килограми.
Друг атлетичар од Косово, Нора Ѓакова, освои бронза во категоријата за 57 килограми.
Повеќе од 150 српски културни институции во 40 градови ќе се приклучат на иницијативата Ноќ на музеите која ќе се одржи на 15-ти мај.
Музеите и галериите ќе ги отворат своите врати за посетителите кои ќе имаат можност да видат различна визуелна и музичка програма.
Наградениот филм на Канскиот фестивал „Полиција, процедура“ од Романијa освои шест награди на 29-ти март на филмските награди Гопо, еден од најважните филмски натпревари на Романија.
Филмот освои награда за најдобар филм, најдобар режисер, најдобро сценарио и најдобра фотографија.
Влад Иванов ја освои наградата за најдобра споредна улога, додека Драгош Букур ја освои наградата за најдобар актер.
Музичката телевизија Балканика организира први досега Балкански музички награди.
Победниците на настанот, при што ќе учествуваат Aлбанија, Босна и Херцеговина, Бугарија, Грција, Романиј a, Словенијa, Србија, Турција, Македонија, Хрватска и Црна Гoра, ќе бидат објавени на церемонијата во Софија и Бугарија во вторник (20-ти април).
Церемонијата на доделување награди ќе се одржи на 16-ти мај.
(Разни извори -- 07/04/10-14/04/10)
