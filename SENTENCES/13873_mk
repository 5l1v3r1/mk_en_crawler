19/10/2005
ЗАГРЕБ, Хрватска -- Учесниците на конференцијата спонзорирана од ОБСЕ во вторникот (18-ти октомври) порачаа подобро спроведување на законот за националните малцинства, усвоен пред три години. 
Окарактеризувајќи ја оваа мерка како пример за остатокот од регионот, шефот на мисијата на ОБСЕ, Хорхе Фуентес, ја истакна важноста на нејзината конкретна примена. 
На конференцијата учествуваа претставници на 22-те национални малцинства во Хрватска, невладини организации и владини и партиски функционери.
Исто така, во вторникот беше отворен нов граничен премин помеѓу Хрватска и Босна и Херцеговина во Маљевац-Велика Кладуша. 
Финансирањето на проектот го помогна Меѓународната банка за обнова и развој. 
(веб-страница на ОБСЕ, ХИНА - 18/10/05)
