14/05/2007
AНКАРА, Турција -- Околу еден милион луѓе излегоа на улиците на Измир во неделата (13-ти мај) за да демонстрираат поддршка за секуларниот поредок во земјата.
Демонстрантите, претежно млади луѓе, извикуваа „Не за шеријатот“ и вееја црвени турски знамиња и портрети на Кемал Ататурк, основачот на турската република.
Ова е последната од серијата демонстрации во кои секуларистите изразија оптимизам за, како што сметаат, обидите на владејачката Партија на правдата и развојот за промовирање на исламистичката агенда.
Опозициските партии се обидуваат да ги искористат митинзите за да добијат моментум за предвремени општи избори закажани за 22-ри јули.
Во другите вести, околу 500 познати турски интелектуалци во неделата објавија декларација против обидот на армијата да се меша во политиката пред првиот круг од претседателските избори во парламентот на крајот на минатиот месец.
Петицијата ја потпишаа новинари, академици и уметници, кои се согласуваат дека интелектуалците треба секогаш да се спротивстават на каков било обид да й се наштети на демократијата.
(Заман, Сабах, Радикал, Хуријет, Милијет, АП, Ројтерс - 14/05/07;
Ројтерс, АП - 13/05/07)
