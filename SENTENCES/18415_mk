12/12/2006
СКОПЈЕ, Македонија -- Третиот состанок на Советот за стабилизација и асоцијација -- помеѓу ЕУ и Македонија -- се одржа во понеделникот (11-ти декември) во Брисел. 
Министерот за надворешни работи, Антонио Милошоски, кој ја предводеше македонската делегација, рече дека состанокот се фокусирал на предпристапната стратегија на земјата -- во врска со Копенхашките критериуми, напредокот во спроведувањето на Спогодбата за стабилизација и асоцијација, политичките и економските барања, институционалните реформи, ситуацијата во регионот и проширувањето на ЕУ.
Во својата изјава за Западен Балкан, објавена во понеделникот, Советот на ЕУ изрази загриженост дека реформскиот процес во Македонија оваа година е забавен. 
(соопштение за печатот на ЕУ, Макфакс, МИА, А1 ТВ - 11/12/06)
