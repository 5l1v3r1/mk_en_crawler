24/06/2007
БЕЛГРАД, Србија -- Генералниот-секретар на Советот на Европа (СоЕ), Тери Дејвис, рече дека целосната соработка со Трибуналот на ОН за воени злосторства останува главната обврска на Србија како членка на СоЕ, во интервјуто за „Глас јавности“, објавено во саботата (23-ти јуни).
Дејвис беше во Белград на јубилејниот, 1.000-ти состанок на Министерскиот комитет на СоЕ -- извршното тело на организацијата -- во петокот.
Србија моментно претседава со телото.
Дејвис рече дека е задоволен од напредокот што го постигна Србија во областа на соработката околу воените злосторства во изминатите месеци, но истакна дека четворицата преостанати главни бегалци мора да бидат уапсени и екстрадирани во Хаг што е можно побргу.
Оние што присуствуваа на состанокот во петокот усвоија декларација насловена како „Една Европа -- Наша Европа“, истакнувајќи ја својата посветеност на работата за „градење на Европа без линии на поделба преку целосно почитување на заедничките вредности, а со тоа и промовирање на демократската стабилност, безбедност и правда, кој која тежнеат европските општества и граѓани.
(Глас јавности, Танјуг, Бета, Б92, Данас - 23/06/07;
веб-страница на СоЕ - 22/06/07)
