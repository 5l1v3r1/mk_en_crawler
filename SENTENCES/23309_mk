29/06/2009
AНКАРА, Турција -- Парламентот во петокот (26-ти јуни) усвои закон со кој се ограничуваат надлежностите на воените судови, во обид за исполнување на барањата на ЕУ, објавија медиумите.
Законот, предложен од владејачката Партија на правдата и развојот (АКП), го отвора патот за цивилните судови да судат воен персонал во мирнодопски услови за антивладини активности, закани по националната безбедност, кршења на уставот и организиран криминал.
Законот, исто така, ги пренесува овластувањата за судење цивили во мирподопски услови за прекршоци кои сега се опфатени со воениот кривичен закон.
Опозицијата го критикуваше законот велејќи дека целта е да се врши „влијание“ во тековните истраги за наводни заговори за дискредитација или соборување на владата на АКП.
Во другите вести од петокот, генерал Кенан Еврен, кој го предводеше државниот удар во 1980-та година, рече дека попрво би извршил самоубиство отколку да биде суден.
Во интервју за весникот Хуријет, Еврен рече дека тоа ќе биде неговиот избор ако парламентот ги усвои уставните амандмани предложени од главната опозициска Републиканска народна партија.
Членот 15 од турскиот устав спречува судење кога и да е на водачите на државниот удар од 1980-та година, во врска со нивните дејства.
(Ватан, АФП, АП - 28/06/09;
Хуријет, новинска агенција Анадолу, АФП, Ројтерс - 27/06/09;
Хуријет, АФП - 26/06/09)
