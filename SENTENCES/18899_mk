05/01/2007
БЕЛГРАД, Србија -- Работата на планот за иднината на Косово е во напредна фаза и ќе биде завршена до парламентарните избори во Србија на 21-ви јануари, соопшти во четвртокот (4-ти јануари) Реми Дурло, портпарол на специјалниот претставник на ОН, Марти Ахтисари.
Се очекува Ахтисари да ги информира членовите на Меѓународната контакт група за Косово пред да им го открие својот план на Приштина и Белград.
Дипломатите очекуваат Советот за безбедност на ОН да усвои нова резолуција за Косово во март или април, затворајќи ја мисијата на ОН во Приштина и поставувајќи нов меѓународен претставник и нови полицикси сили предводени од ЕУ.
Во другите вести во четвртокот, шефот на мисијата на ОБСЕ во Косово, германскиот дипломат Веренер Венд, соопшти дека изборите во провинцијата треба да се одржат до ноември годинава, бидејќи тие беа претходно одложени.(Данас, Блиц, Политика - 05/01/07;
Ројтерс, Танјуг, Бета АП, СРНА - 04/01/07)
