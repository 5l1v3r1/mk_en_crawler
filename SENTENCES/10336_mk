24/11/2004
СОФИЈА, Бугарија -- Врховното обвинителство за касација (ВОК) во вторникот (23-ти ноември) презентираше извештај за своите активности против организираниот криминал во текот на изминативе девет месеци.
Според податоците на ВОК почнувајќи од септември вкупно 308 лица се обвинети за вмешаност во организираниот криминал, додека 123 се осудени од страна на судот.
Од почетокот на годинава обвинителите започнаа 1,138 истраги за случаите на организиран криминал.
Извештајот ја истакнува потребата за итно усвојување на нацрт-законот за конфискување на имот добиен со нелегална активност со цел да се зајакнат институционалните механизми за борба против криминалот.
(Медиапул, Нова ТВ - 23/11/04)
