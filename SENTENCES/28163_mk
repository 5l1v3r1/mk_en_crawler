20/09/2010
AНКАРА, Турција -- Со приближувањето на крајот на едностраниот прекин на огнот прогласен во август од страна на терористичката Курдистанска работничка партија (ПКК) во понеделник (20-ти септември), премиерот Реџеп Тајип Ердоган свика ненајавен безбедносен самит во Анкара доцна во неделата, на кој присуствуваа цивилни и воени високи претставници, како и претставници на разузнавањето.
Состанокот се фокусираше на последиците од завршувањето на прекинот на огнот, како и на минатонеделната експлозија на мина во Хакари, при која загинаа девет лица во минибус.
Учесниците, исто така, разговараа за разликите на мислењето во рамките на терористичка група и водачот на ПКК, Абдула Оџалан, кој е затворен во затвор со силно обезбедување во изминатите десет години, и кој наводно се очекува да се заложи за продолжување на прекинот на огнот.
Независната комисија за Турција, група поранешни европски државници познати како „мудри луѓе“, бара од ПКК да го стори токму тоа, без никакви предуслови.
Тие, сепак, тврдат дека на ниту еден начин не дејствуваат како посредници.
(Заман - 20/09/10;
Хуријет - 19/09/10)
