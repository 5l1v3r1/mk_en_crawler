03/06/2005
ТИРАНА, Албанија -- Претседателот Алфред Мојсиу во четвртокот (2-ри јуни) се состана со директорите на најголемите независни медиуми во земјата на разговори во врска со претстојната предизборна кампања и улогата на медиумите во тој процес.
Мојсиу изрази надеж дека локалните медиуми ќе помогнат изборите на 3-ти јули да се одржат во согласност со меѓународните стандарди.
Тој побара непристрасно и професионално покривање на изборите.
Исто така во четвртокот, Присуството на ОБСЕ во Албанија достави извештај до Постојаниот совет на ОБСЕ во кој се потврдува големиот напредок во стилот на водење на предизборните кампањи.
Во извештајот се заклучува дека за разлика од претходните избори, партиите и кандидатите сега ставаат акцент на нивните платформи и даваат предлози за водењето на политиката со кои се прави обид да се одговори на грижите во врска со квалитетот на животот на народот.
(Албански вести, веб-страница на албанскиот претседател - 03/06/05)
