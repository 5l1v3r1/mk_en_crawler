25/07/2007
БЕЛГРАД, Србија -- Парламентот во вторникот (24-ти јули) й најави на меѓународната заедница дека Србија ќе преземе мерки против која било земја што ќе го признае независно Косово. 
Пратениците усвоија декларација во која ја повикуваат владата „веднаш и енергично да одговори на знаците на кој било меѓународен субјект кој сака да го загрози суверенитетот и територијалниот интегритет“ на Србија. 
Парламентот, исто така, предупреди дека независно Косово ќе има „несогледливи последици за регионалната стабилност“. 
Резолуцијата беше поднесена од страна на владата.
Во своето обраќање пред пратениците премиерот Воислав Коштуница вети дека покраината никогаш нема да стане независна. 
Тој во пофали неодамнешното повлекување на предлог-резолуцијата на Советот за безбедност на ОН како победа за Србија и нејзиниот поддржувач, Русија. 
Единствен глас против во парламентот беше Владан Батиќ, чија Либерална партија тврди дека независноста на Косово е неизбежна. 
Тој го обвини Коштуница за поттикнување на војна.
Во меѓувреме, Контакт-групата од шест члена се состана во средата во Виена, на разговори околу тоа како ќе ги надгледува 120-те дена нови разговори помеѓу Белград и Приштина. 
(Дејли телеграф, Еуроњус, Блиц, Политика, Вечерње новости - 25/07/07; Ксинхуа, Ројтерс, ДВ, РТС, Танјуг, Бета, АП, Еуроњус - 24/07/07)
