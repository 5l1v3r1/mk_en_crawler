03/03/2010
AТИНА, Грција -- Владата во средата (3-ти март) го одобри третиот круг мерки на штедење за да й помогне на државата да излезе од длабоката финансиска криза. 
По состанокот на владата, заменик-министерот за заштита на граѓаните, Спирос Вугиас, рече дека трошоците ќе бидат скратени за дополнителни 2,4 милијарди евра и дека истата таа сума ќе биде зголемена во приходите. 
Ова ќе ги опфати сите, од јавните службеници кои имаат намалување на нивните плати за 30 отсто, до потрошувачите кои ќе плаќаат повисок ДДВ и даноци за горивото. 
Во вторникот премиерот Јоргос Папандреу ја повика јавноста да се жртвува за државата да не банкротира. 
Најголемиот грчки синдикат на јавниот сектор, АДЕДИ, во вторникот објави дека ќе одржи 24-часовен штрајк следната недела како протест поради мерките. 
Таксистите и пензионерите в среда ќе одржат митинзи во Атина. 
(ББС, Блумберг, Та Неа, Нафтемборики, Етнос, Експрес - 03/03/10; Reuters - 02/03/10)
