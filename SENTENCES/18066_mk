19/06/2007
САРАЕВО, Босна и Херцеговина (БиХ) -- Одборот на Советот за спроведување на мирот (ПИК) за БиХ, го заврши својот дводневен состанок во Сараево во вторникот (19-ти јуни). 
Крис Бенет, директор за комуникации на Канцеларијата на високиот претставник рече дека членовите на одборот планирале да им пренесат „силна порака“ на политичарите во земјата, во врска со ќор-сокакот кој го блокира процесот на интеграција на БиХ во ЕУ. 
Помеѓу клучните прашања беа полициските и уставните реформи, соработката во врска со воените злосторства, последиците од неодамнешната пресуда на Меѓународниот суд за правдата во врска со судскиот процес за геноцид што БиХ го покрена против Србија и масакрот во Сребреница.
На состанокот на ПИК присуствуваше и новиот висок претставник, Мирослав Лајчак, кој ќе дојде на местото на Кристијан Шварц-Шилинг следниот месец. 
Во ексклузивното интервју од вторникот за Независне новине Лајчак рече дека реформите се клучни за иднината на БиХ. 
(Независне новине - 19/06/07; ПБС БиХ, веб-страница на ЕУ, РТРС - 18/06/07)
