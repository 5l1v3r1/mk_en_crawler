31/07/2005
ВАШИНТОН, САД -- Во Хрватска постои оптимизам во врска со започнувањето на разговорите за пристап со ЕУ оваа есен, рече министерката за надворешни работи, Колинда Грабар-Китаровиќ, на собирот во вашингтонскиот Центар за стратешки и меѓународни студии, објави во петокот (29-ти јули) Гласот на Америка.
Грабар-Китаровиќ рече дека Загреб прави сé што може за да го пронајде бегалецот генерал Анте Готовина, еден од најбараните обвинети од страна на Трибуналот на ОН.
Неговото неапсење од страна на Хрватска доведе до одложување на преговорите со ЕУ во март.
Грабар-Китаровиќ рече дека нејзината влада вложува искрени напори кои треба да се земат во предвид од страна на обвинителите на ОН и ЕУ.
Во врска со состанокот со американскиот државен потсекретар за политички прашања, Николас Брнс, Грабар-Китаровиќ рече дека тие имале „многу отворен дијалог“ во кој биле опфатени билатералните и регионалните прашања, борбата против тероризмот и пролиферацијата на оружјето за масовно уништување.
(Нови лист, ХИНA - 30/07/05;
ВОА, ХИК - 29/07/05)
