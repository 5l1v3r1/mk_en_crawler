08/11/2010
САРАЕВО, Босна и Херцеговина (БиХ) -- Парламентарното собрание на Советот на Европа (ПАЦЕ) може да разговара за евентуални санкции во јануари или март против БиХ заради игнорирање на пресуда на Европскиот суд за човекови права, предупреди претставникот на Советот на Европа, Каролин Равод, во неделата (7-ми ноември) на конференцијата во Сараево. 
Европскиот суд во Стразбур донесе пресуда во декември дека уставот на БиХ, создаден како дополнение на Дејтонскиот мировен договор, е дискриминирачки кон малцинствата. 
Судот ја повика БиХ да го измени уставот и да гарантира еднаква застапеност за сите. 
Равод предупреди за какви било понатамошни одложувања во постапувањето според пресудата и рече дека секој неуспех би можел да го попречи процесот на интеграција на Сараево во ЕУ. 
(Танјуг, РТВ БН - 07/11/10)
