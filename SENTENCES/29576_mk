29/04/2011
САРАЕВО, Босна и Херцеговина (БиХ) -- Мирослав Лајчак, управниот директор на Европскиот сервис за надворешни активности за Европа и Централна Азија, во четвртокот (28-ми април) рече дека одлуката на Република Српска за распишување референдум за законите наметнати од страна на високиот претставник, особено во врска со Судската и обвинителската канцеларија на БиХ, е неодговорна. 
Тој додаде дека оваа одлука не решава никакви проблеми, туку само придонесува за понатамошни поделби. 
Лајчак додаде дека ЕУ очекува високиот претставник Валентин Инcко да претстави план како одговор на одлуката на босанските Срби. 
Лајчак е во Сараево на разговори до петок за политичката ситуација и процесот на европска интеграција на БиХ. 
(Независне новине, Срна, РТРС, Фена, БХРТ - 28/04/11)
