28/08/2007
БЕЛГРАД, Србијa -- На семинарот во Белград во понеделникот (27-ми август) судиите и обвинителите што работат на случаите на организиран криминал, се состанаа со претставници на Министерството за правда, на разговори околу мерките чија цел е зголемување на ефикасноста на борбата против организираниот криминал.
Државниот секретар на Министерството за правда, Снежана Маловиќ, рече дека еден начин ќе биде да се дозволи конфискување на имотот стекнат со криминална активност.
„Меѓународна соработка во оваа област е неопходна, бидејќи групите за организиран криминал од поранешната територија на Југославија, воспоставија блиска соработка и нивните активности ги загрозуваат сите земји во регионот“, се цитира изјавата на Маловиќ за Б92.
Сандро Калвани, директор на Меѓурегионалниот институт за истражување на криминалот и правдата на ОН (УНИЦРИ), исто така, учествуваше на семинарот.
Тој й понуди помош на Србија за исполнување на стандардите на ЕУ на ова поле.
(Бета, Танјуг, Б92, РTС - 27/08/07)
