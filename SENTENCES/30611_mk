14/12/2010
ВИЕНА, Австрија -- Хрватската премиерка Јадранка Косор во понеделникот (13-ти декември) рече дека Австрија го поддржува процесот на интеграција на нејзината земја во ЕУ. 
По состанокот со австрискиот канцелар Вернер Фејман во Виена, Косор објасни дека разговорите се фокусирале на дополнителните напори што Хрватска ги прави за да го затвори поглавјето од преговорите за судството и конкуренцијата. 
Таа рече дека е уверена оти земјата ќе може да ги комплетира разговорите за пристапување следната година. 
Косор додаде дека Австрија е меѓу најголемите инвеститори во Хрватска и изрази надеж дека билатералната економска соработка ќе се зголеми. 
(Хина, Пословни дневник - 13/12/10)
