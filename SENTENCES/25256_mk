27/01/2010
ВАШИНГТОН, САД -- Италијанскиот министер за надворешни работи, Франко Фратини, верува дека визните бариери на ЕУ за Албанија ќе паднат до ова лето. 
Во говорот од вторникот (26-ти јануари) Фратини изрази надеж дека политичките партии во Тирана ќе го сфатат поширокиот интерес на државата и ќе й помогнат да пристапи во ЕУ што е можно побргу. 
Опозициската Социјалистичка партија го бојкотира парламентот со месеци, барајќи истрага за општите избори од јуни 2009 година.
Околу 89 отсто од албанските граѓани ја поддржуваат интеграцијата во ЕУ, според истражувањето што го спроведе Институтот за меѓународни студии во Тирана. 
(ББС, ВоА, Шекули, Лајмифундит, Ора њус - 26/01/10)
