23/11/2008
ЗАГРЕБ, Хрватска -- Обвинителите го испитуваат поранешниот министер за одбрана, Берислав Рончевиќ, и неговиот заменик, Иво Бечиќ, во врска со нелегалното купување 39 италијански камиони во 2004 година, според извештаите на медиумите во петокот (21-ви ноември). 
Претседателот Стипе Месиќ побара истрага, која ќе ја спроведе Националната канцеларија за борба против корупцијата и организираниот криминал. 
Рончевиќ и Бечиќ, наводно, нарачале камионите од претпријатието Ивеко, оддел на италијански Фиат, преку хрватскиот дилер Еуропакамион.
Во другите вести од петокот, поранешниот генерал Владимир Загорец беше суден во Загреб за проневера и злоупотреба на службената положба. 
Обвинителите велат дека кога поднел оставка од функцијата министер за одбрана во 2000 година, тој проневерил дијаманти во вредност од 5 милиони американски долари, кои му ги оставил на германски трговец во 1993 година како гаранција за договор за оружје. 
Загорец се изјасни за невин по сите точки. 
Негов адвокат е Звонимир Ходак, чија 26-годишна ќерка беше убиена во Загреб минатиот месец, набргу по екстрадицијата на Загорец од Австрија. 
(Вечерњи лист, ХРТ, АФП, АП - 21/11/08)
