18/09/2006
САРАЕВО, Босна и Херцеговина (БиХ) -- Двете најголемо бошњачки партии во БиХ, Партијата за демократска акција (СДА) и Партијата за БиХ (СБиХ) остро реагираа на вестите дека Република Српска (РС) и Србија планираат да потпишат договор за специјални паралелни врски. 
Потпишувањето, закажано за 26-ти септември во Бања Лука, беше договорено минатата недела, за време на посетата на претседателот на РС, Драган Чавиќ, на Белград. 
Во одделни изјави изминатиот викенд водачот на СДА, Сулејман Тихиќ, -- кој е, исто така, и бошњачки член и претседателот на претседателството на БиХ -- како и претседателот на СБиХ, Харис Силајџиќ, го повикаа високиот претставник Кристијан Шварц-Шилинг да го прекине потпишувањето. 
Тие велат дека договорот би бил нелегален, со оглед на тоа што преговорите што претходеле не ги вклучувале бошњачките и хрватските претставници.
Премиерот на РС, Милорад Додик, инсистира на тоа дека ентитетот има право да потпише договор за специјални врски и вели дека Бања Лука ќе им предложи и на Хрватска и Црна Гора слични договори. 
(Независне новине, РТРС, НТВ Хајат - 17/09/06)
