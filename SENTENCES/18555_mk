13/02/2007
БРИСЕЛ, Белгија -- Министрите за надворешни работи на ЕУ и Западен Балкан во понеделникот (12-ти февруари) го одржаа својот редовен состанок во Брисел, кој се фокусираше на напредокот во реформите поврзани со ЕУ и критериумите за Спогодбата за стабилизација и асоцијација. 
Тие, исто така, разговараа за регионалната соработка и последните настани во регионот, вклучувајќи го и планот на претставникот на ОН, Марти Ахтисари, за Косово.
Maкедонскиот министер за надворешни работи, Антонио Милошоски, во меѓувреме, се состана со комесарот на ЕУ за регионална политика, Данута Хебнер. 
Таа истакна дека децентрализацијата на власта и ефикасниот капацитет на локалната администрација ќе бидат многу важни за кандидатурата на Македонија за интеграција во ЕУ. 
(Дневни аваз - 13/02/07; MИА, Макфакс, МРТ, ХИНА, РТРС - 12/02/07)
