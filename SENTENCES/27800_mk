25/08/2010
ЊУЈОРК, САД -- Претставник на ОН во вторникот (24-ти август) рече дека Израел ги спречува членовите на комисијата која го испитува смртоносниот израелски напад од 31-ви мај на турската хуманитарна флотила за Газа да разговараат со израелските војници. 
Хуан Карлос Монге е член на комисијата на Советот за човекови права на ОН кој го испитува инцидентот во кој загинаа девет лица. 
Тој вели дека на тројца нејзини членови им е забранет влез во Израел за да ги испрашаат локалните власти и сведоците. 
Тимот за утврдување на фактите ја започна двонеделната посета на Турција и Јордан во понеделникот. 
Нејзиното испитување е одделно од комисијата на генералниот секретар на ОН, Бан Ки-мун, кој го испитува инцидентот. 
Израел спроведува две истраги -- една од страна на војската и една од независна комисија -- додека Турција отпочна самостојна истрага. 
(Заман - 25/08/10; ВоА, АФП, Ројтерс - 24/08/10)
