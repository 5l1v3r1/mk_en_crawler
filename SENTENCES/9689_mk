17/11/2012
Мухамет Брајшори за Southeast European Times во Приштина -- 17.11.12
Системот на адреси во Косово е конфузен. 
Имињата на патиштата и куќните броеви постојат само во поголемите градови, а руралните области и малите градови немаат свој регистар на адреси. 
Вообичаено е да се додаваaт знаци за знаменитостите и ориентациони точки на пликото, кога се испраќа писмо.
А писмата и документите кои ќе поминат незабележано може да го променат животот.
„Бев примен на универзитет во Германија и имав ... 
рок до крајот на јули да ја прифатам или одбијам понудата. 
Иако ми испратиле документи, јас никогаш не ги добив. 
Во август добив одговор дека моето местo му е дадено на некој друг“, рече за SETimesШукри Хасани од Подуево.
Шабан Беќири од Приштина не добил судски повик.
„Курирот на судот не можел да ја најде мојата адреса во моето село во Колиќ и го вратил [повикот]. 
Откако [прашав] што се случува со мојот случај, судот ме информираше за проблемите“, рече Беќири заSETimes.
Но, на конфузијата й се гледа крајот.
Косовската Aгенција за катастар спроведува систем на адреси во земјата, и ќе се погрижи за тоа сите згради и живеалишта да имаат адреси кои се вклопуваат во единствениот систем.
Системот е важен за просторни информации, овозможува подобри поштенски услуги за косовските граѓани, го прави полесно собирањето даноци и им помага на претпријатијата за јавна услуга да ги соберат своите давачки.
„Како резултат на Единствениот систем на адреси, услугите ќе им се даваат на брз и безбеден [начин] на граѓаните“, рече за SETimesАмир Согојева, раководител на одделот за системот на адреси во косовската Агенција за катастар.
„Косово ... 
учи од искуствата во регионот, но и од Европа, особено од Норвешка. 
Системот што е создаден е многу напреден систем и многу употреблив за владините институции, како и, генерално, за бизнисмените и граѓаните“, рече Согојева.
За да добие увид во ситуацијата со регистарот на адреси во Косово, Катастарската агенција спроведе пилот-проект во општина Призрен. 
Со помош на канцеларијата на ЕУ во Косово, околу 200 луѓе собираат податоци за адресите на терен. 
Проектот се очекува да биде завршен во декември 2013 година.
Ќорај вели дека штом ќе биде применет системот на адреси и ќе им стане достапен на судовите, нивната работа ќе биде поефикасна.
Единствениот систем ќе ја олесни работата на агенциите за спроведување на законот за спроведување на судските одлуки и за предавање на судските документи на граѓаните и институциите.
„Од крајот на војната судовите се соочуваат со голема тешкотија во извршувањето на нивната работа поради адресите“, рече заSETimesАише Ќорај, претставник за информации во Косовскиот судски совет.
Проблемите со адресите не се невообичаени за регионот.
Во Албанија системите што се користеле во текот на комунистичкиот период и потоа само ги адресираат зградите, но не и куќите и другите живеалишта. 
Земјата минатата година го започна новиот систем.
Во Словенија системот на адреси беше создаден во 1996 година и беше во голема мера сличен на косовскиот. 
Двете земји се соочија со проблеми во руралните области додека се префрлаа на новите адреси, но оттогаш истите се поправени.
