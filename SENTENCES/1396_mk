27/01/2010
Дваесет и деветтиот роденден на починатата македонска поп-ѕвезда Тоше Проески беше одбележан со хуманитарен концерт во скопската сала „Борис Трајковски“ во понеделникот (25-ти јануари).
Во саботата постхумниот албум -- „Сé уште сонувам дека сме заедно“ -- беше објавен во македонскиот главен град.
Проески загина во сообраќајна несреќа во 2007 година.
Бугарскиот филм „Светот е голем и спасот ѕирка од зад аголот“ на режисерот Стефан Командарев, е чекор поблизу до освојувањето номинација за 82-рите Награди на Академијата, како најдобар филм од странското говорно подрачје.
Девет филма влегоа во покусата листа за оваа награда.
Романскиот филм „Михаи Ветеазул“ -- познат и како „Последниот поход“ -- се рангираше на третото место меѓу најценетите историски филмови во светот, во компилацијата на Базата на податоци на интернет филмови [imdb.com].
Во режија на Сергиу Николаеску, филмот беше романска номинација за „Најдобар странски филм“ на Академијата во годината на неговото објавување.
Ниту еден романски филм досега не освоил Оскар.
Tркиш ерлајнс ќе ја спонзорира англиската фудбалска легенда Манчестер јунајтед во текот на следните три години.
Авиокомпанијата ќе го превезува тимот на натпреварите, турнирите и камповите за обука.
Хрватската тениска ѕвезда Марин Чилиќ стигна до Гренд слем полуфиналето на Аустралијан опен во вторникот (26-ти јануари), по победата над поранешниот светски број еден, Енди Родик, од САД.
Во следниот круг, Чилиќ се соочува со прворангираниот од Велика Британија, Енди Мурај.
Српскиот тенисер Новак Ѓоковиќ загуби од францускиот тенисер Џо-Вилфред Цонга во напнатиот четвртфинален натпревар во средата.
Мозаикот откриен во саботата (23-ти јануари) во Tирана разгоре понатамошна дебата за тоа кога бил за првпат населен албанскиот главен град.
Министерот за култура, Фердинанд Џафери, рече дека артефактите покажуваат оти основањето на Тирана било меѓу 5-тиот и 6-тиот век од н.е.
Споменикот прикажува различни симболи кои честопати се наоѓаат во базиликите низ земјата од античките времиња.
(Разни извори – 20/01/10-27/01/10)
