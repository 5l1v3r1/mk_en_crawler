21/01/2007
AНКАРА, Турција -- Американскиот државен потсекретар за политички работи, Николас Барнс, ја потврди посветеноста на Вашингтон на борбата против терористичката организација Курдистанска работничка партија (ПКК), за време на неговата посета на Анкара на 19-ти и 20-ти јануари.
Тој беше во турскиот главен град во рамките на својата регионална турнеја, која ги вклучува и Израел и Обединетите Арапски Емирати.
По разговорите со високи турски претставници, меѓу кои и со премиерот Реџеп Тајип Ердоган, министерот за надворешни работи, Абдула Ѓул, и генералниот секретар на Советот за национална безбедност, Јигит Алпоган, Барнс вети „сериозни напори“ за отстранување на ПКК.
Тој го потврди ставот на САД дека проблемот би можел во голема мера да се реши преку соработката помеѓу Турција, САД и Ирак.
(Заман, TurkishPress.com, AFP - 20/01/07)
