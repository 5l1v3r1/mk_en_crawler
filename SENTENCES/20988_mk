04/10/2007
БРИСЕЛ, Белгија -- Комесарот за проширување на ЕУ, Оли Рен, во средата (3-ти октомври) ја повика Македонија да покаже поконкретни резултати од тековните реформи, особено во поглед на судството и борбата против корупцијата. 
„Македонија изгуби многу време во изборната кампања од 2006 година, во формирањето на коалицијата и во домашните политички битки“, рече Рен на прес-конференцијата по состанокот со македонскиот претседател во посета на Брисел, Бранко Црвенковски.
Рен, исто така, предупреди дека Брисел нема да препорача започнување на преговори за пристап на Македонија со ЕУ додека земјата не ги исполни неопходните критериуми. 
„Нам ни треба конкретен напредок и ни треба зборовите да се претворат во дела“, рече тој. 
Македонија доби кандидатски статус на крајот од 2005 година, но сé уште не е одреден датум за отпочнување на конкретните разговори за пристап. 
Европската комисија треба да објави извештај за напредокот на Македонија следниот месец. 
(Утрински весник, Вечер - 04/10/07; AФП, Макфакс, АП, Блумберг - 03/10/07)
