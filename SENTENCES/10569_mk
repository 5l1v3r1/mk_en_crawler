13/09/2004
БАЊА ЛУКА, Босна и Херцеговина (БиХ) -- Премиерот на Република Српска, Драган Микеревиќ, во петокот (10-ти септември) изјави дека Владата и полицијата се подготвени за спроведување на обврските на ентитетот кон Трибуналот на ОН за воени злосторства во Хаг.
Неговиот коментар беше даден како одговор на извештаите во локалниот печат дека полицијата формирала специјална единица за апсење на обвинетите за воени злосторства.
Исто така во петокот, судот на БиХ формално обвини седуммина официјални претставници на босанските Хрвати за обид за воспоставување на неуставна хрватска автономија во БиХ во 2001 година.
Помеѓу обвинетите е и поранешниот член на Претседателството на БиХ, Анте Јелавич.
Во неделата, воена делегација отпатува за Вашингтон каде што ќе оствари состаноци со колегите во американскиот Стејт департмент и Пентагон.
Разговорите се дел од договорот за билатерална воена соработка.
(Независне новине, ПБС БиХ, НТВ Хајат, АФП - 11/09/04;
РТРС, ФЕНА, АФП - 12/09/04)
