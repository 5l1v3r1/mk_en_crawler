26/05/2006
БУКУРЕШТ, Романија -- Тимот на Светската здравствена организација (СЗО) во петокот (26-ти мај) ќе се состане со претставниците на романската Национална агенција за санитарна ветерина и безбедност на храната.
Разговорите ќе се остварат по претходната телеконференција што се фокусираше на начините за информирање на јавноста за заштитата од птичјиот грип.
Според Виктор Олсавски, претставник на СЗО во Романија, експертите „сметаат дека повторното, второ избивање на птичјиот грип во Романија претставува единствен случај со оглед на тоа што се шири многу брзо, побрзо отколку во ендемичните области“.
Во четвртокот беа откриени 11 нови случаи кај птиците, вклучувајќи и еден случај во Букурешт, со што нивниот број се зголеми на 56 во рок од 12 дена.
Во петокот соседна Бугарија воведе забрана за увозот на живи домашни и егзотични птици, јајца и месо од живина произведено во Романија.
Во другите вести, романската влада во четвртокот одлучи да формира постојана група што ќе ги води фондовите на ЕУ.
Групата ќе ја сочинуваат претставници од јавноста, политичките партии, академските организации и медиумите.
Премиерот Калин Попеску Таричеану рече дека успехот на пристапувањето во ЕУ зависи од соодветното управување со милијардите во европските фондови.
(Ромпрес, Медифакс, БТА - 25/05/06)
