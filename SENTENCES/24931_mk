02/01/2009
AТИНА, Грција -- Преземајќи го едногодишното ротирачко претседателствување со ОБСЕ во четвртокот (1-ви јануари) од Финска, грчкото Министерство за надворешни работи ја наведе „глобалната финансиска криза, последните настани на Кавказот и разговорите за новата европска безбедносна структура“ како актуелни фактори. 
Министерката за надворешни работи, Дора Бакојани, официјално ќе ги претстави приоритетите на грчкото претседателство во седиштето на ОБСЕ во Виена, на 15-ти јануари. 
Во најновите интервјуа, таа рече дека напорите на нејзината земја ќе бидат насочени кон регионот на Кавказ и Централна Азија. 
Грција, исто така, ќе работи на зајакнување на напорите на организацијата за градење на мирот во Авганистан и борбата против трговијата со луѓе, рече Бакојани.
Во другите вести, грчката влада одлучи да ги укине ограничувањата на работната сила за бугарските и романските работници, почнувајќи од четврток, со оглед на тоа што истече двегодишниот преоден период од пристапот на двете земји во ЕУ во 2007 година. 
Со ова, бугарските и романските граѓани ќе можат да работат во Грција без работна дозвола. 
Владата се надева дека ќе го намали бројот на илегалните работници. 
(AФП, МИНА, Макфакс - 01/01/09; AНА-МПА, Елефтерос типос, Софиска новинска агенција, БТА, БНР, Софија ечо, Фокус - 31/12/08)
