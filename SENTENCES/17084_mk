02/11/2006
САРАЕВО, Босна и Херцеговина (БиХ) -- САД ќе ги повлечат своите последни сили од БиХ до декември, но тоа не значи дека нивното присуство таму ќе заслабне, рече американскиот амбасадор Даглас Мекелхани во интервјуто од средата (1-ви ноември). 
Повлекувањето на американските војници треба да се гледа како позитивен знак, објасни тој, бидејќи истиот покажува оти ситуацијата толку многу се подобрила што повеќе не е потребно воени присуство. 
САД, сепак, ќе задржат одреден број војници во персоналот на НАТО во БиХ.
Исто така во средата, главниот преговарач на БиХ со ЕУ, Игор Давидовиќ, и шефот на директоратот на БиХ за интеграција во ЕУ, Осман Топчагиќ, се состанаа во Вашингтон со американскиот заменик помошник секретар, Розмари ди Карло. 
Таа ја истакна важноста на исполнувањето на реформските барања што ги одреди ЕУ -- особено полициските реформи.
Министерот за надворешни работи на БиХ во заминување, Младен Иваниќ, говореше на истата тема во средата, истакнувајќи дека БиХ не може да потпише Спогодба за стабилизација и асоцијација со ЕУ без полициски реформи. 
(Дневни аваз - 02/11/06; Ројтерс, РТРС - 01/11/06)
