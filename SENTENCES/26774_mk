09/02/2010
САРАЕВО, Босна и Херцеговина (БиХ) -- Високиот претставник Валентин Инцко во понеделникот (8-ми февруари) се состана со Божо Љубиќ, водач на партијата на босанските Хрвати ХДЗ 1990, како почеток на новиот круг разговори со клучните политичари.
Фокусот беше ставен на актуелниот политички ќор-сокак и прашањата поврзани со државниот и воениот имот.
Решавањето на ова прашање е клучно за трансформирање на Канцеларијата на високиот претставник во канцеларија на Специјалниот претставник на ЕУ, што доцни веќе една година.
Во другите вести, тим од Европската комисија во понеделникот допатува во БиХ да го процени напредокот постигнат во исполнувањето на критериумите за визната либерализација.
Тимот ќе помине една недела во земјата, и ќе се состане со претставниците задолжени за пограничниот менаџмент, имиграцијата и азилот.
(БХРТ, bh-news.com, Taнјуг, Дневни аваз, БХРТ, Фена - 08/02/10)
