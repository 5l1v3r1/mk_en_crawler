27/07/2008
БЕЛГРАД, Србија -- Демократската партија (ДС) и Г17 Плус во петокот (25-ти јули) ги осудија неодамнешните закани на членот на Српската радикална партија (СРС) Вјерица Радета против претседателот Борис Тадиќ. 
Во врска со апсењето на поранешниот водач на босанските Срби Радован Караџиќ, Радета рече пред неколку дена дека Тадиќ треба да знае дека предавниците на Србија не поминуваат неказнети и предупреди дека претседателот може да доживее иста судбина како и премиерот Зоран Ѓинѓиќ, кој беше убиен во март 2003 година. 
ДС и Г17 Плус побараа од обвинителството да поднесе обвинение против Радета. 
„За жал, мораме да заклучиме дека изјавата ... 
може да се протолкува како повик за насилство“, рече Нада Колунџија, претставник на коалицијата „За европска Србија“, предводена од ДС на Тадиќ. 
(Вечерње новости, Б92 - 26/07/08)
