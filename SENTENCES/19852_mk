21/08/2007
БУКУРЕШТ, Романија -- Партиите претставени во парламентот се состанаа со премиерот Калин Попеску Таричеану во понеделникот (20-ти август) и го поддржаа 25-ти ноември како можен датум за изборите за Европскиот парламент. 
Гласањето мора да се одржи пред крајот на годината. 
Таричеану рече дека датумот ќе биде објавен најдоцна на 29-ти август.
Во другите вести од понеделникот, Социјалдемократската партија (ПСД) објави дека текстот на иницијативата за гласање недоверба што планира да ја покрене против владата ќе биде готов во текот на следните десет дена. 
Партијата планира да го истакне, како што го опиша, „големиот недостаток на рамнотежа“ во здравствениот, образовниот и социјалниот систем. 
(Nine o'clock, Hotnews.ro - 21/08/07; Ромпрес - 20/08/07)
