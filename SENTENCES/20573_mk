10/01/2008
ПОДГОРИЦА, Црна Гора -- Црна Гора треба да го следи примерот на земјите-членки на ЕУ и да ја признае очекуваната независност на Косово во интерес на регионалната стабилизација, рече во средата (9-ти јануари) Џуди Бет, од Институтотза безбедносни студии на ЕУ.
Таа за подгоричкиот весник „Вијести“ изјави дека соседот на Косово, Македонија, треба да го стори истото, бидејќи повеќето членки на ЕУ, најверојатно, ќе ја признаат независноста на отцепената покраина.
Во другите вести од средата, залутан куршум погоди авион додека се приземјувал во Подгорица, предизвикувајќи мала штета.
Портпаролот на „Монтенегро ерлајнс“ рече дека работниците што вршеле проверка по летот на Фокерот 1000 откриле дупка од куршум во стабилизаторот на опашката на авионот.
Куршумот, најверојатно, е испален од славеници што го прославувале православен Божиќ.
(Вијести, РТЦГ, Б92, Макфакс, АП - 09/01/08)
