17/06/2007
БРИСЕЛ, Белгија -- Генералниот секретар на НАТО, Јап де Хоп Шефер, во петокот (15-ти јуни) ја потврди поддршката на Алијансата за брзо усвојување нова резолуција на Советот за безбедност на ОН, врз основа на планот на претставникот на ОН Марти Ахтисари.
Говорејќи на крајот од дводневниот неформален состанок на министрите за надворешни работи на НАТО во Брисел, тој рече дека ова ќе осигури одржлив економски и политички развој на покраината, како и регионална стабилност.
Тој, исто така, истакна дека КФОР ќе одговори решително на каква било провокација.
Командантот на Јужното крило на НАТО, американскиот адмирал Хари Улрих, во петокот пренесе слична порака, за време на посетата на Белград.
Тој ги увери официјалните претставници дека КФОР е посветен на заштитата на српското население и српското културно и историско наследство во Косово.
(Taнјуг, Бета - 15/06/07)
