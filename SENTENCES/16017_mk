19/09/2006
САРАЕВО, Босна и Херцеговина (БиХ) -- Високиот претставник Кристијан Шварц-Шилинг во понеделникот (18-ти септември) го критикуваше отфрлувањето на клучните амандмани на законот за фармацевтските производи и медицинските средства во Претставничкиот дом. 
Тој рече дека новата легислатива е клучна за создавање единствен фармацевтски пазар во БиХ, кој ќе го регулира увозот, производството и продажбата на лековите, подобрувајќи ги стандардите на безбедност и пристапност, и ставајќи крај на монополот кој моментно го уживаат одредени фирми на пазарот.
Босанските пратеници се спротивставија на оваа мерка. 
Сепак, пратениците усвоија друга легислатива која Шварц-Шилинг рече дека е клучна, а предвидува воспоставување на единица за економско планирање во владата. 
(Независне новине - 19/09/06; веб-страница на ОХР, РТРС, НТВ Хајат - 18/09/06)
