10/12/2009
ЊУЈОРК, САД -- Специјалниот советник на генералниот секретар на ОН Бан Ки-Мун, Александар Даунер, во средата (9-ти декември) рече дека водачите на кипарските Грци и кипарските Турци наоѓаат „сé поголемо приближување“ за многу точки на нивните разговори за повторно обединување на островот. 
Во изјавата за новинарите во седиштето на ОН во Њујорк, Даунер изрази внимателен оптимизам во врска со успехот на преговорите поддржани од ОН. 
Тој и специјалниот претставник на генералниот секретар на ОН во Кипар, Тај-Брук Зерихаун, го информираа Советот за безбедност на ОН претходно истиот ден за последните настани.
Во меѓувреме, кипарскиот претседател Деметрис Христофиас и водачот на кипарските Турци Мехмет Али Талат се состанаа во Никозија во средата на разговори околу економските прашања, во рамките на тековните разговори за повторно обединување. 
Разговорите продолжуваат и в четврток. 
(Прес-центар на ОН, Ксинхуа - 09/12/09)
