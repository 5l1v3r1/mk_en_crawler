16/06/2008
ТИРАНА, Албанија -- Премиерот Сали Бериша во саботата (14-ти јуни) одговори на наводите за корупција во врска со изградбата на автопатот, за време на последната посета во рамките на неговата турнеја низ земјите на НАТО. 
По отворањето на нов пазар во Кукеш и ветувањето понатамошни инвестиции во регионот, Бериша го посети автопатот Драч-Кукеш, иден автопат до Косово. 
„Овој пат е осмислен од две од најпознатите претпријатија во регионот, што го прави проектот транспарентен“, рече Бериша, одговарајќи ја обвинувањата на опозицијата за процедурални прекршувања и намалување на приходот за владата. 
Контроверзниот договор доведе до апсење на неколку високи функционери минатиот септември за наводно местење на тендерите поврзани со изградбата.
Во другите вести, пратениците во понеделник гласаат дали да му се одземе имунитетот на поранешниот министер за одбрана, Фатмир Медиу, кој беше вмешан во смртоносните експлозии на 15-ти март во складиштето за муниција во Гердец. 
Претседателката на парламентот, Јозефина Топали, во неделата рече дека се надева оти ова ќе биде последен пат парламентот да ги примени актуелните процедури против еден негов член. 
(Коха Јоне, Шкип - 16/06/08; Шекули, Коха Јоне, Панорама, Алсат, Клан - 15/06/08; Топ Ченал, Балканвеб - 14/06/08)
