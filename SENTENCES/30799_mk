05/04/2011
БРИСЕЛ, Белгија -- Високиот претставник Валентин Инцко во понеделникот (4-ти април) објави дека шпекулациите за поделбата на Босна и Херцеговина (БиХ) се неприфатливи. 
Инцко беше во Брисел на разговори со властите на ЕУ во врска со зајакнувањето на присуството на блокот во БиХ. 
Инцко изјави за новинарите дека новиот претставник на ЕУ во БиХ ќе биде задолжен за реформскиот процес поврзан со интеграцијата во Унијата и ќе може да наметнува санкции врз политичарите кои го попречуваат реформскиот процес и нормалното функционирање на локалните институции. 
Канцеларијата на високиот претставник ќе биде преместена надвор од БиХ. 
(Бета, Блиц, Танјуг, Радио Слободна Европа - 04/04/11)
