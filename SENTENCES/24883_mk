02/12/2008
ЗАГРЕБ, Хрватска -- Исклучително високи бранови предизвикаа поплави во градовите долж северниот јадрански брег во понеделникот (1-ви декември).
Бакар, близу до пристаништето на Риека, објави дека брановите биле највисоки од 1929 година досега.
Локалните власти велат дека ситуацијата е под контрола.
Централните крајбрежни градови Новиград и Задар, исто така, беа поплавени.
Во другите вести, медиумите во понеделникот објавија дека хрватските пратеници подготвуваат нацрт-закон кој ќе им овозможи на странците да купуваат имот под исти услови како и локалните жители, кој ќе влезе на сила во февруари.
Нацрт-законот е дел од напорите на Хрватска за усогласување на нејзините закони со европската легислатива.
Единствен исклучок ќе биде обработливото земјиште во руралните или шумските зони.
(AФП, ДПА - 01/12/08)
