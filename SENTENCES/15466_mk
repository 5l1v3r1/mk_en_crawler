25/09/2006
САРАЕВО, Босна и Херцеговина (БиХ) -- Заменик-директорот на Државната агенција за истраги и заштита (СИПА), Драган Лукач, во неделата (24-ти септември) објави дека најмалку тројца државјани на БиХ -- Махрез Бен Махмуд Бен Саси Ал Амандани, Сафик Бен Мохамед Ал Ајади и Калил Бен Ахмед Бен Мохамед Јараја -- се наоѓаат на листата на ОН на осомничени поддржувачи на Ал каеда. 
Тој рече дека никој од нив моментно не се наоѓа на босанска територија, ниту, пак, користи валидни документи за лична идентификација на БиХ. 
Сите тројца, рече Лукач, добиле босанско државјанство за време на конфликтот во 1990-тите, останале некое време во земјата и потоа ја напуштиле. 
(Независне новине - 25/09/06)
