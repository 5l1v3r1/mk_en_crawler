21/06/2006
БЕЛГРАД, Србијa -- Српскиот парламент во вторникот (20-ти јуни) го одобри назначувањето на Ивана Дулиќ-Марковиќ за заменик-премиер и Горан Живковиќ за министер за земјоделство.
Двајцата функционери се претставници од помалиот коалициски партнер во владата Г17 Плус.
Дулиќ-Марковиќ, поранешната министерка за земјоделство, го презема местото испразнето по оставката на Мирољуб Лабус во мај.
Во другите вести, државниот секретар на австриското Министерство за надворешни работи, Ханс Винкел, во вторникот рече дека ЕУ е подготвена да й помогне на Србија во подготвувањето на акционен план за подобрување на соработката со Трибуналот на ОН за воени злосторства, со цел повторно да започнат разговорите за Договорот за стабилизација и асоцијација со Унијата.
Тој го изјави ова додека Австрија се подготвува да го заокружи својот шестмесечен мандат како претседавач на ЕУ.
(Данас, Политика - 21/06/06;
Танјуг, РТС, Бета, Б92 - 20/06/06)
