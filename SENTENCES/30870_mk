10/02/2011
ТИРАНА, Албанија -- Американскиот заменик помошник државен секретар Томас Кантримен во средата (9-ти февруари) ги повика институциите во Албанија да го почитуваат уставот.
Подготовките за локалните избори во мај би требало да се одвиваат според планираното и каков било бојкот е неприфатлив, рече Кантримен.
Тој, исто така, истакна дека Вашингтон им нуди целосна поддршка на обвинителите кои ги испитуваат насилните демонстрации од 21-ви јануари.
Тој се состана со претседателот Бамир Топи, владините и опозициските водачи, повикувајќи ги сите страни да започнат дијалог и да најдат решение, за да покажат дека владеењето на правото се применува во една земја-членка на НАТО.
Кантримен требаше да го посети Косово, но тоа се промени поради „патните проблеми“, објави Американската амбасада во Приштина.
(Шекули, Топ ченал, ВоА, Балкан веб - 09/02/11)
