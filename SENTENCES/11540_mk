22/07/2005
ЗАГРЕБ, Хрватска -- Дваесетиседумгодишен холандски турист беше сериозно повреден нагазувајќи на мина на јужниот хрватски остров Вис, објавија властите во четвртокот (21-ви јули).
Археологот Стек Тесе Дједер отишол да планинари и бил во област која не е одбележана како минско поле.
Хирурзите мораа да му ја ампутираат ногата.
Нагазните мини и понатаму одземаат човечки животи во Хрватска и соседна Босна и Херцеговина и десет години по завршувањето на конфликтите во поранешна Југославија.
Ова е прв инцидент во кој жртва е турист.
(Вечерњи лист - 22/07/05;
AП, ХРT - 21/07/05)
