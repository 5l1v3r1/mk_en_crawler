20/10/2006
ПРИШТИНА, Косово, Србија -- Косовскиот парламент во четвртокот (19-ти октомври) усвои декларација во која го осудува вклучувањето на Косово во новиот српски устав.
Документот содржи текст во кој се вели дека Косово е интегрален дел од Србија.
Истиот ќе биде ставено на референдум во Србија на 28-ми и 29-ти октомври.
Исто така во четвртокот, косовскиот премиер Агим Чеку му рече на својот француски колега, Филипе Дуст-Блази дека Косово е целосно подготвено за независност.
Чеку, кој се наоѓа во посета на Париз, рече дека покраината ги воспоставила сите неопходни демократски институции и дека функционира во согласност со меѓународните принципи.
Тој побара Франција -- членка на Контакт-групата за разговорите околу статусот на Косово -- да ја брани позицијата на етничките Албанци и да помогне во спречувањето на евентуалното понатамошно одложување на решението за статусот на покраината.
(Косова лајв, СРНА, ВоА - 19/10/06)
