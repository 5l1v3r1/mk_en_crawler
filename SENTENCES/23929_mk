21/01/2009
СОФИЈА, Бугарија -- Европската комисија и понатаму е незадоволна од темпото на судските реформи во Бугарија, објави во вторникот (20-ти јануари) комесарот за домашни и правни прашања на ЕУ, Жак Варо.
Тој рече дека процедурата на мониторинг ќе продолжи на неопределен период, бидејќи се чини дека нема голем напредок од последниот извештај за судските реформи пред една година.
Во Софија Баро се состана со голем број високи официјални претставници, вклучително и премиерот Сергеј Станишев и државниот обвинител Борис Велчев.
Баро истакна дека практиката на пишување акциони планови без нивно спроведување мора да престане.
Тој додаде дека раширената корупција претставува голема пречка за странските инвестиции.
(Tруд, 24 Часа - 21/01/09;
Дарик, Нетинфо, Медиапул, бТВ, Дневник - 20/01/09)
