16/03/2005
ПРИШТИНА, Косово, Србија и Црна Гора -- Меѓународната заедница во вторникот (15-ти март) го осуди нападот врз косовскиот претседател Ибрахим Ругова.
Во настанот, што сега се опишува како обид за атентат, една бомба експлодира во близина на моторизираната придружба на Ругова, додека тој одеше на состанок со шефот за безбедност на ОН, Хавиер Солана.
Претседателот не беше повреден.
Во одделни соопштенија на УНМИК, на ОБСЕ и на Советот на Европа беше изразена шокираност, велејќи дека нападот бил насочен против демократските институции во провинцијата во едно мошне чувствително време.
Белград и Тирана, исто така, го осудија нападот.
Додека престојуваше во Приштина Солана повика на брзо формирање на нова привремена влада, по оставката на Рамуш Харадинај од премиерската функција минатата недела.
(Блумберг -16/03/05;
ОН, ОБСЕ, Веб-страници на СоЕ, Танјуг, Косова лајв - 15/03/05)
