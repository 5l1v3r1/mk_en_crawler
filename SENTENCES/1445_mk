18/01/2010
Експертите од црногорското Министерство за информатичко општество ја завршија обуката во рамките на борбата против интернет криминалот, објави министерството во четвртокот (14-ти јануари). 
Обуката беше спроведена преку различни веб-конференции. 
Специјална единица за справување со овој проблем ќе биде наскоро формирана во министерството.
***
Една од најпопуларните патувачки изложби на роботски животни и различни практични експонати и активности, „Робот зу“, е во тек во истанбулскиот трговски центар Кањон. 
Целта е да им се помогне на децата да ја откријат анатомијата на животните. 
Истата ќе биде во Истанбул до 30-ти мај.
***
Ископувањата во 2009 година на местото Аја-Варвара-Аспрокремнос во Кипар ја открија најстарата неолитска структура пронајдена во земјата досега, објави Министерството за комуникации и работа. 
Ископувањето беше спроведено под раководство на д-р Карол Меккартни, со поддршка од Универзитетот во Кипар.
***
Новоизбраниот хрватски претседател Иво Јосиповиќ призна дека се соочува со проблеми на „фејсбук“. 
Тој на националното радио на 12-ти јануари изјави дека веќе има 5.000 пријатели -- максимално дозволени во социјалната мрежа, а го чекаат уште 7.000 други барање за пријатели.
***
Бугарија, најверојатно, ќе аплицира за две различни интернационализирани главни домени на кирилица, објави на 11-ти јануари заменик-министерот за транспорт, Парван Русинов. 
До двата домени „бг“ и „бгр“ се дојде по онлајн анкетата на веб-страницата на Министерството за транспорт. 
Доменот на земјата од латинската азбука е bg.
***
Втор оператор влезе на косовскиот пазар за мобилна комуникација. 
З-Мобајл е резултат на партнерството меѓу корпорацијата Деволи и американската Си-Ком груп, и Нокиа Сименс како технолошки партнер.
***
Доменот со името на хрватската премиерка Јадранка Косор беше ставен на продажба на 8-ми јануари преку аукциската веб-страница Aukcija.hr. 
Почетната цена за www.JadrankaKosor.com беше 55 евра. 
Наддавањето се затвора во понеделник (18-ти јануари).
(Разни извори – 11/01/10-18/01/10)
