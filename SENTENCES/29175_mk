06/09/2010
ТИРАНА, Албанија -- Претседателот Бамир Топи во неделата (5-ти септември) рече дека е разочаран од резултатите на парламентот оваа година.
Тој им рече на пратенициоте дека консензусот претставува единствен начин за спроведување на клучните реформи.
Во јавното обраќање, Топи рече дека ниту еден закон кој бара квалификувано мнозинство не е усвоен во текот на овој период.
„Улогата на парламентот и придонесот на избраните пратеници не се мери со брзината на усвојување на законите или нивниот број, туку со начинот на кој тие се усвоени и нивниот квалитет да им служат на граѓаните за европската иднина“, рече Топи.
Тој ги потсети парламентарните членови дека е потребен консензус во поглед на изборните реформи, за да се загарантира процесот на гласање на изборите во есен 2011 година.
(ВоА, Топ ченал, Шекули, Телеграфи, Балкан веб - 05/09/10)
