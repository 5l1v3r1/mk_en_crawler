30/05/2008
ЗАГРЕБ, Хрватска -- Претседателот Стипе Месиќ во средата (28-ми мај) ги негираше неодамнешните изјави на српскиот министер за надворешни работи, Вук Јеремиќ, кој ја обвини Хрватска за етничко чистење во Србија за време на воената операција во 1995 година. 
„Се сеќавате на Вуковар и трагичните настапи што се случија таму. 
Се сеќавате на етничкото чистење на преку 250.000 Срби за време на операцијата Бура во 1995 година. 
Тоа беа мрачни времиња, кои никогаш не треба да се повторат“, изјави Јеремиќ на состанокот на Конференцијата на Јадранско-јонската иницијатива во Загреб минатата недела.
Одговарајќи на изјавата за време на прославата на Денот на хрватската армија во средата, Месиќ рече: „Сé уште има многу луѓе во Србија кои не се сеќаваат што се случи и дека тенкови од Белград, Нови Сад и остатокот од Србија влегоа во Хрватска не само да го уништат Вуковар, туку и другите градови. 
Покрај тоа, честопати беа фрлани цвеќиња на овие тенкови, додека се движеа кон границата. 
Ние претрпевме огромни загуби за време на тие напади“. 
(Javno.com, Балкан инсајт - 29/05/08; ХИНА, Вечерњи лист - 28/05/08)
