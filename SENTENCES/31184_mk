03/12/2010
СТРАЗБУР, Франција -- Косово треба да состави чиста влада по изборите на 12-ти декември, според Питер Фејт, специјален претставник на ЕУ и шеф на Меѓународната цивилна канцеларија во Косово.
„Не треба премногу да го драматизираме ова.
Ова е феномен што не е единствен за Косово;
го имаме и во регионот“, рече Фејт известувајќи го Комитетот за надворешни работи на Европскиот парламент во Стразбур во четвртокот (2-ри декември).
Тој, исто така, ги критикуваше повиците на паралелните структури во северниот дел, со доминантно српско население, за бојкот на предвремените избори и коментираше за стратегијата на српскиот претседател Борис Тадиќ.
„[Неговата] изјава дека секоја промена на реалноста на терен ќе значи крај за дијалогот со Приштина, е малку изненадувачка за мене.
Мислам дека реалноста на терен ја диктираат граѓаните, а не владите“, рече Фејт..
Коментирајќи за ситуацијата во северна Митровица, Фејт рече дека тоа е и понатаму главен предизвик со кој се соочува Косово и меѓународните институции.
Тој, исто така, истакна дека Косоварите се разочарани од фактот дека остануваат единствена држава во регионот која не може да ужива безвизно патување во земјите на ЕУ.
(Кохавижн, РТК, Арта ТВ, ТВ 21, Телеграфи - 02/12/10)
