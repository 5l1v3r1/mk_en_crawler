12/02/2008
САРАЕВО, Босна и Херцеговина (БиХ) -- Во изјавата од понеделникот (11-ти февруари) високиот претставник на ЕУ, Мирослав Лајчак, рече дека очекува сите шест владејачки политички партии да продолжат со разговорите за полициските реформи, според договорот што го потпишаа во Мостар минатата година. 
Портпаролот на Лајчак, Олег Милишиќ, истакна дека само конкретните резултати постигнати до крајот на февруари ќе й овозможат на земјата да го потпише Договорот за стабилизација и асоцијација со ЕУ. 
Изјавата беше објавена откако работната група за полициските реформи објави дека не успеала да постигне договор за нацрт-законот во врска со новите полициски сили. 
(РТРС, НТВ Хајат - 11/02/08)
