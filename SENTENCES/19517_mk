26/03/2008
ВИЕНА, Австрија -- Министерката за надворешни работи, Урсула Пласник, во вторникот (25-ти март) инсистираше на тоа дека 2008 година ќе биде решавачка година за кандидатурата на Хрватска за влез во ЕУ.
На состанокот со хрватскиот колега, Гордан Јандроковиќ, во Виена, Пласник рече дека е сигурна оти Хрватска ќе стане 28-мата членка на блокот.
Таа, сепак, истакна дека постојат области кои сé уште бараат „одредено расчистување“, како што се борбата против корупцијата и реформата на судството и јавната администрација.
Јандроковиќ, од своја страна, потврди дека Хрватска се надева оти ќе ги заврши своите преговори за членство оваа година и ќе стане полноправна членка до 2011 година.
(Вјесник, Вечерњи лист - 26/03/08;
ХРТ, АФП - 25/03/08)
