30/11/2008
ЗАГРЕБ, Хрватска -- Набљудувачката група за човекови права „Амнести интернешнал“ во саботата (29-ти ноември) ги повика хрватските власти да одговорат на заканите против медиумите откако локален новинар доби смртна закана по СМС-порака.
„Ги повикуваме хрватските власти да спроведат брза, непристрасна и ефикасна истрага за да загарантираат изведување пред лицето на јавноста на одговорните за ваквите закани“, се вели во изјава на Амнести интернешнал.
Истакнатиот хрватски новинар Драго Хедл, кој пишува за воените злосторства извршени врз српските цивили во 1990-тите, ја доби СМС-пораката пред неколку дена.
Тој работи за весникот „Југарњи лист“.
На 23-ти октомври во експлозија на автомобил-бомба во Загреб загина Иво Пуканиќ, косопственик и главен уредник на хрватскиот политички неделник „Национал“ и неговиот маркетинг-директор, Нико Фрањиќ.
(AФП, веб-страница на Амнести интернешнал, Јутарњи лист, ХИНА - 29/11/08;
AП - 28/11/08)
