04/06/2006
БЕЛГРАД, Србија и Црна Гора -- Клучниот сведок во судскиот процес за атентатот врз Ѓинѓиќ, Зоран Вукојевиќ - Вук, е убиен, објави полицијата во саботата (3-ти јуни). 
Телото на Вукојевиќ во лисици и делумно изгорено било пронајдено на автопатот Белград-Загреб и било идентификувано од страна на роднините по тетоважата, се вели во соопштението. 
Член на мафијашката група „Земунскиот клан“, Вукојевиќ беше сведок во два судски процеси што се во тек во Белградскиот специјален суд -- еден за убиството на Ѓинѓиќ во март 2003 година, а другиот за организиран криминал. 
Портпаролката на судот рече дека неговото убиство би можело да ги заплаши другите сведоци во судскиот процес за Ѓинѓиќ.
Претходно во саботата, полицијата го откри телото на уште еден член на „Земунскиот клан“, Зоран Повиќ, во центарот на Белград. 
Тие сметаат дека нема поврзаност помеѓу двете убиства. 
(Б92 - 04/06/06; AП, Бета - 03/06/06)
