01/10/2008
СТРАЗБУР, Франција -- Парламентарното собрание на Советот на Европа во вторникот (30-ти септември) усвои извештај за напредокот на Босна и Херцеговина (БиХ) во напорите за исполнување на критериумите за членство во ЕУ.
Исто така, таа усвои резолуција во која повикува на посилни државни институции и уставни реформи.
Извештајот, кој го подготвија Финецот Кимо Саши и Турчинот Мевлут Чавусоглу, претходно доби едногласно одобрение од Мониторинг комитетот на Парламентарното собрание.
Во другите вести од вторникот, шпанската министерка за одбрана, Карме Чакон, рече дека ќе лобира кај другите членки на ЕУ -- за време на состанокот во Тувиј, Франција, подоцна оваа недела -- да ја направат воената мисија на ЕУ во БиХ „во суштина цивилна“ мисија.
Таа изјави пред комитетот на сенатот во Мадрид дека пренесувањето на надлежностите на армијата на БиХ е во основа завршено.
Единствена задача што останува е да се финализираат политичките реформи.
(веб-страница на СоЕ, Фена, РТРС, Дневни аваз, Онаса - 30/09/08)
