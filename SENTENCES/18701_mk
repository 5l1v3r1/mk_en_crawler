08/03/2007
СКОПЈЕ, Македонија -- Премиерот Никола Груевски, претседател на владејачката ВМРО-ДПМНЕ, во средата (7-ми март) се состана со Али Ахмети, водач на опозициската партија на етничките Албанци, Демократска унија за интеграција (ДУИ), сигнализирајќи го продолжување на политичкиот дијалог блокиран со месеци. 
Високи претставници на ЕУ и САД, исто така, присуствуваа на разговорите, кои се фокусираа на спорните прашања што доведоа до бојкот на парламентот од страна на ДУИ. 
По состаникот Груевски рече дека неговата партија е генерално подготвена да ги прифати барањата на ДУИ во врска со застапеноста на партијата во парламентарниот Комитет за меѓуетнички односи, и подготвува листа на закони поврзани со малцинствата што треба да бидат усвоени со т.н. 
Бадинтеров принцип.
Исто така во средата, ДУИ побара од Уставниот суд да ја преиспита уставноста на два нови закони -- за полицијата и за радиодифузната дејност -- за кои ДУИ вели дека треба да бидат донесени според принципот на Бадинтер. 
(Вечер - 08/03/07; A1 TВ, Макфакс, Телма ТВ - 07/03/07)
