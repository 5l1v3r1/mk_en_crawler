11/07/2007
ТИРАНА, Албанија -- Последниот круг гласање за претседател во парламентот пропадна во вторникот вечер (10-ти јули), бидејќи ниту еден од кандидатите не успеа да ги обезбеди потребните 84 гласови.
Бамир Топи од владејачката Демократска партија доби 74 гласови, наспрема петте гласови за поранешниот премиер Фатос Нано од најголемата опозициска Социјалистичка партија (СП).
Како и во претходните кругови, левичарската опозициска коалиција предводена од СП ги бојкотираше процедурите и не беше исполнет потребниот кворум.
Кристина Галах, портпаролката на шефот за безбедност на ЕУ, Хавиер Солана, вели дека ќор-сокакот би можел да ги загрози напорите на Албанија за интеграција.
(Кохајоне, Панорама, Шкип, Шекули - 11/07/07;
Топ-ченал, ВижнплусТВ, Клан ТВ - 10/07/07)
