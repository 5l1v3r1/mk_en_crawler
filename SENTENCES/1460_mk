09/09/2009
Познатата <b>романска</b> сопранистка Ангела Георгиу планира настап на отворено во букурешкиот Уставен плоштад на 19-ти септември.
Исто така, ќе настапи и младиот романски тенор Влад Мирита.
Четириесет и четвртиот фестивал „Винковачке јесени“ [Винковачки есени] на народна музика и култура почна во петокот (4-ти септември) во Винковци, Хрватскa, и завршува во недела.
Настапите се фокусираат на старите обичаи.
Фестивалот се состои од етнографски, туристички и бизнис претставувања, концерти, научни тркалезни маси и различни натпревари.
Жителите на романското одморалиште Ковасна во петокот (4-ти септември) направија рекордно голем сладоледен ролат, долг 111 метри, тежок скоро 250 килограми.
Министерката за туризам, Елена Удреа, присуствуваше на настанот.
Жителите на Ковасна станаа популарни во изминатите неколку години подготвувајќи огромни специјалитети, како што е гулашот од грав од 500 литри, киселата супа од пастрмка од 1.100 литри и лимонадата од 300 литри.
Српскиот карикатурист Јован Прокопљевиќ ја освои првата награда на меѓународниот натпревар во Австралија организиран од Ротари клубот, објави локалната новинска агенција Танјуг во понеделникот (7-ми септември).
Тој беше награден за својата работа во врска со светската финансиска криза.
Филмот „Меден месец“, албанско-српска продукција, беше премиерно прикажан на Венецијанскиот филмски фестивал, објавија албанските медиуми во вторникот (8-ми септември).
По премиерата, директорот Горан Паскаљевиќ рече дека публиката била заинтересирана за успешна соработка меѓу двете држави.
Филмот беше премиерно прикажан во Тирана подоцна овој месец.
Тројца познати косовски уметници отворија изложба во Ваксјо, Шведска, на 2-ри септември.
Изложбата на сликарите Заке Прелвукај, Исмет Јонузи и Рудина Џафер, ќе биде затворена на 25-ти септември.
Градот Коња во Tурција ќе биде домаќин на годишниот Меѓународен фестивал на мистична музика од 23-ти до 30-ти септември, објавија организаторите во понеделникот (7-ми септември).
Вкупно осум музички ансамбли од седум земји ќе учествуваат на шестото издание на настанот, организиран на годишно ниво за прослава на раѓањето на поетот, теолог и мистик од 13-тиот век, Суфи Џелалудин Руми.
Оваа година беше прославена 802-годишнината од раѓањето на Руми.
Вториот атлетски маратон за војниците организиран по повод одбележувањето на Денот на независноста на Македонија почна во Охрид, Maкедонијa во вторникот (8-ми септември).
Настанот привлече над 30 натпреварувачи, вклучително и претставници на српската и албанската армија.
(Разни извори – 02/09/09-09/09/09)
