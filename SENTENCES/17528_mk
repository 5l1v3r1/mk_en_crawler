25/02/2007
АНКАРА, Турција -- За време на седницата зад затворени врати во петокот (23-ти февруари) Националниот совет за безбедност, наводно, ја поддржа идејата за отпочнување на контакти со курдските водачи во северен Ирак, каде што Турција смета дека членовите на терористичката група Курдистанска работничка партија (ПКК) имаат бази. 
Според извештаите на печатот од саботата, оние што присуствувале на состанокот се согласиле дека зајакнувањето на политичките и дипломатските напори би можело да ги намали тензиите во пограничната област.
Исто така во текот на викендот, турската полиција уапси тројца курди претставници во југоисточните градови Ван и Дијарбакир. 
Тројцата -- членови на прокурдистанската Партија за демократско општество -- се обвинети за коментари што, наводно, ја загрозуваат стабилноста во Турција. 
Еден од нив, Хилми Ајдогду, беше цитиран од страна на неколку весници дека 20-те милиони Курди во земјата би го сметале секој напад врз ирачкиот град богат со нафта Киркук како напад врз нив. 
(Хуријет, Милијет, Сабах, АП - 24/02/07; НТВ - 23/02/07)
