10/11/2009
БЕЛГРАД, Србија -- Министерството за образование во понеделникот (9-ти ноември) донесе одлука да го продолжи есенскиот прекин на наставата во школите до 16-ти ноември, за да го спречи ширењето на свинскиот грип. 
Министерот за образование, Жарко Обрадовиќ, објасни дека одлуката е донесена по советувањата со надлежните во здравството. 
Досега, Србија објави седум смртни случаи од свински грип и 254 луѓе заболени од вирусот.
Во Албанија, министерството за здравство во понеделникот отвори лабораторија која ќе врши тестови на пациентите кои ги имаат симптомите на грипот и ќе ги има резултатите во рок од 24 часа. 
Досега во Албанија се регистрирани вкупно 44 случаи на свински грип.
Во меѓувреме, Хрватска го објави вториот смртен случај од свински грип. 
Заболениот починал во саботата. 
(ХРТ, Индекс, Јутарњи лист, Јавно - 10/11/09; Шекули, Алсат, Клан, Телеграфи, Бета, РТС, Тањуг, ДПА - 09/11/09)
