23/08/2007
БЕЛГРАД, Србија -- Министерството за надворешни работи во четвртокот (23-ти август) објави дека примило официјална покана за состанокот на тројката за конечниот статус на Косово во Виена следната недела. 
Со ова се отвора патот Белград да ги избере членовите на својот преговарачки тим. 
Министерот за Косово и Метохија, Слободан Самарџиќ, во средата изрази загриженост поради недобивањето покана -- и информации за конкретните точки.
Министер за надворешни работи на Португалија, Луис Амадо, актуелен претседавач на ЕУ, во средата го посети Белград. 
Тој го увери Самарџиќ дека ЕУ ќе вложи максимални напори за поддршка на преговорите помеѓу Белград и Приштина за да може да се најде заедничка основа.
Од Белград, тој отпатува за Приштина, каде што се состана со шефот на УНМИК, Јоаким Рикер, командантот на КФОР, генерал-полковник Роланд Катер, претседателот Фатмир Сејдиу и премиерот Агим Чеку. 
Амадо ги повика 27-те земји-членки на ЕУ да останат обединети во врска со Косово, заради стабилноста на Балканот. 
(Блумберг - 23/08/07; Танјуг, РТС, Reporter.gr, Б92, Бета, АФП, Гардијан - 22/08/07)
