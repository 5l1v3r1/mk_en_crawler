07/01/2008
ДИЈАРБАКИР, Турција -- Премиерот Реџеп Тајип Ердоган рече дека бомбашкиот напад од минатата недела во која загинаа пет лица, а повеќе од 100 беа повредени, претставува предавство на курдскиот народ од оние што наводно се борат за нивната слобода, терористичката Курдистанска работничка партија (ПКК). 
Ердоган во неделата (6-ти јануари) го посети Дијарбакир, за да се сретне со некои од оние кои беа повредени во нападот од четвртокот на автобус кој превезувал војници. 
Бомбата експлодирала додека автобусот поминувал покрај училиште, при што загинаа четворица ученици. 
Четирите лица што беа уапсени, се пуштени на слобода.
Борбата против ПКК се очекува да заземе значајно место на состанокот помеѓу турскиот претседател Абдула Ѓул и неговиот американски колега Џорџ В. 
Буш во вторник. 
Турските власти изразија задоволство од нивото на соработка од страна на САД по состанокот во ноември помеѓу Ердоган и Буш. 
(Хуријет, Заман - 07/01/08; AП - 06/01/08; Хуријет, АФП, Прес ТВ, Ројтерс, АП - 05/01/08)
