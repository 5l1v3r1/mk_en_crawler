31/05/2010
САРАЕВО, Босна и Херцеговина (БиХ) -- Хрватскиот претседател Иво Јосиповиќ беше во прва посета досега на еден хрватски шеф на државата на Република Српска (РС).
Во неделата (30-ти мај) тој посети три локации на масовни убиства на Срби, Хрвати и Бошњаци за време на босанскиот конфликт во периодот 1992-1995 година, оддавајќи им почит на жртвите во Сијековац, Бришево и Козарец, и отворајќи ново поглавје во помирувањето и регионалната соработка.
Во негова придружба беше претседателот на РС Рајко Кузмановиќ, премиерот Милорад Додик и водачот на партијата за демократска акција, Сулејман Тихиќ.
„Тука сме да оддадеме почит ...
и важно е тоа што претставниците на сите три етнички групи се тука да го сторат тоа“, изјави Јосиповиќ за новинарите во Сијековац.
Додик ја истакна потребата за соживот, и ги повика Хрватите протерани од своите домови да се вратат.
Во име на владата на РС, тој изрази сочувство до семејствата на жртвите, без оглед на нивната националност, и искажа уверување дека извршителите на злосторствата ќе се соочат со правдата.
Тихиќ ја отфрли идејата за колективна вина и инсистираше на тоа дека одговорните за злосторствата мора да се соочат со судење.
(РТРС, Независне новине, Фена, Ројтерс, АП - 30/05/10)
