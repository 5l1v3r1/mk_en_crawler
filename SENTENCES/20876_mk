06/02/2008
СКОПЈЕ, Македонијa -- По два дена разговори во Скопје, албанските и македонските експерти во вторникот (5-ти февруари) постигнаа согласност за целосна либерализација на визниот режим помеѓу земјите.
Со тоа, граѓаните од двете земји ќе можат да патуваат слободно и да остануваат во другата земја за период од 90 до 180 дена.
Официјалниот документ се очекува да биде потпишан подоцна овој месец.
Со ова се поништува претходниот план на Македонија за примена на новите визни регулативи за Албанците, кои би ги обврзале оние што патуваат за Македонија да аплицираат за виза во скопската амбасадата во Тирана, наместо на границата.
Во другите вести, во вторникот во македонскиот парламент изби расправија, само четири месеци по слична случка помеѓу членовите на Демократската партија на Албанците и Демократската унија за интеграција, која предизвика сериозни предупредувања од ЕУ и НАТО.
Овојпат расправијата беше помеѓу членовите на владејачката партија ВМРО-ДМПНЕ и најголемата опозициска партија, Социјалдемократскиот сојуз на Македонија (СДСМ).
До конфликтот дојде кога пратеникот на ВМРО-ДПМНЕ Цветко Грозданов му го исклучи микрофонот на членот на СДСМ Влатко Серафимовски, додека тој даваше процедурална забелешка.
(Вечер - 06/02/08;
РФЕ, Балканвеб, Шекули, Газеташкиптаре, Канал 5, МИА, Фокус, А1, Макфакс - 05/02/08)
