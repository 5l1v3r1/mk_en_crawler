26/04/2007
БАЊА ЛУКА, Босна и Херцеговина (БиХ) -- Претседателот на Република Српска Милан Јелиќ во средата (25-ти април) ја критикуваше неодамна усвоената резолуција од страна на Парламентот на Федерацијата на БиХ (ФБиХ), во која се бара општината Сребреница да биде оттргната од надлежноста на РС и да добие специјален статус во рамките на БиХ. 
Според соопштението од канцеларијата на Јелиќ, овој потег претставува кршење на Дејтонскиот мировен договор, како и на уставите на БиХ и РС. 
Јелиќ, исто така, ја повика Канцеларијата на високиот претставник да одговори на резолуцијата на парламентот. 
Бошњачките партии во БиХ побараа специјален статус за Сребреница, по неодамнешната пресуда на Меѓународниот суд на правдата, дека таму е извршен геноцид во јули 1995 година.
Исто така во средата, премиерот на РС Милорад Додик ја посети Сребреница, каде што го претстави планот на неговата влада за економска обнова на областа. 
(Независнe новине - 26/04/07; ПБС БиХ, РТРС, Срнa - 25/04/07)
