29/09/2005
СОФИЈА, Бугарија -- Министерот за внатрешни работи, Румен Петков, во средата (28-ми септември) ги објави плановите за обновување на практиката на распоредување тајни полициски агенти во државните институции и јавните претпријатија со цел да се зајакне борбата против корупцијата. 
Оваа практика беше укината во 1997 година. 
Петков се состана со началниците на регионалните полициски оддели со цел да разговара за законските промени во врска со користењето на специјалните разузнавачки методи. 
Во средата беше, исто така, објавено дека Илија Илиев, актуелниот шеф на Националната полициска служба, ќе го наследи Бојко Борисов на местото главен секретар на Министерството за внатрешни работи. 
Борисов поднесе оставка за да се кандидира за градоначалник на Софија следниот месец.
Во другите вести, министерот за финансии, Пламен Орешарски, во средата рече дека Бугарија ја разгледува можноста за отпишување на 80 отсто од долгот на Ирак. 
Тој истакна дека Парискиот клуб на кредитори веќе усвоил слична ваква одлука. 
Изјавата на Орешарски беше првиот знак за промената на политиката во врска со долгот на Ирак од 1,7 милијарди американско долари. 
(бТВ, Нова ТВ, АФП, АФКС - 28/09/05)
