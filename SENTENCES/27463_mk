26/05/2010
БРИСЕЛ, Белгија -- Генералниот секретар на НАТО, Андерс Фо Расмузен, се состана со шефицата за надворешна политика на ЕУ, Кетрин Ештон, во вторникот (25-ти мај), на разговори околу ситуациите во Турција и Босна и Херцеговина (БиХ). 
„Сите ... 
го делат ставот дека иднината на БиХ лежи во евроатланските стуктури“, им рече Расмузен на новинарите по состанокот. 
„Но, јас морам, исто така, да додадам дека постоеше реална загриженост денес за нивото на етничка тензија и реторика во БиХ“, додаде тој. 
Тој и Ештон се согласија дека ЕУ и НАТО „мора да разговараат повеќе заедно, и да направат повеќе заедно, од планирање до обезбедување дејства“.
Расмузен, исто така, говореше за Турција, повикувајќи ја ЕУ да „најде решение“ за турската загриженост и да дозволи соработка меѓу блокот и НАТО. 
Врските меѓу двете организации со години се нарушени поради проблемите меѓу Турците и Кипар, како и поради одбивањето на некои членки на ЕУ да ги придвижат разговорите за пристапување на Турција. 
Турција, членка на НАТО, стави вето на пристапот на Никозија до доверливите документи на Алијансата, додека Кипар го блокира учеството на Турција во одбранбените иницијативи на ЕУ. 
(веб-страница на НАТО, Ксинхуа, ЕУОпсервер - 25/05/10)
