23/06/2006
Од Јован Ѓериќ за Southeast European Times во Нови Сад -- 23/06/06
Хрватскиот тренер Златко Крањчар и неговите момци си одат дома по првата фаза од Светското првенство на ФИФА 2006.
Во четвртокот (22-ри јуни) во Штудгард Австралијците успеаја да го надминат дефицитот од два гола и да се изборат за нерешен резултат.
Тие сега во понеделник ќе се соочат со Италија, додека другиот победник од групата Ф, Бразил, ќе игра со Гана.
Натпреварот започна перфектно за Хрватска, која постигна гол уште во втората минута.
Австралискиот напаѓач Видука не најде друга опција освен да го собори Ковач, а Срна потоа од слободен удар успешно го погоди горниот лев ќош од мрежата на Ковач, постигнувајќи го првиот гол за Хрватска на првенството.
Следните триесет минути поминаа под константен притисок од страна на Австријците, но Хрватите успешно ја бранеа својата мрежа.
Во 38-мата минута Томас попушти под притисокот и ја употреби својата рака во пенал зоната.
Без двоумење судијата Греам Пол пресуди пенал, кој Мур го претвори во изедначување.
Второто полувреме донесе поголеми возбудувања.
Ковач имаше обид за поентирање во 56-тата минута, Калач реагираше како тоа да беше прв негов натпревар во животот и Хрватска за момент беше во кругот на финалните 16 тима.
Хрватите покажаа повеќе сила во оваа фаза на натпреварот и се чинеше дека поранешна Југославија ќе добие свој претставник во погорната половина од табелите на првенството.
Помалку од дваесет минути ги делеа Хрватите до следната фаза на својата кампања на Светското првенство, но Австралијците беа во напад.
Голманот Плетикоса имаше две неверојатни одбрани во 72-рата минута.
Кивел се обиде да поентира повторно, но обидите не беа доволно добри за хрватскиот голман.
Вториот обид заврши со фаул од страна на Австралијците, кога Кивел и Алојси се сопнаа врз Плетикоса непосредно пред гол-линијата.
Пет минути подоцна Томас повторно играше со рака во пенал зоната, но овојпат судијата Пол не пресуди ништо.
Две минути подоцна, натпреварот го доби својот финален резултат, кога уште еден удар на Кивел ги разби надежите на Хрватите за одење напред.
Во 85-тата минута Хрватите останаа со десет фудбалери на теренот, кога Шимиќ го доби вториот жолт картон таа вечер.
Сепак, пред Австралија да профитира, Емертон го доби своето второ предупредување во рок од 6 минути и излезе од игра.
И покрај тоа што Хрватска не можеше да ја извојува победата што й беше потребна, еден играч влезе во историјата.
Шиминиќ можеби ќе биде запишан во рекордите на ФИФА како прв играч кој добил три жолти картони.
Вториот жолт картон го доби во 99-тата минута, но Пол заборави да го исклучи и тој и понатаму остана во игра, по што доби уште еден жолт картон во третата минута од продолжението.
