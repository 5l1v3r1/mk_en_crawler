08/09/2009
ТИРАНА, Албанија -- Новоизбраниот парламент во понеделникот (7-ми септември) ја одржа својата прва седница со 79 нови членови во своите редови -- 40 членови на опозициската Социјалистичка партија (СП) и 36 членови на владејачката Демократска партија (ДП).
Но, како што беше ветено, членовите на СП ја бојкотираа седницата во знак на протест поради, како што партијата ги опиша, манипулациите на општите избори на 28-ми јуни.
Водачот на СП, Еди Рама, во понеделникот рече дека еден од предусловите за враќање на неговата партија ќе биде да изготви закон за проверка на изборите, за да се утврди што се случило во јуни.
Канцеларијата на ОБСЕ во Албанија во понеделникот издаде соопштение во кое го критикува бојкотот на СП.
Во меѓувреме, ДП во понеделникот постигна договор со својот партнер, Републиканската партија, за да й го даде министерското место за животна средина, како и две вицепремиерски позиции.
(Газете шкиптаре, Шкип, Панорама - 08/09/09;
Шекули, ББС, ВоА - 07/09/09)
