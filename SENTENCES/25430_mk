27/09/2009
НИКОЗИЈА, Кипар -- Канцеларијата на ОН во Кипар во петокот (25-ти септември) издаде изјава во која се вели дека извештаите на медиумите на кипарските Грци дека претставникот на ОН Александар Даунер има бизнис интереси во Турција, се целосно неточни.
„Г-дин Даунер нема бизнис интереси ниту во Турција, ниту во Грција и никогаш во својот живот не водел бизнис со или во ниту една од овие држави“, се додава во истата.
Весникот со седиште во Никозија Симерини наодамна објави дека Даунер е партнер во Беспоке апроч, австралиско консултантско претпријатие.
Беспоке, наводно, имал договори со инвестицискиот фонд-менаџер со седиште во САД ККР, кој учествуваше во купувањето на најголемото бродско претпријатие во Турција.
(Сајпрус мејл - 26/09/09;
Ксинхуа - 25/09/09)
