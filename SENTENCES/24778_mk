04/12/2008
НИКОЗИЈА, Кипар -- Претседателот Деметрис Христофиас поднесе втора жалба до ОН, протестирајќи поради, како што вели, турското попречување на кипарската експлоатација на нафта во Средоземното Море, објавија медиумите во средата (3-ти декември). 
Во второто писмо до генералниот секретар на ОН, Бан Ки-Мун, Христофиас ја обвини Турција за малтретирање на истражувачките бродови во кипарската ексклузивна економска зона во четири прилики. 
Тој предупреди дека расправијата со Турција може да ги загрози тековните разговори за повторно обединување со заедницата на кипарските Турци. 
Турција ги обвини кипарските Грци за кршење на нејзините територијални права, тврдејќи дека истражувачките бродови влегле во нејзините води. 
(КНА, Ројтерс, Ксинхуа, Хуријет - 03/12/08)
