19/03/2008
Годинешниот Фестивал на пантомимичари се одржа во Струмица, Maкедонијa во средата (12-ти март).
Настанот има едновековна традиција и е единствен фестивал од ваков вид во Македонија.
Оваа година истиот привлече повеќе од 40.000 учесници, кои излегоа на улиците на Струмица облечени во разнобојни костуми, играјќи на традиционалната народна музика.
Учесници од Русија, САД, Полска, Франција, Германија, Унгарија, Канада и Србијa ќе присуствуваат на Меѓународниот фестивал на подводен филм и фотографија во Панчево, Србија.
Дводневниот настан започна во саботата (22-ри март) по повод Меѓународниот ден на водата.
Повеќе од 60 тенисери од 30 земји учествуваат на АТП турнирот „БиХ Телеком затворено - Сараево 2008“, кој започна во саботата (15-ти март).
Триесет и двајца влегоа во финалните натпревари, кои започнаа во понеделникот.
Земјата-домаќин, Босна и Херцеговина, ја претставуваат Алдин Ситкиќ и Мирза Башиќ.
Грчкиот министер за култура, Михалис Лиапсис, во средата (12-ти март) ја отвори изложбата на грчка уметност, насловена како „Од земјата на лавиринтите -- Минејски Крит, 3000-1100 п.н.е“ во Културниот центар Оназис во Њујорк.
Лиапсис се сретна со членовите на грчката заедница во САД.
Романскиот претседател Трајан Башеску во саботата (15-ти март) постхумано го награди актерот Овидиу Јулиу Молдован со орденот Ѕвезда на Романија.
Молдован (66) беше популарен во Романија со својата театарска и филмска дејност.
Тој почина од рак во средата (12-ти март).
Aтина беше домаќин на дводневната Меѓународна конференција на УНЕСКО која започна во понеделникот (17-ти март).
Форумот, организиран заеднички од страна на УНЕСКО и Министерството за култура, се фокусираше на враќањето на културните реликти во нивните земји на потекло.
(Разни извори – 12/03/08-19/03/08)
