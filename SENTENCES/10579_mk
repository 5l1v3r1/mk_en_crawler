15/11/2004
СОФИЈА, Бугарија -- Меѓународната организација „Гринпис“ се приклучи во правните активности што ги започнаа бугарските здруженија за екологија против проектот на Владата за изградба на втора нуклеарна централа. 
Во понеделникот (15-ти ноември) бугарскиот Врховен административен суд се очекува да донесе пресуда за барањето на „Гринпис“ да биде вклучено во случајот што го покрена домашната група „Екогласност“. 
Таа ја оспорува одлуката од мај на Министерскиот совет, тврдејќи дека истата претставува прекршување на Законот за безбедно користење на нуклеарната енергија. 
(Медиапул, Бугарско национално радио - 15/11/04)
