08/08/2010
AНКАРА, Турција -- Судот во Истанбул во петокот (6-ти август) ги повлече 102-те налози за апсење издадени минатиот месец за пензионирани и активни офицери обвинети за заговор за соборување на владата.
Судот го прифати барањето на адвокатите на осомничените да ги повлече налозите за апсење, но не ги даде аргументите за својата одлука.
Повлекувањето уследи неколку дена откако Врховниот воен совет го блокираше унапредувањето на некои од обвинетите.
Вкупно 196 лица беа обвинети во јули.
Обвинителите велат дека заговорот, наводно постигнат во 2003 година, предвидува систематско ширење социјален хаос преку вооружени операции, вклучително и атентати врз истакнати верски водачи, новинари и академици, како и бомбашки напади на клучните џамии.
Резултирачкиот хаос би го отворил патот за воена интервенција.
(AФП, новинска агенција Анадолу, Ал Џезера, ББС - 06/08/10)
