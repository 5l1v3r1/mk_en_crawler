25/08/2010
ПРИШТИНА, Косово -- ЕУЛЕКС е подготвен да му гарантира на Хашкиот трибунал за воени злосторства за условното ослободување на поранешниот премиер Рамуш Харадинај до почетокот на судскиот процес. 
Во средата (25-ти август) медиумите објавија писмо на заменик-шефот на ЕУЛЕКС, Рој Рив, до Трибуналот на ОН, во кое се истакнува дека мисијата е подготвена да гарантира дека ако биде ослободен, Харадинај ќе остане во Приштина или во својот дом во селото Глоѓан. 
Рив одговараше на писмото од Трибуналот минатата недела, во кое ЕУЛЕКС беше запрашан дали може да ги исполни критериумите. 
Канцеларијата за односи со медиумите на Трибуналот објави дека наскоро ќе биде донесена одлука. 
Харадинај се врати во Хаг во јули, откако судот одлучи делумно да го повтори судскиот процес во неговиот случај за воени злосторства. 
Тој ја предводи Алијансата за иднината на Косово. 
(Коха Диторе, Зери, Експрес - 25/08/10; Кохавижн, Телеграфи - 24/08/10)
