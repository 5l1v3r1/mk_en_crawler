18/02/2005
САРАЕВО, Босна и Херцеговина (БиХ) -- Премиерот на БиХ Аднан Терзиќ и македонскиот претседател Бранко Црвенковски во четвртокот (17-ти февруари) ветија соработка во постигнувањето на заедничката цел на нивните земји за евроатланска интеграција. 
Тие се согласија дека политичката и економската стабилност е од суштинска важност за иднината и благосостојбата на Југоисточна Европа. 
Подоцна Црвенковски се состана со членот на Претседателството на БиХ и со водечки членови на Парламентот.
Во другите вести од четвртокот, македонската министерка за надворешни работи, Илинка Митрева, го посети Хелсинки, каде што се состана со финскиот претседател Тарја Халонен и со министерката за надворешна трговија и развој, Паула Лехтомаки. 
Тие разговараа за напредокот на Македонија кон интеграцијата во ЕУ. 
Митрева ги наведе економијата, судските реформи и борбата против организираниот криминал и корупцијата како приоритети. 
(ФЕНА, ПБС, РТРС, Макфакс - 18/02/05; MИА, А1 ТВ - 17/02/05)
