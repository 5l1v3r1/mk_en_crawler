20/03/2008
ПРИШТИНА, Косово -- Премиерот Хашим Тачи во средата (19-ти март) рече дека е среќен што соседните Хрватска, Унгарија и Бугарија оваа недела одлучија да ја признаат независноста на Косово. 
Хрватска и Унгарија во средата го официјализира признавањето. 
Бугарија се очекува да го стори истото в четврток. 
„Ова е добра одлука, донесена во вистински момент“, рече Тачи.
Но, не мислат сите така. 
Во Хрватска, Слободан Узелац, вицепремиерот од Независната српска демократска партија (СДСС), во средата поднесе оставка во знак на протест. 
СДСС ги претставува етничките Срби во Хрватска. 
Во меѓувреме, Белград ги повика своите амбасадори во Хрватска и Унгарија на консултации. 
Амбасадорот во Софија наскоро ќе поднесе протесна нота до бугарската влада. 
(AФП, РИА-Новости, ХРТ, РТС, БНР, Index.hr - 19/03/08)
