21/12/2010
БУКУРЕШТ, Романија -- Националниот Антикорупциски оддел (ДНА) во понеделникот (20-ти декември) поднесе обвиненија за даночно затајување на четири лица, вклучително и двајца поранешни високи претставници на Министерството за финансии.
Случајот се однесува на романското претпријатие Галакси тобако, кое не пријавило даноци во висина од 44 милиони евра за пренесување на околу 1.000 тони тутун на италијанското претпријатие ЦТС лтд.
меѓу 2007 и 2009 година.
Претставници на Министерството за финансии, меѓу кои и Грациела Лодраче, државна секретарка во министерството меѓу 2009 и 2010 година, наводно му помогнале на претпријатието обезбедувајќи документи кои го ослободиле од плаќање даноци.
(AП, Зиаре, Реалитатеа, Hotnews.ro, Aнтенa 3 - 20/12/10)
