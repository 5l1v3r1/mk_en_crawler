11/07/2008
ЊУЈОРК, САД -- Генералниот секретар на ОН, Бан Ки-Мун, ќе има одделни состаноци следната недела со кипарскиот претседател Деметрис Христофиас и водачот на кипарските Турци, Мехмет Али Талат, пред да одлучи дали ќе отпочне директни разговори за повторно обединување на Кипар. 
Според извештаите на грчките и турските медиуми во четвртокот (10-ти јули), Бан се очекува да се состане со Христофиас во Париз, а Талат во Берлин, како симболичен гест на поддршка на напорите за повторно обединување. 
ОН, исто така, се очекува да го финализира назначувањето на поранешниот австралиски министер за надворешни работи, Александар Даунер, за нов претставник на ОН во Кипар. 
За време на состанокот на крајот од овој месец, Христофиас и Талат повторно ќе ја проценат работата на тимовите што го подготвуваат теренот за директните разговори. 
(Фамагуста газете, Филалефтерос, Катимерини - 11/07/08, КНА, АНА-МПА, новинска агенција Анадолу, Хуријет - 10/07/08)
