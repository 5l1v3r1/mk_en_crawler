15/02/2007
ТИРАНА, Албанија -- Шефот на набљудувачката мисија на ОБСЕ/ОДИХР, Јорген Грунет, во средата (14-ти февруари) рече дека се надева оти локалните избори од неделата во Албанија ќе се одржат во атмосфера на политичка зрелост, одбележана со мирен и фер однос. 
Грунет, кој даде изјава за албанската државна телевизија, истакна дека и покрај тоа што на изборите им претходеше политичка криза, несогласувањата беа решени и сите партии мора да ги прифатат изборните резултати.
Во меѓувреме, нов инцидент ја наруши последната фази од кампањата. 
Во четвртокот изутрина, бомба оштети ресторан во кој само неколку минути претходно се наоѓаше градоначалникот на Тирана, Еди Рама. 
Тој присуствуваше на роденденска прослава на свој соработник. 
Немаше повредени. 
Американскиот амбасадор во Албанија, Марси Рис, повика на целосна истрага. 
(Aлбански вести, Фокус - 15/02/07; ЕУ Бизнис - 14/02/07)
