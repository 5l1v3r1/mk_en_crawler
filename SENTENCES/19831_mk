20/09/2007
ПРИШТИНА, Косово, Србија -- Поранешниот американски државен секретар, Медлин Олбрајт, рече дека подготвувањето за пристап во ЕУ и НАТО е единственото долгорочно решение за Балканот, особено за Косово и Босна и Херцеговина (БиХ).
Пристапот во овие организации ќе донесе нови работни места, слобода за патување и многу други можности, изјави Олбрајт за сараевскиот весник „Дневни аваз“, во интервјуто од средата (19-ти септември).
Таа додаде дека Косово треба да стане независно, со влада што ги почитува малцинските права.
Исто така во средата, данскиот министер за одбрана, Сорен Гаде, ја заврши кусата посета на Приштина.
Тој рече дека е загрижен оти во Косово може да избувне насилство во врска со прашањата на конечниот статус.
Данските војници се дел од мировните сили на НАТО во покраината.
(Дневни аваз, Телеграфи, РТК, Топ-ченал, ДПА, АП - 19/09/07)
