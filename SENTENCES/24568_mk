09/12/2008
БУКУРЕШТ, Романија -- Претседателот Трајан Башеску им рече на политичките водачи дека планира да го објави името на новиот премиер в среда (10-ти декември), како што објавија медиумите.
Во понеделникот вечер претседателот оствари нов круг разговори за формирањето на владата со најголемите политички партии, по општите избори на 30-ти ноември.
Во меѓувреме, на состанокот рано во понеделникот Социјалдемократската партија (ПСД) официјално објави дека ќе започне преговори со победникот на изборите, Либералдемократската партија, за формирање владино мнозинство.
Според претходните извештаи, ПСД планирала сојуз со владејачката Националлиберална партија.
(Евениментул зилеи, Гандул, Котидианул, Nine O'clock - 09/12/08;
Meдиафакс, Агерпрес, Хотњус, Ројтерс - 08/12/08)
