06/11/2009
AТИНА, Грција -- Генералниот секретар на ОН Бан Ки-Мун во четвртокот (5-ти ноември) изрази „умерен оптимизам“ во врска со повторното обединување на Кипар и рече дека спорот на Грција со Македонија ќе биде наскоро решен. 
Во своето обраќање пред грчкиот парламент, Бан, прв генерален секретар на ОН кој се обратил пред пратениците, рече дека ОН активно ги поддржува напорите за решавање на кипарското прашање и има голема надеж во врска со разговорите помеѓу водачите на двете заедници. 
Тој вети дека ќе стори сé за да му помогне на кипарскиот народ да постигне договор прифатлив за двете страни.
Во врска со спорот околу името на Македонија, Бан рече дека неговото решение ќе отвори нови перспективи за регионална соработка, стабилност и безбедност, изразувајќи уверување дека Грција и Македонија ќе вложат максимални напори за постигнување взаемно прифатливо решение. 
За време на својата посета на Грција, Бан се состана со премиерот Јоргос Папандреу и водачот на опозициската партија Нова демократија, Костас Караманлис. 
Разговорите се фокусираа на климатските промени, миграциската политика и мировните мисии на ОН. 
(Прес-центар на ОН, Катимерини, Ксинхуа, АП, МИА - 05/11/09)
