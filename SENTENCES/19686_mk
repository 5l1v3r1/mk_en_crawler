22/11/2007
АТИНА, Грција -- Вработените во банките им се придружија на наставниците и новинарите во средата (21-ви ноември), протестирајќи поради плановите на владејачката Демократска партија за спојување на пензиските фондови. 
Грчката федерација на синдикатите на банкарските службеници објави дека нејзините членови нема да работат три часа в четврток, додека новинарите и наставниците планираат 24-часовен штрајк следниот вторник. 
Медицинските работници од Фондацијата за социјално осигурување во средата започаа 48-часовен штрајк. 
Претходно овој месец министерот за вработување и социјална заштита, Василиос Магинас, рече дека владата ќе го намали бројот на пензиските фондови од 155 на пет, за да го рационализира системот. 
Синдикатите стравуваат дека нивните членови ќе изгубат ако фондовите се спојат. 
(Катимерини - 22/11/07; Њус Ин, ЕРТ - 21/11/07)
