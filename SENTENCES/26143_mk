16/09/2009
БУКУРЕШТ, Романија -- Владата во вторникот (15-ти септември) побара гласање за доверба, во врска со три законски предлози. 
Тие ги опфаќаат системот на единствена плата во јавниот сектор, образовните реформи и реформите на јавната администрација. 
Гласањето за доверба е најбрзата расположлива парламентарна процедура за усвојување законски пакети. 
Премиерот ги претстави предлог-законите пред парламентот и опозицијата има рок од три дена да поднесе иницијатива за гласање недоверба. 
Досега тоа не се случи, бидејќи на опозициската Национално либерална партија й треба помош од Демократскиот сојуз на Унгарците за да ја отпочне процедурата.
Во меѓувреме, околу 2.000 членови на синдикатите протестираа пред парламентот во вторникот поради одлуката на владата да побара гласање за доверба наместо да дебатира јавно околу предлог-законите. 
Загрижени за можните отпуштања, синдикатите што ги претставуваат вработените во јавниот сектор планираат генерален штрајк на 5-ти октомври. 
(Јурналул национал, Зиуа, Евениментул зилеи - 16/09/09; Meдиафакс, Hotnews.ro, Ројтерс, ДПА - 15/09/09)
