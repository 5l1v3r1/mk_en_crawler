08/03/2010
ПРИШТИНА, Косово -- КФОР ја прекина својата соработка со Косовските безбедносни сили (КБС) во саботата (6-ти март), откако припадниците на новоформираните сили носеа оружје за време на церемонијата на одбележување на 12-тата годишнина од отпорот на косовските Албанци против српските сили.
Како резултат на тоа, КФОР ја прекина целата поддршка и обука на КБС до понатамошно известување, се вели во соопштението на мисијата.
Меѓународната цивилна канцеларија (МЦК) ја поддржа одлуката, посочувајќи дека КБС ги преминале своите граници.
Според законот, „КБС се надлежни за одговор на кризи, демонтирање експлозивни направи, цивилна заштита и други безбедносни функции“, рече портпаролот на МЦК Каи Мулер-Бернер во недлата.
(Коха Диторе, Зери, Епока е Ре - 08/03/10;
Косова Сот, РТК, Кохавижн, Телеграфи - 07/03/10)
