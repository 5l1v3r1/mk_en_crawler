18/11/2007
ВАШИНГТОН, САД -- На состанокот во петокот (16-ти ноември) во Вашингтон, високиот претставник Мирослав Лајчак и американскиот потсекретар за политички прашања, Никола Барнс, отфрлија секаква поврзаност помеѓу идниот статус на Косово и територијалниот интегритет на Босна и Херцеговина (БиХ).
Тие ги повикаа босанските водачи да ги исполнат своите обврски и да ја преземат одговорноста за иднината на земјата.
„Конкретните чекори преземени од страна на босанските политичари ќе одредат дали БиХ уште повеќе ќе се изолира или ќе оди кон европска интеграција“, рекоа официјалните претставници во заедничката изјава за медиумите.
Барнс, исто така, изрази целосна поддршка од американската влада за активностите на високиот претставник.
За време на посетата на американскиот главен град, Лајчак, исто така, оствари разговори со помошник државниот секретар за европски и евроазиски прашања, Даниел Фрајд, неговата заменичка, Розмари ди Карло, и директорот за европски прашања на Националниот совет за безбедност, Џуди Енсли.
(веб-страница на ОХР, Фена, РТРС - 16/11/07)
