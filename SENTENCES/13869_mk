19/01/2006
ЗАГРЕБ, Хрватска -- Претседателот Стипе Месиќ во средата (18-ти јануари) изјави дека земјата е подготвена да ги реши сите заостанати прашања со Италија во врска со Втората светска војна, вклучувајќи ја и исплатата на долгот во висина од 28 милиони евра. 
По традиционалниот новогодишен прием за претставниците на хрватските медиуми Месиќ истакна дека Загреб сака ова поглавје да се затвори. 
Финансиските обврски произлегуваат од договорот помеѓу Италија и поранешна Југославија, чиј наследник е Хрватска. 
Месиќ, исто така, ја критикуваше Италија за нејзината неподготвеност за компензација на Хрватите чиј имот во Италија беше уништен или кои беа затворени во италијанските затвори без судски процеси за време на војната. 
(ХИНА - 18/01/06)
