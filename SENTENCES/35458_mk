16/04/2004
СКОПЈЕ, Македонија -- Владејачкиот Социјалдемократски сојуз на Македонија (СДСМ) соопшти дека се надева оти помалиот партнер во Владата, Демократската унија за интеграција (ДУИ), ќе го поддржи премиерот Бранко Црвенковски на вториот круг од изборите на 28-ми април.
Портпаролката на СДСМ, Радмила Шеќеринска, во четвртокот (15-ти април) изјави дека партијата верува оти задоволството на јавноста од Владата на Црвенковски во целина, му помогна на кандидатот на ДУИ, Гзим Острени, за првиот круг во средата.
Црвенковски ќе се соочи со Сашко Кедев од главната опозициона партија ВМРО-ДПМНЕ во вториот круг од претседателските избори.
Во другите вести од четвртокот, македонските авијациски власти започнаа дискусија во врска со извештајот на инспекторите од Босна и Херцеговина за авионската несреќа на 26-ти февруари оваа година во близина на Мостар, во која загина македонскиот претседател Борис Трајковски.
Деталите од извештајот не беа објавени.
(Утрински весник, Дневник - 16/04/04;
МИА, Макфакс - 15/04/04)
