03/08/2006
ЗАГРЕБ, Хрватска -- Трибуналот на ОН за воени злосторства издаде судска забрана за хрватскиот новинар Домагој Маргетиќ, веројатно во врска со содржината на неговата лична веб-страница.
Судијата на Загребскиот жупански суд Ратко Счекиќ во средата (2-ри август) доби судска забрана, но рече дека нејзината содржина е строго доверлива.
Маргетиќ вели дека претпоставува оти истата се однесува на објавувањето, на неговата веб-страница, на листата на заштитени сведоци во хашкиот процес во 2004 година против хрватскиот генерал од Босна, Тихомир Блашкиќ.
Тој тврди дека листата не била доверлива и дека ја добил од помошник на главната обвинителка за воени злосторства, Карла дел Понте.
Маргетиќ и двајца други хрватски новинари, Стјепан Шешељ и Маријан Крижиќ, беа претходно сослушани поради непочитување на судот, откако го открија идентитетот и сведочењето на еден сведок под заштита во судскиот процес против Блашкиќ.
Минатиот месец Дел Понте одлучи да се откаже од судењето против нив.
(Вечерњи лист, Нови лист - 03/08/06;
ХИНA - 02/08/06)
