21/10/2008
ПОДГОРИЦА, Црна Гора -- Властите немаат намера да одржат референдум за признавањето на независноста на Косово, изјави во понеделникот (20-ти октомври) претседателот на парламентот, Ранко Кривокапиќ.
„Никогаш немало случај некој да организира референдум во својата сопствена држава за политички причини поврзани со друга држава“, рече Кривокапиќ.
Минатата недела вршителот на функцијата поглавар на Српската православна црква, митрополитот Амфилохије Радовиќ, рече дека војна во регионот е неизбежна по независноста на Косово и поради условите со кои се соочува српското малцинство во Косово.
Во другите вести од понеделникот, Меѓународната цивилна канцеларија за Косово ги одреди главните приоритети во текот на следните шест месеци за придвижување на земјата поблизу до пристапот во ЕУ.
Трите главни области на политиката се децентрализацијата, владеењето на правото и безбедносните реформи.
(Коха Диторе, Лајм - 21/10/08;
Maкфакс, РТЦГ, БГНЕС, Кохавижн, РТК, Телеграфи - 20/10/08)
