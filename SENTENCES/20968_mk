05/12/2007
AТИНА, Грција -- Министерот за надворешни работи, Дора Бакојани, и нејзиниот турски колега во посета на земјата, Али Бабаџан, во вторникот (4-ти декември) постигнаа согласност околу пакетот мерки за градење на довербата и безбедноста помеѓу двете земји.
Мерките главно се однесуваат на воените прашања и вклучуваат формирање заеднички единици и редовни состаноци помеѓу високи армиски претставници и пограничните власти.
Тие, исто така, ќе ја зајакнат соработката во случај на природни и други катастрофи.
Бабаџан додаде дека Турција ќе стори сé што може -- во рамките на ОН -- да постигне сеопфатно решение за кипарското прашање.
Бакојани, од своја страна, рече дека Грција е решена да патува по патот на билатералните интереси.
Тие се согласија грчкиот премиер Костас Караманлис да ја посети Турција на крајот на јануари.
Членовите на бизнис заедницата што го придружуваат Бабаџан ги претставија информациите за заедничките проекти во енергетскиот, градежниот и телекомуникацискиот сектор и секторот на управување со иригацијата.
(Милијет - 05/12/07;
Антена, СНН Турк, АФП, А1, ДПА, Б92 - 04/12/07)
