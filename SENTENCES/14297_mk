13/03/2006
ХАГ, Холандија -- Комисијата на Трибуналот на ОН во петокот (10-ти март) ги прогласи за виновни хрватскиот новинар Ивица Маријачиќ и поранешниот припадник на безбедносните сили Маркица Ребиќ и им одреди парична казна во висина од по 15.000 евра. 
Трибуналот вели дека Маријачиќ, поранешен главен уредник на загребскиот неделник „Хрватски лист“ и Ребиќ, поранешен шеф на Хрватската безбедносно-информативна служба, намерно откриле детали од сведочењето на еден заштитен сведок во судскиот процес против поранешниот генерал на хрватската армија Тихомир Блашкиќ. 
Адвокатите на одбраната планираат да поднесат жалба на пресудата. 
(Нови лист, Вечерњи лист - 11/03/06; ХИНА, ХРT - 10/03/06)
