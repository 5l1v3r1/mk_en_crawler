15/07/2008
СКОПЈЕ, Македонија -- Премиерот Никола Груевски во понеделникот (14-ти јули) испрати писмо до својот грчки колега, Костас Караманлис, во кое од него бара да го признае македонското малцинство во Грција.
Груевски побара од Караманлис да најде трајно решение за „историските грешки од минатото“, кои, според него, ќе ги подобрат врските помеѓу двете земји.
Тој сака македонското малцинство да добие право на образование на својот мајчин јазик, да му биде дозволено да ја негува својата култура и традиции, како и да го користи својот јазик во институциите на локалната власт во областите населени претежно со Македонци.
Во вторникот Караманлис одговори велејќи дека Атина нема намера да разговара за ваквите прашања, за кои рече дека излегуваат од рамките на тековните напори за решавање на долготрајниот спор околу името помеѓу двете земји.
(Катимерини, Макфакс, Дневник, Вечер - 15/07/08;
ИТАР-ТАСС, Макфакс, Катимерини, АНА-МПА, In.news - 14/07/08)
