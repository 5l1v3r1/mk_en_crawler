23/11/2009
TИРАНА, Албанија -- Опозициските партии во неделата (22-ри ноември) ги завршија тридневните протести, поставувајќи ѝ ултиматум на владата:
да отпочне истрага за општите избори на 28-ми јуни во рок од десет дена, или да се подготви за нови протести.
„Ќе ја обединиме државата како едно семејство, кое ќе застане во одбрана на демократски вредности и нема да запреме додека Албанија не прогласи предвремени избори“, рече водачот на Социјалистичката партија Еди Рама.
Организаторите тврдат дека тридневните демонстрации се најдолги и најголеми протести организирани досега од опозициските партии во Албанија.
Реагирајќи на настаните изминатиот викенд, премиерот Сали Бериша рече дека „е отворен за сериозен дијалог, но ...
нема да прифати измама“.
Тој додаде дека изборите биле потврдени од независни институции.
(ВоА, Шекули, Телеграфи, Топ ченал, ББС, Ора њус - 22/11/09)
