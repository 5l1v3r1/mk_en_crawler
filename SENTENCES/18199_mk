15/07/2007
БЕЛГРАД, Србија -- Генералниот секретар на НАТО, Јап де Хоп Шефер, во петокот (13-ти јули) изрази поддршка за новата нацрт-резолуција за Косово поддржана од Запад во Советот за безбедност на ОН, велејќи дека истата можеби е „последна шанса“ за контролирано политичко решение за прашањето на статусот. 
Де Хоп Шефер беше во Белград на разговори со официјални претставници, меѓу кои и министерот за надворешни работи, Вук Јеремиќ. 
Српските официјални претставници го потврдија своето противење на планот на Ахтисари и новата нацрт-резолуција на ОН, инсистирајќи на тоа дека исходот мора да ги почитува српскиот суверенитет и територијален интегритет. 
(Блиц, Бетa - 14/07/07; Б92, Бета, Танјуг, ЕПА, АП, Косовалајв - 13/07/07)
