11/05/2007
ЗАГРЕБ, Хрватска -- Балканските земји направија „историски напредок“ во развојот на меѓусебните врски, рече во четвртокот (10-ти мај) комесарот за проширување на ЕУ, Оли Рен.
„Транзицијата кон регионална сопственост на политичката соработка добро напредува и се одвива подобро од очекуваното“, додаде тој.
Рен, исто така, ги пофали реформите во областа, споменувајќи го неодамнешниот пристап во ЕУ на Бугарија и Романија и напредокот што некои земји во Западен Балкан го постигнаа кон членството.
Тој го изјави ова по состанокот на Балканскиот пакт за стабилност во Загреб.
Балканските земји одлучија да формираат Регионален совет за соработка како замена за пактот.
Истиот ќе има седиште во Сараево и ќе го води хрватски дипломат.
(Дневни аваз, Независне новинe - 11/05/07;
AФП, РТРС, ПБС, Фена - 10/05/07)
