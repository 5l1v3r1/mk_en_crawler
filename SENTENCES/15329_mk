27/06/2006
БРИСЕЛ, Белгија -- Високиот претставник Кристијан Шварц-Шилинг лобираше за релаксирање на визниот режим на ЕУ за граѓаните на Босна и Херцеговина (БиХ), за време на разговорите со комесарите за правда и проширување на ЕУ, Франко Фратини и Оли Рен, во понеделникот (26-ти јуни) во Брисел. 
Тој им рече на официјалните претставници на ЕУ дека со олеснувањето на процесот за бизнисмените, студентите и научниците ќе се овозможи одржување на динамиката кон евроатланската интеграција.
Во другите вести, обвинителите во БиХ постигнаа договор со наводниот соучесник во терористичката завера која, наводно, вклучувала самоубиствени бомбашки напади во Данска. 
Амир Бајриќ е еден од петмината затворени во Сараевскиот кантонски суд минатиот ноември. 
Во замена за признавањето на вината, тој ќе добие намалена затворска казна. 
(Дневни аваз - 27/06/06; извори на ОХР, РТРС, ПБС БиХ, НТВ Хајат - 26/06/06)
