29/11/2006
ХАГ, Холандија -- Апелационата комисија на Трибуналот на ОН во вторникот (28-ми ноември) му ја намали затворската казна на лекарот од босанските Срби, Благоје Симиќ. 
Тој беше осуден за злосторства врз несрпските цивили во Босански Самац помеѓу април 1992 и декември 1993 година. 
Апелационата комисија ја намали неговата затворска казна од 17 на 15 години со поништување на неговата пресуда по една точка, оставајќи ги останатите. 
Тој беше најпрво осуден во 2003 година.
Исто така во вторникот, Хашкиот трибунал објави дека следното сослушување во судскиот процес против хрватскиот новинар Домагој Маргетиќ ќе се одржи во четврток. 
Тој е обвинет за непочитување на судот, за наводно откривање на идентитетот на заштитените сведоци во судскиот процес против Тихомир Блашкиќ. 
(веб-страница на МКТЈ, РТРС, ПБС БиХ, Ројтерс, АП - 28/11/06)
