30/12/2005
ЗАГРЕБ, Хрватска -- Претседателот Стипе Месиќ во четвртокот (29-ти декември) изјави дека е подготвен да сведочи во Хаг против генералите Анте Готовина, Младен Маркач и Иван Чермак, кои се обвинети во врска со воените злосторства против Србите од 1995 година. 
Тој, исто така, ја потврди решеноста на Хрватска да му помогне на Трибуналот за воени злосторства и ги повика сите хрватски државјани повикани да им помогнат на истражителите на ОН без двоумење да соработуваат.
Исто така, адвокатот на Готовина, Марин Ивановиќ, изјави дека сведочењето на членовите на Хрватскиот совет за одбрана и командата на армијата на Босна и Херцеговина (БиХ) -- како и босанските воени документи -- треба да бидат клучни за одбраната, особено во врска со операцијата „Бура“. 
Готовина беше уапсен во Шпанија претходно овој месец, по четири години поминати во бегство. 
(Вјесник, Вечерњи лист - 30/12/05; ХИНА - 29/12/05)
