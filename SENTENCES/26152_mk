15/09/2009
ХАГ, Холандија -- Поранешната претседателка на босанските Срби Билјана Плавшиќ, која отслужува 11-годишна затворска казна во шведски затвор, за нејзината улога во воените злосторства врз босанските муслимани за време на конфликтот во периодот 1992-1995 година, ќе биде пуштена на слобода порано, објави Хашкиот трибунал за воени злосторства во вторникот (15-ти септември).
Претседателот на Трибуналот, Патрик Робинсон, во понеделникот објави одлука дека таа треба да биде ослободена „и покрај тежината на нејзините кривични дела“.
Плавшиќ (79) отслужи две третини од својата казна, и според шведскиот закон, не може да биде ослободена пред 27-ми октомври.
Таа беше осудена во 2003 година откако се изјасни за виновна по една точка од обвинението, злосторства против човештвото, како дел од кампањата на етничко чистење во која беа протерувани муслиманите и Хрватите од областите под српска контрола во Босна.
(AП, АФП, Бета, РТС - 15/09/09)
