24/04/2009
БРИСЕЛ, Белгија -- Министерскиот совет на ЕУ во четвртокот (23-ти април) се согласи да отпочне процедура со која на Црна Гора ќе й биде даден статус на кандидат за членство во ЕУ. 
Советот ќе ја испрати апликацијата на земјата до Европската комисија (ЕК), која ќе издаде мислење дали Црна Гора да биде прифатена како официјален кандидат. 
Претставници на ЕК рекоа дека времето потребно за спроведување длабинска студија за апликацијата ќе зависи од брзината со која Црна Гора ќе одговори на прашањата на ЕУ. 
Во случајот на актуелниот кандидат Хрватска, процесот траеше 14 месеци.
Во другите вести од четвртокот, ЕК објави дека ќе инвестира околу 20 милиони евра во еколошки проекти во Црна Гора. 
Леополд Маурер, шеф на делегацијата на ЕК во Црна Гора, го соопшти ова за време на еколошкиот саем во Будва. 
(ДПА, Макфакс, Бета, Б92 - 23/04/09)
