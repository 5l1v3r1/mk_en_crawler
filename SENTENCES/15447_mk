26/04/2006
СКОПЈЕ, Македонија -- Работничките здруженија во вторникот (25-ти април) го отфрлија новиот владин нацрт-закон за статусот на стечајните работници. 
Според извештаите во медиумите, членовите на здруженијата се заканиле дека ќе започнат протести поради одбивањето на владата да ја одобри финансиската помош за ваквите работници, кои ги загубиле своите работни места како резултат на реструктуирањето. 
Наместо тоа, владата усвои нацрт-закон чија цел е охрабрување на нови вработувања на ваквиот персонал, нудејќи стимуланси за потенцијалните нови работодавци.
Во другите вести, делегација на парламентарни членови од Ирска се наоѓа во посета на Скопје. 
Претседавачот Мајкл Вудс ја потврди целосната поддршка на Даблин за напорите на Македонија за интеграција во ЕУ. 
(A1 ТВ, МИА, веб-страница на македонската влада - 26/04/06; Телма ТВ, Макфакс - 25/04/06)
