30/05/2003
СКОПЈЕ, Македонија -- Регионалната конференција насловена "Европски перспективи за пристап на земјите од Југоисточна Европа" беше отворена во четвртокот (29-ти мај) во Скопје. 
Дводневниот форум има за цел да го разгледа напредокот на патот кон интеграција на секоја од земјите. 
Обраќајќи се пред учесниците, македонската вице-премиерка Радмила Шеќеринска рече дека неодамнешната соработка од страна на земјите од Југоисточна Европа во нивните подготовки за престојниот самит на ЕУ во Солун покажува колку добро тие можат да работат заедно.
Исто така во четвртокот, лобистот на НАТО Брус Џексон се состана во Скопје со премиерот Бранко Црвенковски, на разговори за Јадранската повелба за стратешко партнерство, која неодамна беше потпишана од страна на САД, Македонија, Албанија и Хрватска. 
Џексон изјави дека трите балкански земји имаат реална шанса да станат дел од НАТО во 2006 година. 
(Дневник - 30/05/03; МИА, Макфакс - 29/05/03)
