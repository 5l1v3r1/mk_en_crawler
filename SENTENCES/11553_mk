22/07/2005
ТИРАНА, Албанија -- Демократската партија (ДП) ги продолжува разговорите со партиите во кои гледа потенцијални партнери во новата владина коалиција предводена од претседателот на ДП, Сали Бериша, како што се вели во соопштението за печатот во петокот (22-ри јули).
Претставниците на ДП, Џозефина Топали и Генц Рули, ги водат тековните разговори со Републиканската партија, Партијата на нова демократија и Христијанско-демократската партија.
Унијата за човекови права (УХРП) на етничкото малцинство во средата потврди дека нејзиниот водач, Ванѓел Дуле, ќе се состане со Бериша следната недела.
УХРП й беше партнер на владејачката Социјалистичка партија.
ДП на разговори покани уште еден сојузник на СП, Партијата на аграрните екологисти.
Во меѓувреме, конечните резултати од парламентарните избори на 3-ти јули би можеле да бидат одложени поради големиот број поднесени жалби.
(Албански вести - 22/07/05)
