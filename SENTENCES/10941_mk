31/07/2005
БАЊА ЛУКА, Босна и Херцеговина (БиХ) -- Разговорите за клучните полициски реформи во БиХ ќе продолжат во средината од август и ќе се одржат на институционално ниво, како што беше објавено во петокот (29-ти јули), по состаникот со високиот претставник Педи Ешдаун, премиерот на БиХ Аднан Терзиќ и претставниците на БиХ, владите на Република Српска (РС) и Федерацијата на БиХ одржан претходната вечер.
Ешдаун и Терзиќ повикаа на состанок во Бања Лука во четвртокот за дефинирање на следните чекори во запрениот процес на реструктуирање на полицијата.
Владата на РС во петокот објави соопштение во кое се вели дека учесниците одлучиле дека во преговорите ќе бидат вклучени само институциите во БиХ.
Меѓународните претставници ќе присуствуваат на следните состаноци ако биде потребна техничка помош.
Терзиќ рече дека ако биде потребно разговорите ќе се одржуваат секој ден сé додека не бидат одредени сите аспекти на полициските реформи.
Реформите се клучни за започнување на разговорите за стабилизација и асоцијација со ЕУ оваа есен.
(Дневни аваз - 30/07/05;
Фена, РТРС, ПБС БиХ - 29/07/05)
