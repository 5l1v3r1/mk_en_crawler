11/12/2009
Романскиот aвиопревозник Таром отвори нов правец кој го поврзува Букурешт со Белград во понеделникот (7-ми декември).
Овој потег се случи по одлуката минатиот месец на ЕУ за укинување на визните услови за српските граѓани кои патуваат во блокот.
Европската банка за реконструкција и развој одобри заем во висина од 41,1 милион евра за изградба на трговски центар во Осиек, Хрватскa.
Финансирањето се состои од кредит во висина од 34,4 милиони евра и вклучува капитална инвестиција.
Трговскиот центар, наречен Авењу мол Осиек, ќе се протега на 27.000 квадратни метри и ќе вклучува повеќе од 80 продавници.
Србијa го презеде ротирачкото претседателство на Централноевропскиот договор за слободна трговија (ЦЕФТА) од <b>Црна Гора</b> во петокот (4-ти декември).
Министерот за трговија и услуги, Слободан Милосављевиќ, рече на самитот на ЦЕФТА во Бечиќи, Црна Гора, дека претседателството на Србија ќе се фокусира на отстранувањето на економските трговски бариери.
Oраховица, Хрватскa, стана главна туристичка дестинација, со повеќе од 140.000 туристи оваа година.
Малиот град во округот Вировитица-Подравина е познат и како Мала Швајцарија поради сличностите во културата, убавината и езерата.
Наглото зголемување на туризмот се случи откако Ораховица беше рангирана во највисоката „А“ туристичка категорија,
ОН ја избраа Aлбанијa за промовирање на соларната енергија заедно со пет други земји -- Алжир, Либан, Индија, Мексико и Чиле.
Четиригодишниот проект на УНДП, со буџет од 1,86 милиони евра, има за цел поставување соларни панели од 75.000 квадратни метри во земјата.
Ова е прв голем проект на Албанија за намалување на емисиите на јаглерод.
Косовските комерцијални банки и понатаму наплаќаат највисоки каматни стапки на заемите, објави во вторникот (8-ми декември) институтот ГАП, експертска група со седиште во Приштина.
Каматните стапки остануваат на 10,8 отсто до 12 отсто, и покрај пазарната конкуренција, објави ГАП за време на презентацијата на својот извештај Банк-метар.
Приватизацијата на шест фабрики за шеќер во Tурција ѝ донесе на земјата 411 милиони евра приходи, објави во вторникот (8-ми декември) Врховниот одбор за приватизација.
Тендерот за шесте капацитети го доби Ак-Кан Шекер.
Осум други претпријатија, исто така, учествуваа на тендерот.
(Разни извори – 04/12/09-11/12/09)
