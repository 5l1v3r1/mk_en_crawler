07/03/2011
БЕЛГРАД, Србија -- Разговорите меѓу Белград и Приштина се значајни за европската иднина на регионот и треба да резултираат со решение за практичните прашања и подобрување на секојдневниот живот, рече шефицата за надворешна политика на ЕУ, Кетрин Ештон, во интервју за белградска Политика во понеделник (7-ми март). 
Таа посочи дека барањето решенија за проблемите преку дијалог е европски начин, и дека една цел на разговорите е да се донесат Белград и Приштина поблизу до ЕУ. 
Ештон додаде дека разговорите нема да го опфатат прашањето на статусот на Косово. 
Разговорите со кои ќе посредува ЕУ треба да започнат во вторник во Брисел. 
(Политика, Бета, Танјуг, Б92 - 07/03/11)
