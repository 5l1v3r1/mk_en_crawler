29/09/2004
ТИРАНА, Албанија -- Министерот за одбрана, Пандели Мајко, во вторникот (28-ми септември) се состана со помошникот на генералниот секретар на НАТО, Гунтер Алтенбург.
Тие разговараа за напредокот во реформите поврзани со одбраната, како и за спроведувањето на Акциониот план за членство.
Мајко го информираше Алтенбург за напредокот што е постигнат во реструктурирањето на армијата и постигнувањето на стандардите на НАТО.
Алтенбург, од своја страна, го пофали учеството на Албанија во меѓународните мировни мисии во Авганистан и во Босна и Херцеговина.
Исто така во вторникот, Албанија потпиша договор со Косово кој има за цел избегнување на двојното оданочување и унапредување на економската соработка.
Косово веќе потпиша сличен договор со САД.
(ATA, РТВ21, КосоваЛајв - 28/09/04)
