05/11/2004
ЗАГРЕБ, Хрватска -- Теодор Мерон, претседателот на Трибуналот на ОН за воени злосторства, во четвртокот (4-ти ноември) побара од Хрватска да го уапси генерал Анте Готовина и другите осомничени. 
Тој по разговорите со хрватскиот министер за надворешни работи Миомир Жужул рече дека е од „суштинска важност“ Загреб да му ги предаде преостанатите бегалци на Хашкиот трибунал. 
Мерон ќе презентира извештај за соработката пред Генералното собрание на ОН на 15-ти ноември и еден пред Советот за безбедност на ОН една недела подоцна.
Во меѓувреме, хрватските опозициони партии во четвртокот побараа оставка од Жужул, по извештаите дека неговата жена примила мито од 19.000 евра. 
Жужул ги негираше обвинувањата. 
Опозициските социјалдемократи бараат парламентарна истрага, тврдејќи дека имаат документи кои ги докажуваат наводите. 
(AФП, ХИНА, ХРТ - 04/11/04)
