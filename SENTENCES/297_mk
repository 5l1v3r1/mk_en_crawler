25/10/2010
Од Линда Карадаку за Southeast European Times во Призрен - 25/10/10 Фотографии на Лаура Хасани
Мултикултурна историја е на јужниот град Призрен е толку богата, што тој е наречен отворен музеј. 
Градот и неговата поголема општина, која вклучува десетици околни села, нуди прекрасни пејсажи, поради неговата местоположба на падините на Шар Планина и на бреговите на реката Бистрица, граничејќи се со Албанија и Македонија.
Мешавина на ориентална континентална кујна се служи во еден ресторан во близина на реката.
Занаетчиите нудат злато и сребрен накит, везови, текстил, и многу повеќе. 
Работата продолжува во киосците и малите дрвени продавници додека сонцето не зајде зад планините. 
Луѓето се шетаат на камените улици покрај реката, создавајќи пријатен жагор на разни јазици.
„Се прилагодуваме почитувајќи се едни со други", вели 40-годишниот жител Фахрудин Амза. 
Тој и неговиот син служат призренска боза, благ, ладен пијалок и сладолед во нивниот бар.
И покрај тоа што имаше непријатни исклучоци, како што беше за време на битките во периодот од 1998 до 1999 година, меѓу луѓето [генерално] владее хармонија", изјави албанскиот католик Ндуе Палука за SETimes. 
"Тоа се луѓе кои ја воспоставиле и сочувале таа хармонија.“
Амза дошол во Призрен пред 28 години од Драгаш. 
Тој е припадник на малцинството Горани, муслиманска група чиј јазик е мешавина од македонски, бугарски и српски јазик. 
Но, Амза и неговото семејство, исто така, зборуваат и албански, а неговите деца одат во албанско училиште.
Многу луѓе во Призрен, како Амза, се полиглоти. 
Беким Дили, Босанец, кој работи како келнер во еден кафе бар чиј сопственик е Албанец, исто така зборува албански.
„Призрен е обединет град, град на сите", рече Дили служејќи во еден бар полн со етнички Албанци, Босанци и Турци.
Едис Шекаџиу е еден од младите етничките Турци во Призрен. 
По неодамнешното дипломирање на универзитетот во Турција, тој се вратил во својот роден град, каде што турската заедница е влијателна. 
24-годишниот архитект смета дека Призрен е традиционален град, кој успеал да го зачува својот идентитет.
Кафе барот е веднаш до старата џамија Синан паша, една од најубавите во Призрен. 
Од кафеаната, ако се погледне нагоре кон ридот, можат да се видат цркви и манастири, католички и православни.
Црквата Сцети Ѓорѓија е во средината на една призренска калдарма, турски израз за камени улици. 
Таа е една од најстарите православни цркви во градот.
Отец Теодор неодамна беше назначен таму од Белград. 
Тој вели дека му се допаѓа градот и се чувствува безбедно таму.
Алајдин Шала е припадник на косовската полиција, кој служи во црквата. 
Тој и неговите колеги работат за да им обезбедат сигурност на свештениците и црквата, која беше цел на напади од страна на Албанците во немирите во март 2004 година.
Речиси е доцна попладне и време е да се проба познатиот призренски ќебап, кој еден познавач го опиша на интернет како „месно купче на радоста".
Мештаните препорачуваат мало место што се наоѓа спроти еден од главните мостови на реката доколку сакате да пробате топли и вкусни пецива, бурек, со месо, зелка или сирење.
Има една легенда во Призрен, дека ако се напиете вода од ладната фонтана во средината на Шадерван, главниот плоштад во центарот на градот, повторно ќе се вратите во овој прекрасен град.
„Ако се напиете вода на плоштадот Шадерван, вие повторно ќе дојдете во градот," вели Палука, пиејќи го својот пијалок, боза. 
„Така велат луѓето тука."
