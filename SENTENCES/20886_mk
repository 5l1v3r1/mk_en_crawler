06/12/2007
АТИНА, Грција -- Грција и Македонија во средата (5-ти декември) се согласија да одржат нов круг разговори за спорот околу официјалното име на Македонија.
Во договорот посредуваше специјалниот претставник на ОН, Метју Нимиц.
Наместо во Њујорк, разговорите ќе се одржат во Скопје следниот месец, со можност за нареден состанок потоа во Атина.
По разговорите со грчкиот министер за надворешни работи, Дора Бакојани, во Атина, Нимиц рече дека неговата цел е полека да ги доближи позициите на двете земји во следните неколку месеци.
Грција се противи на официјалното име на својот сосед, Република Македонија, бидејќи смета дека тоа имплицира претензии кон нејзината античка покраина Македонија.
Атина сега се заканува дека ако прашањето не биде решено, таа ќе го блокира пристапот на Скопје во НАТО и ЕУ.
НАТО во април 2008 година ќе одлучи дали ќе ја покани Македонија за членство.
(Вечер, Њујорк тајмс - 06/12/07;
AФП, Томсон фајненшал, ДПА, АНА-МПА, Скај, Макфакс, Антена, А1, МИА, веб-страница на ОН - 05/12/07)
