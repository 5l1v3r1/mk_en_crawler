08/07/2008
САРАЕВО, Босна и Херцеговина (БиХ) -- Министерот за надворешни работи, Свен Алкалај, во понеделникот (7-ми јули) им пиша на највисоките дипломати на сите 27 земји-членки на ЕУ, барајќи од секоја од нив одделно да го одобри издавањето бесплатни визи за босанските државјани до стапувањето на сила на безвизниот режим помеѓу ЕУ и БиХ.
Издавањето бесплатни визи ќе биде клучно во зајакнувањето на поддршката за интеграција во ЕУ помеѓу граѓаните на БиХ, со што ќе создаде позитивна енергија и ќе го забрза реформскиот процес, рече Алкалај.
Во другите вести, властите во БиХ во понеделникот објавија дека остатоците на 307 жртви на босанските муслимани од масакрот во Сребреница во 1995 година ќе бидат повторно закопани в петок, кога земјата ја одбележува 13-годишнината од најголемото воено злосторство во Европа по Втората светска војна.
Погребот ќе се случи на местото каде што војниците од босанските Срби убија околу 8.000 мажи и момчиња во јули 1995 година.
(СРНА, РТРС, Дневни аваз, Фена, АФП - 07/07/08)
