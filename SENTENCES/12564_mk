07/04/2005
СОФИЈА, Бугарија -- По консултациите помеѓу партнерите на владејачката коалиција, опозицијата и претседателот Георги Парванов, парламентот во средата (6-ти април) конечно ги одобри измените на законот за избори.
Со измените се воведуваат депозити за учество, кои треба да ги плаќаат партиите на следните парламентарни избори.
Висината на депозитите, околу 10.000 евра, претставува половина од цифрата што првично ја бараше владејачката партија НДС-II.
Во другите вести, Министерството за надворешни работи во средата потврди дека Бугарија ќе воведе визен режим за соседна Македонија, почнувајќи од 1-ви јануари 2007 година.
Оваа мерка е во согласност со обврските што произлегуваат од идното членство на Бугарија во ЕУ.
Во меѓувреме, во четвртокот, Парванов ќе му биде домаќин на српскиот претседател Борис Тадиќ, кој ќе престојува за првпат во официјална посета на Бугарија.
(24 Часа, Монитор, Макфакс - 07/04/05;
бТВ, Медиапул, Нова ТВ - 06/04/05)
