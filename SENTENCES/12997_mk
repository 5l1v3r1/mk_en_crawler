01/06/2005
ПРИШТИНА, Косово, Србија и Црна Гора -- Косово во вторникот (31-ви мај) го усвои новиот систем на поштенски броеви со цел забрзување на испораката на поштата.
Приштина сега ќе го користи бројот 10000 како свој нов поштенски број, наместо стариот југословенски број 38000.
Новиот систем е одобрен од правната канцеларија на УНМИК.
Во другите вести, за време на посетата на Приштина во вторникот, белгискиот министер за надворешни работи, Карел де Гихт, вети дека Брисел ќе обезбеди финансиска помош за спроведување на реформите во локалната власт на Косово.
Де Гихт се состана со шефот на УНМИК, Сорен Јесен-Петерсен, како и со косовскиот претседател Ибрахим Ругова и со премиерот Бајрам Косуми.
(AП, Танјуг, Косова лајв, Бета - 31/05/05)
