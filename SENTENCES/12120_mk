15/12/2004
САРАЕВО, Босна и Херцеговина (БиХ) -- Високиот претставник Педи Ешдаун во вторникот (14-ти декември) го поздрави изборот на новиот градоначалник на Мостар Љубо Бешлиќ, кој е резултат на политичкиот консензус помеѓу главните етнички политички сили -- Хрватската демократска заедница (ХДЗ) и Бошњачката партија за Демократска акција (СДА). 
Кандидатурата на Бешлиќ беше одобрена на седницата на Советот на Мостар во вторникот, откако ХДЗ И СДА постигнаа договор за поделбата на главните места во градската администрација. 
(Фена, Pincom.info, ПБС БиХ - 14/12/04)
