12/01/2009
САРАЕВО, Босна и Херцеговина (БиХ) -- Премиерот на Федерацијата на БиХ (ФБиХ), Неџад Бранковиќ во неделата (11-ти јануари) се закани со оставка, еден ден откако група непознати мажи ја нападнаа неговата куќа. 
Во отворено писмо до претседателот на ФБиХ, Борјана Кристо, Бранковиќ го критикуваше бавниот одговор на полицијата, додавајќи дека сега се прашува дали треба да остане на функцијата. 
Со оглед на заканата по неговото семејство, „Јас сметам дека секоја граница на моето трпение е премината во врска со работата на безбедносните власти“, се вели во писмото на Бранковиќ. 
Тој, сепак, додава дека поради својата одговорност кон јавноста и парламентарното мнозинство, нема да дејствува еднострано. 
(Независне новине, Танјуг, Б92 - 11/01/09)
