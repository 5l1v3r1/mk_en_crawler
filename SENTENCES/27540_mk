30/06/2010
ХАГ, Холандија -- Трибуналот на ОН за воени злосторства му одобри предвремено ослободување на поранешниот висок претставник на босанските Срби, Милан Гверо, кој беше осуден овој месец на пет години затвор за злосторства против човештвото извршени во Сребреница во 1995 година, објавија медиумите во вторникот (29-ти јуни). 
При донесувањето на одлуката, Трибуналот ја зел предвид лошата здравствена состојба на Гверо. 
На 16-ти јуни тој побара предвремено ослободување, истакнувајќи дека поминал повеќе од четири години во притвор, или повеќе од две третини од својата казна. 
Близок соработник на воениот командант на босанските Срби во времето на војната Ратко Младиќ, Гверо му се предаде на Трибуналот во 2005 година. 
(Б92, Танјуг, Дневни аваз, РТРС, Фена - 29/06/10)
