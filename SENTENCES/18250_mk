12/04/2007
БЕЛГРАД, Србија -- Вашингтон и Москва разговараат за надминување на своите разлики во врска со предложениот план за иднината на Косово, рече американскиот амбасадор во Белград во средата (11-ти април). 
Мајкл Полт за новинарите изјави дека Советот за безбедност на ОН би можел да усвои резолуција за Косово доцна напролет или на почетокот од летото. 
САД, додаде тој, разговараат за планот со сите членки на Советот за безбедност, како и со другите членки на меѓународната Контакт-група за Косово -- Велика Британија, Франција, Германија, Италија и Русија.
Исто така во средата, шефот на УНМИК, Јоаким Рикер, рече дека ОН би можеле да го завршат своето присуство во Косово во рок од 120 дена од усвојувањето на резолуцијата на Советот за безбедност за иднината на покраината. 
Ако планот на поранешниот фински претседател Марти Ахтисари биде усвоен, УНМИК ќе й ги пренесе повеќето свои надлежности и операции на косовската влада и ќе биде наследен од мисија на ЕУ. 
(Глас јавности, Политика - 12/04/07; Taнјуг, РТС, РТК, РФЕ, Б92, Топ-ченал - 11/04/07)
