20/08/2010
ЗАГРЕБ, Хрватска -- Претседателот Иво Јосиповиќ во четвртокот (19-ти август) потпиша одлука за одземање на воените ордени на осудениот воен злосторник Бранимир Главаш.
Јосиповиќ, исто така, објави дека ќе му го одземе чинот на генерал-мајор на Главаш.
Потегот уследи откако Врховниот суд ја потврди неговата пресуда за воени злосторства извршени врз српските цивили за време на конфликтот во периодот 1991-1995 година.
На крајот од јули неговата затворска казна беше намалена од десет на осум години за воените злосторства извршени врз етничките Срби во градот Осиек во 1991 година.
Главаш ја напушти Хрватска и замина во соседна Босна и Херцеговина за да го избегне отслужувањето на казната.
Претходно оваа недела тој го изгуби своето место во хрватскиот парламент.
(ХРТ, Вечерњи лист, Нова ТВ, АП - 19/08/10)
