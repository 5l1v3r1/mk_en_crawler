27/08/2010
AТИНА, Грција -- Министерството за труд во четвртокот (26-ти август) објави дека земјата троши милиони за исплата на пензии на луѓе кои се долго време починати. 
Министерот за труд, Јоргос Кутруманис, вели дека околу 500 луѓе на возраст над 110 години добиваат пензии, повеќе од 300 починале, и тоа во некои случаи пред многу години. 
„Откривме дека пензија му се исплаќа на лице кое починало во 1999 година и, исто така, откривме случаи каде што пензиите им се плаќаат на луѓе кои починале пред пет до седум години“, рече Кутруманис. 
Тој додаде дека властите моментно ја разгледуваат ситуацијата.
Исто така во четвртокот опозициската Нова демократија го обвини премиерот Јоргос Папандреу дека одобрил трошоци за специјалните советници и покрај острите мерки за кратење на огромниот буџетски дефицит на Грција. 
„Се чини дека пари има“, рече портпаролот на Нова демократија, Панос Панајотопулос за Нет ТВ. 
„Не, се разбира, за оние што примаат плати и пензионерите, туку за армијата советници што г-дин Папандреу ги ангажира за својата лична канцеларија (Нет ТВ, Блумберг, ББС, ДПА, Гардијан, РФИ - 26/08/10)
