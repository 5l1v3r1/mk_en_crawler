09/07/2008
СКОПЈЕ, Македонија -- Македонскиот претседател Бранко Црвенковски во вторникот (8-ми јули) се состана со премиерот Никола Груевски, на разговори околу позицијата на Скопје во разговорите за спорот околу името со Атина.
Исто така, присутни беа министерот за надворешни работи, Антонио Милошоски, шефот на кабинетот Мартин Протоѓер и претставникот на Македонија во разговорите, Никола Димитров.
Никој не даде изјава по состанокот, кој траеше околу два часа.
Во меѓувреме, грчките и македонските медиуми во вторникот објавија дека посредникот на ОН во спорот, Метју Нимиц, ќе оствари одделни состаноци во Њујорк со претставниците на Грција и Македонија.
Тој, наводно, ќе се состане со македонската страна в петок, а со грчкиот претставник в понеделник.
(Утрински весник - 09/07/08;
Катимерини, АНА-МПА, МИА, Телма, А1 - 08/07/08)
