14/03/2007
ТИРАНА, Албанијa -- Западните претставници во Тирана повторно ги повикаа политичките партии во Албанија веднаш да започнат со спроведувањето на клучните изборни реформи.
Во заедничката изјава од вторникот (13-ти март) на претседателството на ЕУ, САД, Италија и ОБСЕ, повторно се потенцира потребата за реформи што се покажа во неделата, за време на изборите во западниот град Шијак.
Претставниците велат дека гласањето било нарушено со „нестабилната и тензична атмосфера“.
Гласачите гласаа за новиот член на парламентот, на местото на Сокол Олдаши, кој минатиот месец поднесе оставка за да се кандидира за градоначалник на Тирана.
(Aлбански вести - 14/03/07)
