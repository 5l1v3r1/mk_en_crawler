05/03/2007
ЗАГРЕБ, Хрватска -- Премиерот Иво Санадер во петокот (2-ри март) рече дека неговата влада не преговара со Србија за судската постапка што Хрватска ја покрена пред Меѓународниот суд на правдата (МСП). 
Тој ги негираше неодамнешните извештаи во медиумите за такви разговори, по минатонеделната пресуда на МСП со која Србија беше ослободена од обвиненијата за геноцид во Босна и Херцеговина. 
Санадер рече дека хрватските правни експерти ја проучуваат одлуката на МСП и ќе й ги презентираат своите препораки на владата. 
Хрватска ја обвини поранешна Сојузна Република Југославија, тогашна Србија и Црна Гора, за геноцид, извршен на хрватската територија за време на конфликтот во 1991 година и организираното убивање на 10.000 Хрвати. 
(Вјесник - 03/03/07; ХРT - 02/03/07)
