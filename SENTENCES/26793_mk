09/02/2010
ЗАГРЕБ, Хрватскa -- Претседателот во заминување Стјепан Месиќ, наводно, повторно рекол дека би одговорил воено ако Србите во Босна и Херцеговина (БиХ) се обидат да се отцепат.
Во коментарот што го објавија регионалните медиуми во вторникот (9-ти февруари), Месиќ рече дека би „го пресекол коридорот“ што ги поврзува источниот и западниот дел од Република Српска, ентитетот на босанските Срби.
Водачите на ентитетот предупредуваат дека е можно да се обидат да одржат референдум за отцепување на БиХ -- потег кој Месиќ вели дека би бил увертира на припојувањето со Србија.
БиХ „мора да преживее“, рече Месиќ.
Српскиот претседател Борис Тадиќ, додаде тој, треба да му нагласи на народот во БиХ дека „тоа е нивна држава, а Сараево е нејзиниот главен град“.
Отфрлајќи ги посочувањата дека неговата изјава поттикнува војна, тој ја префрли вината на „четникоидите и усташоидите“, кои коваат заговор за поделба на БиХ.
Месиќ ќе ја предаде власта официјално следната недела, а на функцијата ќе го замени Иво Јосиповиќ (Б92, Tанјуг, Вијести, Глас јавности, Е-Новине - 09/02/10)
