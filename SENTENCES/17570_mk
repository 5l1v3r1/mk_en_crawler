30/03/2007
БУКУРЕШТ, Романија -- Континуираните конфликти помеѓу најголемите политички партии во Романија би можеле да ги избркаат инвеститорите, предупреди во четвртокот (29-ти март) американскиот амбасадор во Букурешт, Николас Ф. Таубман.
„Мораме да бидеме реални и да го признаеме неодамнешното политичко превирање, кое поттикна сомневања и надвор од границите на Романија“, рече тој, додавајќи дека инвеститорите се обидуваат да одредат во кој правец се движи Букурешт.
„Мошне е важно за Романија да продолжи со напредокот во клучните области, како што се правните реформи и борбата против корупцијата“, рече тој.
Тој говореше за континуираните расправии помеѓу претседателот Трајан Башеску и премиерот Калин Попеску Таричеану.
(AП, УПИ, Медиафакс, Ромпрес, ДПA - 29/03/07)
