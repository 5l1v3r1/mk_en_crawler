15/05/2005
ЗАГРЕБ, Хрватска -- Унгарија, Италија и Словенија -- кои со Хрватска ја формираат таканаречената Квадрилатерална група -- го поддржаа брзото започнување на разговорите за пристап во ЕУ со Хрватска за време на состанокот на министри за надворешни работи на четирите земји во петокот (13-ти мај) во Будимпешта.
Според заедничката декларација усвоена од страна на учесниците, Квадрилатералната група ги поддржува процесите на евроатланска интеграција во регионот како фактори на одржување на безбедноста, стабилноста и напредокот.
Во документот се истакнува важноста на улогата на комисијата за проценка на ЕУ во конечната одлука на Унијата во врска со започнувањето на преговорите за членство со Хрватска.
Разговорите за пристап беа одложени во март поради прашањето на соработката во врска со воените злосторства.
(ХИНА, ХРТ - 13/05/05)
