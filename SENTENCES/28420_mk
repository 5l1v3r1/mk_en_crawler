13/05/2010
САРАЕВО, Босна и Херцеговина (БиХ) -- Европската комисија (ЕК) ја притиска БиХ да одобри закон за одржување попис на населението во двата ентитета. 
Шефот на делегацијата на ЕК во БиХ, Димитрис Куркулас, во средата (12-ти мај) рече дека комесарот за проширување, Стефан Фуеле, и комесарот за економски и монетарни прашања, Оли Рен, испратиле писмо до премиерот на БиХ Никола Шпириќ повикувајќи да се преземат дејства за еден ваков закон. 
Тие истакнаа дека без истиот, интеграцијата во ЕУ ќе биде попречена. 
Политичките водачи на БиХ планираат да спроведат попис следната година, но не се согласуваат околу содржината и текстот. 
(Фена, БХРТ, Срна, Независне новине - 12/05/10)
