26/04/2011
ВАШИНГТОН, САД -- Американскиот претседател Барак Обама во понеделникот (25-ти април) разговараше по телефон со турскиот премиер Реџеп Тајип Ердоган, во врска со ситуациите во Либија и Сирија, се вели во соопштението на Белата куќа. 
Обама ѝ се заблагодарил на Турција за нејзината улога во враќањето на мирот во Либија и за учеството на Анкара во операциите предводени од НАТО во земјата. 
Двајцата водачи се согласиле дека нападите врз цивилите мора да прекинат и дека либискиот водач Муамер Гадафи треба да се повлече и „трајно“ да ја напушти Либија. 
Обама и Ердоган, исто така, изразија загриженост во врска со „неприфатливата употреба на насилство“ од страна на сириската влада. 
(Ватан, Јени Сафак - 26/04/11; Ксинхуa - 25/04/11)
