30/07/2008
Илјадници млади учествуваа на карневалот во сабота (26-ти јули) во рамките на 17-тиот по ред Средновекоен фестивал Сигишоара во Романијa.
Младите посетители од цела Романија и други земји се собраа на Плоштадот на тврдината во Сигишоара.
Поранешниот одбранбен играч на хрватската фудбалска репрезентација, како и одбранбен играч на Јувентус, Игор Тудор, на 23-ти јули го објави крајот на својата фудбалска кариера.
Тој страдаше од хронична болка во глуждот во изминатите две години.
Тудор одигра 55 натпревари со својот државен тим.
Седмиот по ред Фестивал на драмата Стоби започна во четвртокот (24-ти јули) во Стоби, Maкедонијa.
Оваа година на меѓународниот фестивал ќе бидат прикажани театарски претстави од Македонија, <b>Бугарија</b> и Русија.
Настанот завршува в среда.
Дваесет и вториот Меѓународен музички фестивал се одржа во Измир, Турција, од 9-ти до 22-ри јули.
Фестивалот беше затворен со концерт под диригентската палка на Зубин Мехта.
Помеѓу другите учесници на фестивалот беа и челистот Јулијан Вебер и виолинистката Луција Мицарели.
Градот Призрен, Косовo, ќе биде домаќин на седмото издание на Докуфест, меѓународен косовски фестивал на документарниот и краткометражен филм, кој започна во понеделникот (4-ти август).
Ќе бидат прикажани вкупно 139 краткометражни филмови, цртани филмови и документарни филмови, кои ќе се натпреваруваат за пет награди.
Докуфест доби апликации од 40 земји и 30 режисери.
Српската машка одбојкарска репрезентација го освои второто место во неделата (27-ми јули) на Светската лига ФИВБ, губејќи од Соединетите Држави со 3 сета наспрема 1.
Натпреварот се одржа пред публика од 5.700 луѓе во Рио де Женеиро.
Истанбулскиот Џез фестивал Акбанк привлече голем број истакнати современи џез музичари, објавија организаторите во понеделникот (28-ми јули).
На фестивалот ќе настапат германскиот музичар Стефан Микус, американскиот саксофонист Џејмс Картер и американскиот двоен басист Рон Картер.
Осумнаесеттото издание на фестивалот ќе се одржи од 9-ти до 19-ти октомври.
(Разни извори – 23/07/08-30/07/08)
