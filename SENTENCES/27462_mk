26/05/2010
СКОПЈЕ, Македонија -- Нова анкета покажа дека мнозинството граѓани сметаат дека преговорите за спорот околу името со Грција треба да се прекинат. 
Истражувањето, нарачано од дневниот весник „Дневник“ и објавено во вторникот (25-ти мај), покажа дека 60 отсто од Македонците веруваат дека нивната земја може да пристапи во ЕУ и НАТО без да го промени своето име. 
Покрај тоа, 51 отсто рекле дека Македонија треба да престане да бара компромис со Грција во врска со долготрајниот спор околу името, за разлика од 48 отсто кои сметаат дека разговорите треба да продолжат. 
Меѓу етничките Албанци, 79 отсто велат дека преговорите мора да продолжат. 
Вкупно, 62 отсто од испитаниците велат дека ако биде најден компромис, истиот треба да се стави на референдум. 
Истражувањето, спроведено од 15-ти до 18-ти мај опфатило 1.080 лица. 
(Дневник, МИА, А1, Алсат - 25/05/10)
