24/09/2008
Српската Академија на уметностите и науките го избра филот „Турнеја“ на Горан Марковиќ за свој кандидат за најдобар филм од странско говорно подрачје на 81-вата церемонија на доделување награди на Академијата. 
Во филмот се зборува за група белградски актери кои се одат на турнеја низ областите на Босна и Херцеговина зафатени од војната. 
Истиот ги победи десетте други кандидати во селекциониот процес.
***
Хрватскиот, романскиот и српскиот тениски тим се квалификуваа за Дејвис купот 2009. 
Хрватска се квалификуваше по победата над Бразил со 4:1. 
Романија победи на натпреварот со Индија, а Србија победи со 4:1 против Словачка.
***
Грција, која беше домаќин на овогодинешното Европско првенство во веслање во петокот (19-ти септември) и саботата, освои златни медали во пет од 14-те натпревари во Шиниас олимпискиот центар за веслање и кајак во Маратон. 
<b>Романија</b> заврши со две златни и еден бронзен медал.
***
Триесеттите Меѓународни игри во стрелаштво започнаа во понеделникот (22-ри септември) и ќе траат до недела. 
Настанот, кој се одржува за првпат во Кипар, се одржува во Меѓународниот полигон за стрелаштво во Лимасол.
***
Кипарскиот министер за внатрешни работи, Неоклис Силикиотис, во неделата (21-ви септември) во Кипар ги отвори Деновите на европското наследство. 
Слоганот на овогодинешниот настан е „Никозија -- Непознато наследство долж тампон зоната“.
***
Косовскиот карикатурист и дизајнер Неџат Красниќи-Некра ја освои првата награда на 3-тиот Меѓународен натпревар за карикатури „Дон Кихот“ во Штудгард, Германија. 
Некра се натпреваруваше со 1.053 кандидати од 68 земји.
***
Aтина е домаќин на 37-миот годишен Меѓународен фестивал на книгата од 12-ти септември до недела (28-ми септември). 
Мотото на овогодинешниот настан е „Добрите приказни го прават светот подобро место“.
(Разни извори – 17/09/08-24/09/08)
