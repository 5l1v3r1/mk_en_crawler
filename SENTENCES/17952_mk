17/05/2007
БРИСЕЛ, Белгија -- Американскиот помошник државен секретар за европски работи, Даниел Фрајд, во средата (16-ти мај) посочи дека САД нема да прават каков било унилатерален потег во врска со признавањето на независноста на Косово. 
Во изјавата за новинарите во седиштето на НАТО Фрајд рече дека сите евентуални чекори кон независноста без нова резолуција на Советот за безбедност на ОН би биле ризични. 
И покрај тоа што последните разговори помеѓу САД и Русија не ги премостија разликите околу иднината на покраината, Фрајд рече дека Вашингтон ќе продолжи да работи за резолуција на ОН. 
(Блиц, Балканвеб - 17/05/07; РТК, РФЕ, Телеграфи, РТС, Бета - 16/05/07)
