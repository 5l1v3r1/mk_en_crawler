17/12/2010
ХАГ, Холандија -- Апелационите судии во Трибуналот на ОН за воени злосторства во четвртокот (16-ти декември) го отфрлија барањето на поранешниот косовски премиер Рамуш Харадинај за условно ослободување.
Тој побара да оди дома во периодот од 17-ти декември до 14-ти јануари, бидејќи неговата сопруга треба да се породи во средината на јануари.
Претходно овој месец, судиите се согласија со барањето, но апелационата комисија ја отфрли одлуката, тврдејќи дека Харадинај може да го искористи своето слободно време за заплашување на сведоците.
Тој чека повторно судење по обвиненијата за убиство, тортура и суров третман на Срби, Роми и Албанци за време на косовскиот конфликт во периодот 1998-1999 година.
(Зери, Лајм, Косова Сот - 17/12/10;
ДПА, РТЦГ, Танјуг - 16/12/10)
