13/05/2005
ВИЕНА, Австрија -- Властите во четвртокот (12-ти мај) објавија дека Австрија пресекла голем синџир на трговија со луѓе, предводен од романски, молдавски и украински криминалци, кои прошверцувале повеќе од 5.000 лица од Источна Европа на Запад.
Голем дел од нив, наводно, морале да издржат ужасни услови во малите скришни простори во автомобили, камиони и приколки.
Федералната канцеларија за криминални истраги објави дека уапсила 64 лица во широката операција што започна минатиот јуни и се фокусираше на граничните премини на земјата.
(AП - 13/05/05)
