12/03/2008
САРАЕВО, Босна и Херцеговина (БиХ) -- Судот за воени злосторства во вторникот (11-ти март) го објави обвинението против поранешниот армиски командант на босанските Срби, Момир Савиќ, за убиства во 1992 година, тортура и други нехумани дејства против поранешни муслимани во источниот град Вишеград. 
Судот вели дека Савиќ, заедно со други српски војници, убил десетмина муслимански цивили во мај 1992 година. 
Тој беше уапсен минатиот декември.
Исто така во вторникот, полицијата на БиХ изврши рација во домовите на Небојша Чавиќ и Ратко Лопатиќ, во поранешното упориште на босанските Срби, Пале. 
Двајцата беа телохранители на поранешниот водач на босанските Срби, Радован Караџиќ, кој 12 години е во бегство. 
(Независне новине - 12/03/08; РТРС, НТВ Хајат, Фена, Ројтерс, АП, ВОА - 11/03/08)
