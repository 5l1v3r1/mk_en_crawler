21/12/2010
САРАЕВО, Босна и Херцеговина (БиХ) -- Четири партии одржаа прес-конференција во Сараево во понеделникот (20-ри декември), за да ја претстават платформата за идната влада на Федерацијата на Босна и Херцеговина (БиХ).
Водачите на Социјалдемократската партија (СДП), Партијата за демократска акција, Хрватската партија на правата на БиХ, и Народната партија на напредокот преку Работа ги информираа новинарите дека постигнале консензус за програмскиот документ и формирањето влада на ентитетот, како и за нивното учество во новата влада на државно ниво, но не и за конкретната поделба на министерските места.
Тоа ќе биде договорено засебно, рекоа тие.
Златко Лагумџија, водачот на СДП, која победи на општите избори во ФБиХ на 3-ти октомври, уште еднаш ја покани ХДЗ 1990 да се приклучи на идната коалиција.
Сепак, партијата сега засега одби да коментира.
Лагумџија, исто така, ги пофали главните српски партии да ја проучат платформата.
(РТРС, Срна, Фена, БХРТ - 20/12/10)
