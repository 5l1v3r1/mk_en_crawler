13/01/2008
АТИНА, Грција -- Полицијата во саботата (12-ти јануари) употреби солзавец за да растера околу 500 работници од пристаништето во Пиреа. 
Тие протестираа поради планираната приватизација на два од трите терминали на пристаништето. 
Демонстрантите велат дека приватизацијата ќе ги зголеми трошоците на извозот и увозот и ќе доведе до намалување на бројот на работните места. 
Четири лица беа повредени во судирите во саботата, но немаше апсења.
Во другите вести, два земјотреси со јачина од 5,2 и 3,8 степени според Рихтеровата скала ја потресоа Грција во саботата. 
Епицентарот на земјотресите беше во Егејското Море, помеѓу островите Лезбос и Чиос, околу 220 километри југоисточно од Атина. 
Нема извештаи за евентуални повредени или материјална штета. 
(ИТАР-ТАСС, ДПА, Катимерини - 12/01/08; ДПА, ИТАР-ТАСС - 11/01/08)
