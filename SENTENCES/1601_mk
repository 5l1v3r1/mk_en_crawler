10/08/2010
Белгискиот министер за надворешни работи и вицепремиер Стивен Ванакере отпочнаа тридневна посета на Tурција во понеделникот (9-ти август), на покана од колегата Ахмет Давутоглу. 
Тие разговараат околу билатералните односи и изгледите за членство на Турција во ЕУ. 
Белгија ќе игра водечка улога во пристапните разговори на Турција бидејќи во моментов претседава со ЕУ.
***
Српскиот претседател Борис Тадиќ му се заблагодари на бугарскиот премиер Бојко Борисов во петокот (6-ти август) за поддршката на тековната кандидатура на Србија во ЕУ. 
Двајцата водачи се состанаа во бугарскиот град Варна на разговори околу соработката во економскиот и енергетскиот сектор, инфраструктурните проекти и туризмот и борбата против организираниот криминал.
***
Ирак е заинтересиран за ангажирање српски претпријатија во реконструкцијата на воените аеродроми, изградба на воена болница и обезбедување авиони и муниција, рече српскиот министер за одбрана, Драган Шутановац, кој беше во посета на Ирак, во петокот (6-ти август). 
Србија, исто така, ќе обезбеди обука за ирачките воени и полициски офицери.
***
Aлбанскиот министер за надворешни работи, Илир Мета, во средата (4-ти август) ја посети Атина, како дел од турнејата за промовирање на признавањето на независноста на Косово во врска со минатомесечното мислење на Меѓународниот суд на правдата за законитоста на декларацијата за независност. 
Мета се состана со грчкиот заменик-министер за надворешни работи, Димитрис Друцас, за да разговараат околу Косово и други прашања кои се однесуваат на регионот. 
Турнејата на Мета вклучува посети на Кипар, Либан и Сирија.
(Разни извори -- 03/08/10-10/08/10)
