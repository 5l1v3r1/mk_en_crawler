12/05/2005
БУКУРЕШТ, Романија -- Осмиот самит на Процесот на соработка во Југоисточна Европа (СЕЕЦП) во Букурешт заврши во средата (11-ти мај) со заедничка декларација во која се ветува зајакната регионална соработка во име на интеграцијата во ЕУ.
Во декларацијата, потпишана од страна на шефовите на земјите од СЕЕЦП - Албанија, Босна и Херцеговина, Бугарија, Хрватска, Грција, Македонија, Романија, Србија и Црна Гора и Турција - се истакнува посветеноста на подобрувањето на безбедноста во регионот, како и соработката со иницијативите поддржани од ЕУ.
За време на самитот романскиот претседател Трајан Башеску побара од своите колеги да ги поддржат напорите за ослободување на тројцата романски новинари што се држат во заложништво во Ирак.
(Девет часот, Ромпрес, Агенција Анадолу, Фена, АП, Ројтерс - 11/05/05)
