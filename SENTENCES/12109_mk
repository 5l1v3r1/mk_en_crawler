13/04/2005
СТРАЗБУР, Франција -- Европскиот парламент во средата (13-ти април) гласаше за одобрување на пристапот во ЕУ на Бугарија и Романија на 1-ви јануари 2007 година.
Со ова се отвора патот за потпишување на спогодбите за пристап со двете земји подоцна овој месец.
Комесарот за проширување на ЕУ, Оли Рен, изрази оптимизам во врска со способноста на двете земји да ги исполнат критериумите за членство.
Но, тој истакна дека ЕУ нема да се двоуми да се повика на заштитната клаузула, со која се предвидува 12-месечно одложување на пристапот во случај која било од овие две земји да не ги исполни релевантните стандарди.
За време на посетата на Букурешт во вторникот финскиот премиер, Мати Ванханен, ја потврди подготвеноста на Финска да обезбеди техничка помош за Романија во рамките на нејзините напори за влез во ЕУ.
Тој и неговиот романски колега, Калин Попеску Таричеану, се согласија и со потребата за унапредување на билатералната економска соработка.
(ББС - 13/04/05;
веб-страница на ЕП, ЕУ Обсервер, АП, Ромпрес, Девет часот - 12/04/05)
