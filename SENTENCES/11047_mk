30/05/2005
ТИРАНА, Албанија -- Премиерот Фатос Нано во петокот (27-ми мај) му го врачи на директорот на Европската комисија за Западен Балкан, Рајнхард Фрибе, владиниот план за усогласување на домашната легислатива со онаа на ЕУ. 
Со презентацијата на документот заврши дводневната седница на заедничката комисија на Албанија и ЕУ во Тирана, која се фокусираше на спроведувањето на Договорот за стабилизација и асоцијација. 
Нано потврди дека владата останува посветена на исполнувањето на ветените реформи.
Во другите вести, Нано објави дека владата одлучила да продаде 76 отсто од националниот оператор на фиксна телефонија, Албтелеком, на турскиот конзорциум кој го сочинуваат „Турк телеком“ и „Чеалик енерџи телекомуникејшн“. 
Како единствен понудувач на тендерот, конзорциумот понуди 120 милиони евра за уделот. 
(Албански вести, TurkishPress.com - 28/05/05; веб-страница на албанската влада - 27/05/05)
