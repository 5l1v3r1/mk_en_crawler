14/07/2006
AНКАРА, Турција -- Обвинителите побараа доживотна казна затвор за адвокатот Алпарслан Арслан, главниот осомничен за нападот на највисоиот административен суд во земјата, Државниот совет, на 17-ти мај. 
Еден судија беше убиен, а четворица беа ранети. 
Обвинението, обелоденето во четвртокот (13-ти јули), го товари Арслан (29) за „обид за рушење на уставниот ред со примена на сила“. 
Обвинети беа уште осуммина други осомничени. 
Обезбедувањето на судот беше зајакнато по овој инцидент.
Исто така во четвртокот, судењето на еден турски тинејџер, обвинет за убиството на римокатоличниот свештеник во Трабзон во февруари, е одложено за 27-ми август, поради непојавувањето на сведок. 
Судскиот процес се одржува зад затворени врати бидејќи обвинетиот е малолетник.
Во другите вести, петмина војници се убиени во експлозија на мина во источната турска покраина Битлиш. 
Четворица други беа ранети. 
Властите за инцидентот ја обвинија терористичката Курдистанска работничка партија. 
(Сабах - 14/07/06; НТВ, Заман, Милијет, Ројтерс - 13/07/06)
