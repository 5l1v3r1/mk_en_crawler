14/01/2009
AНКАРА, Турција -- Новиот главен преговарач на земјата со ЕУ, Егемен Багис, во вторникот (13-ти јануари) рече дека неговата земја е подготвена да пристапи во блокот, но го повика Брисел да ја цени оваа решителност и да ја третира Турција како што ги третира и другите земји.
Багис ќе го придружува премиерот Реџеп Тајип Ердоган на неговата посета на Брисел наредната недела.
„Патот напред за нас е стрмен, но ние сме решени да ги завршиме преговорите;
никој не треба да се сомнева во тоа“, рече Багис на прес-конференцијата во Истанбул.
Воспоставувањето министерство задолжено за односите со ЕУ, нов канал на курдски јазик на турската државна телевизија и програма на национални реформи, ја покажуваат решеноста на Турција да ги исполни условите на Брисел, рече Багис.
(Заман - 14/01/09;
Ројтерс, АП, Хуријет - 13/01/09)
