21/12/2007
БЕЛГРАД, Србија -- Демократската партија (ДП) на претседателот Борис Тадиќ е можно да ги распише локалните избори во Србија на 3-ти февруари, што би се совпаднало со евентуалниот втор круг од претстојните претседателски избори, објави во четвртокот (20-ти декември) Б92.
Запрашан за коментар, претседателот на парламентот Оливер Дулиќ од ДС рече само дека ќе го почитува уставот и ќе ги закаже локалните избори пред 31-ви декември.
Тој истакна дека владата мора да достави до парламентот одредена легислатива поврзана со изборите и рече дека ако не го стори тоа, можен е „сериозен правен проблем“.
Во петок, ДС се очекува официјално да ја поднесе кандидатурата на Тадиќ до српската Изборна комисија.
Поднесени се кандидатурите и на уште двајца други кандидати, заменик-претседателот на Српската радикална партија, Томислав Николиќ, и претседателот на Либерал-демократската партија, Чедомир Јовановиќ.
Првиот круг од претседателските избори ќе се одржи на 20-ти јануари.
(Б92, Бета, РТС - 20/12/07)
