16/08/2006
ВАШИНГТОН, САД -- Портпаролот на Стејт департментот, Шон Меккормак, во вторникот (15-ти август) ја повика забранетата Курдистанска работничка партија (ПКК) да го положи оружјето и да прекине со терористичките напади против Турција. 
Оваа изјава беше дадена по повод 22-рата годишнина од вооружената кампања на ПКК, во текот на која загинаа преку 30.000 лица.
Исто така во вторникот, повторно се случи експлозија на бомба во историскиот кварт на Истанбул, Султанахамет, втора во последниве два дена. 
При овој напад немаше повредени.
Во другите вести, армијата објави дека двајца турски војници се убиени во судирите со терористите на ПКК во југоисточната покраина Сирнак во понеделникот. 
Безбедносните сили спроведуваат голема операција против ПКК во регионот. 
(Сабах - 16/08/06; Американски Стејт департмент, Заман - 15/08/06)
