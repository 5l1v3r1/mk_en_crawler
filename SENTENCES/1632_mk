03/09/2010
Хрватската премиерка Јадранка Косор во вторникот (31-ви август) го пушти пробното работење на новата хидроцентала Лешче на реката Добра. 
Изградбата траеше скоро четири години и чинеше 96,3 милиони евра. 
Се очекува постројката да произведува 98 гигавати струја годишно. 
Лешче е првата хидроцентрала изградена во Хрватска од независноста на државата во 1991 година.
***
Босанско-турски бизнис форум беше отворен во Сараево во четвртокот (2-ри септември). 
Настанот, организиран од Комората за надворешна трговија на БиХ, привлече претставници од повеќе од 50 турски претпријатија, кои разговараа за инвестициските можности и можностите за соработка со локалните бизнисмени.
***
Министерството за развој и претприемништво на Федерацијата на Босна и Херцеговина потпиша договори со 35 општини за воспоставување индустриски зони, објавија локалните медиуми во вторникот (31-ви август). 
Министерството објави дека целта на потегот е да им се олесни на странските инвеститори, да се охрабрат приватните бизниси и да се поддржи вработувањето, извозот и новите технологии.
***
Косовската Царинска и даночна администрација во средата (1-ви септември) објави дека успеала да ја исполни својата цел, објавувајќи 564,9 милиони евра приходи наплатени во август. 
Царината е примарен придонесувач во државниот буџет.
***
Институтот за статистика на Aлбанијa регистрираше 39,3 отсто пораст на извозот во јули, во споредба со истиот период минатата година. 
Извозот се состоеше главно од кожа и текстил, објави институтот во средата (1-ви септември). 
Увозот, кој се состоеше главно од градежни материјални и метали, исто така се качи за 21 отсто. 
Членките на ЕУ, особено Италија и Грција и понатаму беа главни трговски партнери на Албанија.
***
Мудис го потврди кредитниот рејтинг Баа3 на Бугарија, што беше најпрво одреден во јануари. 
Оценката на агенцијата, објавена во вторникот (31-ви август) се базираше на релативно нискиот БДП по глава на жител за Бугарија, како и просечната оценка за капацитетот на институтот, фискалната позиција и изложеноста на ризик.
***
Tурската продажба на бензин за Иран падна на 47,9 милиони литри или 9.800 литри дневно во јули, во споредба со 187,4 милиони литри во јуни, објави во средата (1-ви септември) канцеларијата за статистика. 
Намалувањето се совпадна со американските санкции против иранската нуклеарна програма кои беа насочени против странските снабдувачи на бензин и го блокираа пристапот на банките кои соработуваат со Иран во американскиот финансиски систем.
***
Францускиот производител на автомобили „рено“ го отвори својот најголем центар за резервни делови надвор од Франција во јужниот романски град Оарја во средата (1-ви септември). 
Вкупно 3,5 милиони евра се инвестирани во опремувањето на објектот, кој ќе вработи 160 луѓе и ќе обезбеди над 70.000 видови резервни делови за „дачија“, „рено“ и „нисан“.
(Разни извори -- 27/08/10-03/09/10)
