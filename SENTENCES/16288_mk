14/07/2006
БУКУРЕШТ, Романија -- Идната група за борбена тактика на ЕУ, која ќе вклучува персонал од Бугарија, Кипар, Грција и Романија, се очекува да стане оперативна од јули 2007 година, рече во четвртокот (13-ти јули) државниот секретар на романското Министерство за одбрана, Корнелиу Добритиу. 
Минатата година четирите земји потпишаа договор за борбената група, која ќе оперира во радиус од 6.000 километри од Брисел и ќе биде дел од капацитетот за брзи реакции на ЕУ. 
Добритиу вели дека Романија ќе учествува со 45 воени претставници, специјализирани за нуклеарна, хемиска и биолошка одбрана. 
(Девет часот - 14/07/06; Ромпрес - 13/07/06)
