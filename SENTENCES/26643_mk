12/03/2010
ХАГ, Холандија -- Францускиот претседател Николас Саркози и германската канцеларка Ангела Меркел упатија заедничко писмо во четвртокот (11-ти март), барајќи од Европската комисија (ЕК) да го испита видот на шпекулативното тргување кое ја влоши финансиската ситуација во Грција и го заслабна еврото. 
Меркел и Саркози побараа од претседателот на ЕК Жозе Мануел Баросо да ја испита улогата на т.н. 
размени на кредитен ризик (credit default swaps) кај државните обврзници тргувани низ цела Европа, и инсистираа на задолжително известување за сите тргувања со деривативи во Европа. 
„Само ЕК може да го направи ова, тоа мора да се направи низ цела ЕУ“, рече Меркел во Хаг, каде што се состана со холандскиот министер, Јан Питер Балкененде. 
Таа додаде дека главен приоритет на Грција треба да биде враќање на пазарната доверба. 
(AП, Ројтерс - 11/03/10)
