05/06/2009
БУКУРЕШТ, Романијa -- Претседателот Трајан Басеску во четвртокот (4-ти јуни) присуствуваше на церемонијата по повод завршувањето на шестгодишната мисија на Романија во Ирак. 
Во текот на истата, двајца војници загинаа, а 12 беа ранети. 
Романија распореди 366 војници во Ирак и остана таму подолго од повеќето земји на коалицијата предводена од ОН.
Исто така во четвртокот, Басеску рече во изјавата емитувана на националната телевизија дека сé уште не одлучил дали ќе се кандидира за нов мандат. 
Ова е третпат тој да е јавно нерешителен околу ова прашање, и покрај фактот што е сигурен главен фаворит.
Во другите вести од четвртокот, министерот за надворешни работи, Кристијан Диаконеску, рече дека Романија сака важна извршна позиција во следната Европска комисија. 
В недела Романците избираат членови што ќе ги претставуваат во Европскиот парламент. 
(Aгерпрес, АП, Гандул, Адеварул - 04/06/09)
