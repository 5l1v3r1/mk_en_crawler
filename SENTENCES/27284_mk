02/12/2009
AНКАРА, Турција -- Министерството за надворешни работи во вторникот (1-ви декември) издаде соопштение во кое се изразува разочарување поради швајцарскиот референдум за забрана на изградбата на нови минариња, и ја повика Швајцарија „да ја поправи својата грешка што е можно поскоро“.
Во соопштението, одлуката се опишува како „несреќен развој на настаните против основните човекови вредности и слободи“, и се додава дека „културната разновидност, толеранцијата и почитувањето на основните човекови права се од голема важност“.
Во говорот пред турскиот парламент, премиерот Реџеп Тајип Ердоган рече дека гласењето во неделата покажа „оти бранови расизам и екстремен национализам ја преплавуваат Европа“.
Тој ги повика европските земји и институции да преземат дејства против оваа забрана.
За време на официјалната посета на Јордан, турскиот претседател Абдула Ѓул го опиша гласањето во Швајцарија како „срамно“ и како знак на „исламофобија која се шири во Западна Европа“.
Ѓул и јорданскиот крал Абдула Втори во вторникот потпишаа договор за слободна трговија, со цел зајакнување на билатералната трговија и инвестициите, особено во областите на транспортот и енергијата.
Водачите, исто така, одлучија да го укинат визниот режим за државјаните на двете земји.
(Јени Сафак, Радикал - 02/12/09;
AФП, ДПА, Хуријет, новинска агенција Анадолу - 01/12/09)
