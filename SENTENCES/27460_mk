29/11/2010
ПРИШТИНА, Косово -- Озлогласениот бегалец по кого косовските власти трагаа со години, сега е во рацете на ирската полиција, објавија локалните медиуми во неделата (28-ми ноември). 
Енвер Секираќа се бара за голем број кривични дела, вклучително и убиство на полицаец во Приштина. 
Шефот на косовската полиција, Решат Малиќи, потврди дека полицијата во Ирска притвори човек со тоа име и дека сите документи потребни за негова екстрадиција се испратени. 
Косово нема договор кој ја регулира процедурата меѓу Косово и Ирска, додека механизмот што ја вклучува европската потерница за апсење не го опфаќа Косово. 
Полицијата трага по Секираќа од 2007 година. 
Тој е осомничен за организиран криминал, сексуални кривични дела, рекетирање и кражби. 
(Коха, Телеграфи, Клан Косова, ТВ 21 - 28/11/10)
