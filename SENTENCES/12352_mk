12/01/2005
СКОПЈЕ, Македонија -- Едно истражување на американскиот Меѓународен републикански институт покажува дека сиромаштијата и невработеноста и понатаму се главните проблеми во Македонија. 
Во резултатите што беа објавени во вторникот (11-ти јануари) се гледа дека 51 отсто од испитаниците рекле оти невработеноста претставува најголемата тежина за населението, додека 25 отсто ја навеле економијата. 
Запрашани за своите очекувања за во иднина, 46 отсто рекле дека земјата се движи во погрешна насока, додека 18 отсто сметаат дека тоа е вистинската насока. 
(Дневник, Утрински весник - 12/01/05; A1 TВ - 11/01/05)
