15/02/2008
ПРИШТИНА, Косово, Србија -- Премиерот Хашим Тачи во четвртокот (14-ти февруари) ги повика косовските Албанци да ја прослават независноста на Косово на достоинствен начин кој ќе испрати позитивна порака во светот. 
Тој не го специфицираше точниот датум на прогласувањето, макар што многумина очекуваат тоа да е недела.
Во другите вести од четвртокот, силна експлозија го потресе етнички поделениот град Косовска Митровица. 
Експлозијата се случи во куќата веднаш до канцелариите на ЕУ во делот од градот кој е под српска контрола. 
Портпаролот на полицијата, Бесим Хоти, рече дека меѓународните претставници не биле цел на нападот. 
(Шекули, Кохајоне - 15/02/08; РТК, РФЕ, Телеграфи, Танјуг - 14/02/08)
