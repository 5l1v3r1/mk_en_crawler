14/01/2009
МОСКВА, Русија -- Бугарскиот премиер Сергеј Станишев во среда (14-ти јануари) се наоѓа во итна посета на Москва, за време на која ќе разговара околу испораката на природен гас со својот руски колега, Владимир Путин, откако Русија продолжи со дотурот за Европа, но Украина не го отвори гасоводот.
Бугарската делегација, исто така, го вклучува министерот за економија и енергија, Петар Димитров, како и тимот експерти кој ќе го следи транзитот на руски природен гас преку украинска територија во согласност со договорот посредуван од ЕУ, кој го потпишаа Русија и Украина.
Во другите вести, демонстрантите планираат да одржат митинг пред зградата на парламентот во Софија во среда.
Тоа ќе биде разнолика група:
студенти, мајки на големи семејства, наставниците, екологисти, фудбалски навивачи, земјоделци и други, сите организирани од група невладини организации.
Тие објавија вкупно 19 барања, вклучително и исплата на сите финансирања кои требаше да се извршат до 2008 година, стратегија за високото образование и научното истражување, трансформација на т.н. колеџ градови во универзитетски кампуси и ставање крај на корумптивните практики.
(Софиска новинска агенција, Дарик, Дневник, Фокус, БТА - 14/01/09;
Дневник, Ројтерс - 13/01/09)
