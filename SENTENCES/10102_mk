22/06/2004
Од Целу Трандафир за Southeast European Times во Букурешт - 22/06/04
Романската владеачка Социјалдемократска партија (ПСД) доживеа тежок пораз на вториот круг од локалните и општинските избори, кои се сметаат за предводник за општите избори во ноември.
Центристичкиот Демократско-либерален сојуз победи во најголем број големи градови во Романија и севкупно освои најголем број гласови.
Во Клуј поранешниот министер за внатрешни работи, Јоан Рус, загуби од кандидатот на Сојузот, Емил Боц.
По поразот на министерот за надворешни работи, Мирчеа Џоана, пред две недели во Букурешт, Рус се откажа од местото во кабинетот за да може целосно да и се посвети на кампаoата.
И покрај сеопфатните напори, и покрај поддршката од унгарското малцинство, тој заврши со 13 отсто помалку гласови од Боц.
Владеачката партија беше поразена во Бакау, град кој се смета за упориште на левицата.
Градоначалникот Думитру Сечелариу, истакнат барон на локалната партија, доби само 37 отсто од гласовите, а победата ја однесе романската Хуманистичка партија.
Но, во Иасу градоначалникот на ПСД го порази кандидатот на Демократско-либералниот сојуз.
Во Букурешт опозицијата лесно победи во четири од пет окрузи, каде што имаше втор круг.
Премиерот Адријан Настасе изјави дека ги сфатил "предупредувачките знаци од народот".
Тој побара од сите партии "да го надминат искушението од продолжуваoе на кампаoата" и да соработуваат во иметот на европската интеграција.
Во меfувреме, во тек беа прославите во штабовите на опозициониот сојуз.
"За првпат Романија има фактичка алтернатива на социјал-демократската партија", рече Трајан Басесеку, ко-претседател на Сојузот.
Теодор Столојан, кој се очекува да се соочи со Настасе на претстојните претседателски избори, изјави дека резултатите од локалните избори покажуваат дека "ПСД повеќе не може да манипулира со Романија".
ПСД сега се приближува до ноемвриските избори со нејасни изгледи.
Таа, севкупно, не успеа да го победи Демократско-либералниот сојуз на изборите во неделата, при што неофицијалните првични резултати од гласаoето покажаа дека ПСД освоила 32 отсто, наспроти 33-те отсто на сојузот.
Со тоа опозицијата беше ставена на силна позиција за водство на претседателската и парламентарната трка.
Два од главните столбови на партијата -- "единицата Клуј", која обезбеди четири министри, и Бакау -- претрпеа срамен пораз.
Парадоксално, главниот извор на регенерацијата за ПСД се чини дека е нејзиниот основач во години, 74-годишниот претседател Јон Илиеску, кој најави планови за продолжуваoе на својата политичка кариера.
