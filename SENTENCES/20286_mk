17/10/2007
ПРИШТИНА, Косово, Србија -- Полицијата во Косово во вторникот (16-ти октомври) уапси етнички Албанец осомничен за убиство на 14 Срби. 
Милазим Битиќи (30) е обвинет за масакрирање на селаните додека работеле во поле во близина на градот Грацко во јули 1999 година. 
Жртвите беа откриени од страна на британската патрола која одговори на извештаите за пукање во областа. 
Ова беше едно од првите злосторства од омраза против Србите, откако ОН ја презедоа контролата врз покраината. 
Полицискиот портпарол рече дека Битиќи ќе биде обвинет за воени злосторства. 
(Дневни аваз - 17/10/07; РТК, Косовапрес, Б92, Танјуг, Фена, РТРС, АП, Ројтерс, УПИ - 16/10/07)
