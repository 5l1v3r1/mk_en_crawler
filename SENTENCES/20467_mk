12/08/2007
АНКАРА, Турција -- Парламентот се очекува да го започне процесот на избор на нов претседател на земјата на 20-ти август, објавија во петокот (10-ти август) локалните и меѓународните медиуми. 
Парламентарниот советнички одбор препорача втор круг гласање на 24-ти август, ако има потреба за тоа. 
Уште две рунди ќе може да следат потоа. 
Владејачката Партијата на правдата и развојот (АКП), која има големо мнозинство во домот, наводно не одлучила дали ќе го номинира министерот за надворешни работи, Абдула Ѓул, повторно. 
Неговата кандидатура во мај наиде на големо противење од страна на секуларната структура и војската. 
Премиерот Реџеп Тајип Ердоган во петокот посочи дека АКП е можно да номинира повеќе од еден кандидат.
Исто така во петокот, парламентот го избра својот генерален административен одбор. 
Истиот се состои од 17 луѓе, меѓу кои и претседателот Коксал Топтан. 
За првпат досега, две жени -- Гулдал Мимцу и Мерал Аксенер -- се заменици-претседатели. 
(Ројтерс, АФП. 
Ксинхуа, новинска агенција Анадолу, Радикал, Хуријет, Заман - 11/08/07)
