26/08/2010
ПРИШТИНА, Косово -- Владата е убедена дека српската предлог-резолуција за отцепувањето на Косово нема да биде одобрена од Генералното собрание на ОН во септември, изјави на состанокот во средата (25-ти август) министерот за надворешни работи, Скендер Хисени. 
Тој додаде дека Косово работи 24 часа на ден за неуспехот на документот на Белград, и рече дека институциите ги координираат своите активности со т.н. 
Квинтет држави -- САД, Германија, Франција, Велика Британија и Италија. 
Според српската резолуција „едностраното отцепување не е применлив начин за решавање на територијалните прашања“ и истата повикува на „взаемно прифатливо решение на сите отворени прашања“, постигнати преку дијалог. 
Истата беше издадена веднаш по советодавното мислење на Меѓународниот суд на правдата од 22-ри јули, дека косовската декларација за независност не го крши меѓународното право. 
(Коха Диторе, Лајм, Зери - 26/08/10; ВоА, ББС, РТК, Кохавижн - 25/08/10)
