15/03/2011
БУКУРЕШТ, Романија -- Опозициската коалицијата Социјал-либерален сојуз го поддржува водачот на Социјалдемократската партија, Виктор Понта, за премиер, ако успее иницијативата за гласање недоверба, рече во понеделникот (14-ти март) Крин Антонеску, водачот на другата опозициска, Национал-либерална партија. 
Ако премиерот Емил Боц на крајот мора да поднесе оставка, претседателот мора да предложи негов наследник, откако ќе дискутира за можностите со сите пратеници и ќе обезбеди поддршка од мнозинството од нив. 
Иницијативата за недоверба на владата, поднесена од опозицијата поради измените во законот за работни односи, ќе биде предмет на расправа и гласање в среда. 
Се чини дека е мала веројатноста истата да помине, со оглед на парламентарното мнозинство на владејачката коалиција. 
(Гандул, Романија либера, Евениментул зилеи - 14/03/11)
