08/04/2005
БЕЛГРАД, Србија и Црна Гора -- Водачите на Србија и Црна Гора и шефот за надворешна политика на ЕУ Хавиер Солана во четвртокот (7-ми април) постигнаа договор во врска со изборот на делегатите во сојузниот парламент. 
Со овој чекор е избегната заканата од уставна криза во лабавата заедница на двете републики. 
Според договорот од 2002 година, спонзориран од ЕУ, Србија и Црна Гора назначуваа свои делегати со двогодишен мандат. 
Новиот договор предвидува избирање на претставниците во централниот парламент за време на редовните парламентарни избори во двете републики. 
Црногорците ќе гласаат на почетокот од 2006 година, а Србите во 2007 година. 
Солана рече дека ова би можело да биде последната пречка во процесот на доближување на Србија и Црна Гора до ЕУ. 
Тој, исто така, ја пофали неодамнешната соработка на Белград со Трибуналот на ОН за воени злосторства. 
(Б92 - 08/04/05; AФП - 07/04/05)
