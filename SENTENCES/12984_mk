01/06/2005
ПРАГА, Чешка -- Хрватскиот министер за надворешни работи и европски интеграции, Колинда Грабар-Китаровиќ, во вторникот (31-ви мај) престојуваше во еднодневна посета на Чешка, по што рече дека Прага целосно ги поддржува кандидатурите на Загреб за членство во ЕУ и во НАТО. 
Грабар-Китаровиќ се состана со својот чешки колега, Кирил Свобода, и со официјални претставници на Парламентот. 
Тие, исто така, разговараа за билатералните врски и за зајакнувањето на економската соработка.
Во другите вести, македонскиот претседател Бранко Црвенковски в среда ќе пристигне во официјална посета на Загреб. 
Тој ќе се состане со својот хрватски колега, Стипе Месиќ, со премиерот, Иво Санадер, и со претседателот на Парламентот, Владимир Шекс. 
(Mакфакс - 01/06/05; ХИНА - 31/05/05)
