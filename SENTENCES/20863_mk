06/09/2007
БРИСЕЛ, Белгија -- Целосната соработка со Трибуналот на ОН за воени злосторства во Хаг, која ќе доведе до апсење и екстрадиција на Ратко Младиќ и другите бегалци, претставува главен услов за потпишување на Договорот за стабилизација и асоцијација (ДСА), рече во средата (5-ти септември) комесарот за проширување на ЕУ, Оли Рен.
На заедничката прес-конференција со Рен во Брисел, српскиот министер за надворешни работи, Вук Јеремиќ, рече дека Србија е решена да ги исполни своите обврски кон Трибуналот, со цел потпишување на ДСА следниот месец.
За време на посетата на Брисел, Јеремиќ се состана и со генералниот секретар на НАТО, Јап де Хоп Шефер, при што му го претстави документот во кој се наведени целите во врска со членството во програмата на НАТО Партнерство за мир.
Врските со Алијансата неодамна малку се заладија, откако членовите на партијата на премиерот Воислав Коштуница посочија дека НАТО има скриена агенда за Косово.
(Данас, Политикa - 06/09/07;
РТС, Танјуг, Б92, Бета, АП, Ројтерс, АФП, ДПА - 05/09/07)
