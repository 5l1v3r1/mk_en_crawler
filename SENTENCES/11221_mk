25/04/2005
ЛУКСЕМБУРГ -- Бугарија и Романија ќе ги потпишат своите спогодби за пристапување со ЕУ на формалната церемонија в понеделник (25-ти април) во Луксембург.
Двете земји ќе пристапат во Унијата на 1-ви јануари 2007 година ако дотогаш ги исполнат критериумите за членство.
Водачите на ЕУ минатиот декември ја одобрија заштитната клаузула која предвидува дека пристапувањето на која било од двете земји би можело да биде одложено за една година ако таа не ги исполни предвидените реформи.
Романија и Бугарија мора да извршат реструктуирање на судството, а Букурешт, исто така, ќе мора да ги откаже владините субвениции за челичната и другите индустрии.
Од двете земји ќе се бара да ги заострат мерките против организираниот криминал и корупцијата.
(АП, АФП, АФКС, ЕУ Обсервер, 24 Часа, Труд, бТВ, Ромпрес - 25/04/05)
