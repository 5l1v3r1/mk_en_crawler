17/01/2010
БРИСЕЛ, Белгија -- Новиот романски комесар во ЕУ за земјоделство и рурален развој, Дачијан Чиолос, беше едногласно избран за позицијата во петокот (15-ти јануари), по неговиот претрес во Европскиот парламент (ЕП) во Брисел.
„Можам да кажам дека Дачијан Чиолос е еден од малкуте новоназначени комесари кои добија ваква поддршка од страна на специјалнизираната комисија на ЕУ“, рече претседателот на ЕП за земјоделство Паоло де Кастро.
„Тој доби двапати аплаус за време на неговиот претрес, даде целосно коректни одговори и извонредно ја заврши својата работа.“
„Многу сум среќен што Романците имаат комесар кој е толку добро подготвен за една ваква важна област“, додаде Де Кастро.
Чиолос беше министер за земјоделство на Романија помеѓу октомври 2007 и декември 2008 година.
(Aгерпрес, Hotnews.ro, Финансиарул, АФП, Јуропиан војс - 15/01/10)
