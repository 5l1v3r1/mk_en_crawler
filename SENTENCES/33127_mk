19/05/2003
ПОТОКАРИ, Босна и Херцеговина (БиХ) -- Американскиот заменик секретар за одбрана Пол Волфовиц во саботата (17-ти мај) се сретна со американските мировници во близина на Тузла, за да го одбележат Денот на вооружените сили. 
Тој и другите американски официјални претставници, меfу кои и командантот на СФОР, генерал Вилијам Вард, потоа го посетија меморијалниот центар во Потокари, каде што Волфовиц положи венец во чест на жртвите на масакрот во Сребреница во 1995 година. 
"Она што се случи овде е една од најгрозоморните трагедии во светот. 
Луfето овде беа брутално убиени. 
Тешко е да се разбере", рече тој, откако зборуваше со една жена која го загубила својот сопруг, синовите и другите машки роднини кога српските сили го окупираа засолништето на ОН. 
Волфовиц изјави дека американските трупи ќе се повлечат од БиХ само "кога другите земји на НАТО ќе го сторат тоа". 
(Независне новине, Дневни лист, Глас Српске, Дневни Аваз - 17/05/03)
