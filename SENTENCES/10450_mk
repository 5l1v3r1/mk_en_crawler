20/10/2004
САРАЕВО, Босна и Херцеговина (БиХ) -- Канцелартијата на високиот претставник (ОХР) во вторникот (19-ти октомври) изрази целосна поддршка за акцијата што ја започна СФОР заедно со Државната агенција за заштита на информациите на БиХ, за апсење на обвинетите за воени злосторства. 
Соопштението на ОХР уследи по извештаите дека припадниците на СФОР го раниле и уапсиле Неџо Самарџиќ, босански Србин осомничен за воени злосторства. 
Високиот претставник Педи Ешдаун в среда ќе го посети Хашкиот трибунал и ќе оствари разговори со главната обвинителка за воени злосторства Карла дел Понте.
Во другите вести, премиерот на Република Српска (РС), Драган Микеревиќ, во вторникот го посети седиштето на Светската банка во Вашингтон. 
Тој побара од официјалните претставници на банката дополнителна помош за социјалните реформи во РС, како и во цела БиХ, истакнувајќи дека стабилноста претставува главниот предуслов за развој и благосостојба. 
(Независне новине - 20/10/04; Извори на ОХР, РТРС, Фена, ПБС БиХ - 19/10/04)
