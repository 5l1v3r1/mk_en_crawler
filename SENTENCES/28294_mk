20/06/2010
БУКУРЕШТ, Романија -- Судот во Букурешт во петокот (18-ти јуни) осуди еден Романец и Бугарин на 12,5 години затвор за пренесување доверливи информации на Украина.
Флоричел Ачим и Петар Маринов Жиколов беа уапсени во март 2009 година во Букурешт под обвинение за пренесување доверливи досиеја на романската војска на земја која не е членка на НАТО.
Според обвинителството, меѓу 2002 и 2008 година Ачим му ги дал на Жиколов „документите кои можеле да ја загрозат безбедноста на Романија“.
Жиколов ги пренесол документите на украински официјални претставници.
Ачим ги призна обвинувањата, велејќи дека го сторил тоа бидејќи бил во тешка финансиска ситуација.
(AФП, АП, Јурналул национал, Адеварул, Hotnews.ro, Eвениментул зилеи, Медиафакс - 18/06/10)
