05/04/2009
СТРАЗБУР, Франција -- Албанија и Хрватска официјално станаа членки на НАТО на самитот на Алијансата во Стразбур во саботата (4-ти април), откако американскиот претседател Барак Обама им предаде на водачите на двете земји копии од Вашингтонскиот договор со кој се воспоставува организацијата. 
Истиот беше потпишан точно пред 60 години, на 4-ти април 1949 година. 
Со додавањето на Хрватска и Албанија, сега НАТО брои вкупно 28 членки. 
Обама рече дека со нетрпение го чека денот кога и Македонија ќе пристапи. 
Кандидатурата на Скопје е блокирана поради нејзиниот долготраен спор околу името со Грција.
Во Тирана расположението беше свечено, при што членството беше прославено со голема воена парада и концерт. 
Според анкетите, 99 отсто од Албанците го поддржуваат пристапот на земјата во НАТО.
Што се однесува до Хрватска, премиерот Иво Санадер во саботата предвиде дека пристапувањето во НАТО ќе го олесни пристапувањето во ЕУ. 
Но, не беа сите среќни. 
Неколку стотици луѓе се собраа во центарот на Загреб, носејќи анти-НАТО постери. 
(AФП, АП, Макфакс, ИТАР-ТАСС, ХРТ, ХИНА - 04/04/09)
