07/07/2010
Српската тениска ѕвезда Новак Ѓоковиќ се искачи од третата на втората позиција во АТП пост-Вимблдон ранг-листата. 
Со 6.905 поени, тој му е зад петици на Шпанецот Рафаел Надал. 
Меѓу жените, српската тенисерка Јелена Јанковиќ отиде една позиција погоре, на второто место, со 5.900 поени, зад Серена Вилијамс од Соединетите Држави. 
Бугарката Цветана Пиронкова направи огромен скок од 82-рата на 35-тата позиција откако влезе во своето прво големо полуфинале.
***
Истанбул беше домаќин на Истанбулскиот фестивал на уметноста, модата, литературата, филмот, музиката и идеите од петокот (2-ри јули) до неделата. 
Настанот, организиран од Британскиот културен дипломатски бренд Либератум, Истанбул 74, Агенцијата Истанбул 2010 Европски главен град на културата и турското Министерство за култура и туризам, донесе уметници од целиот свет.
***
Триесет и петото издание на Меѓународниот фестивал на монодрамата и пантомимата се одржа во Белград од четвртокот (1-ви јули) до неделата. 
Златниот медал за монодрама му беше доделен на унгарскиот актер Петер Шерер за претставата „Војната на Клам“. 
Вкупно 11 претстави беа претставени за време на настанот.
***
Британскиот пејач Сил одржа концерт во Задар, Хрватскa, на 14-ти јули. 
Ова ќе биде трет настап на уметникот во Хрватска од 2006 година, кога настапи во Загреб.
***
Овогодинешниот музички фестивал Ноќи на Башчаршија беше отворен во четврток (1-ви јули) во Сараево со традиционалниот виенски концерт на сараевската Филхармонија. 
Едномесечниот настан вклучува 36 културни програми со 1.300 учесници од Босна и Хецеговинa и од странство.
***
Хрватскиот министер за култура Божо Бискупиќ и неговата словенечка колешка Мајда Сирча отворија изложба на хрватска современа скулптура на 28-ми јуни во Љубљана. 
На истата ќе учествуваат 17 скулптори и 51 дело.
(Разни извори -- 30/06/10-07/07/10)
