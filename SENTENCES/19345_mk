26/02/2008
НИКОЗИЈА, Кипар -- Претседателот Димитрис Христофиас во понеделникот (25-ти февруари) објави дека има намера повторно да отпочне разговори, со посредство на ОН, со водачот на северната турска заедница на поделениот остров, Мехмет Али Талат. 
„Веќе контактирав со претставниците на ОН. 
Првиот чекор ќе биде состанок со водачот на кипарските Турци“, рече Христофиас. 
На прес-конференцијата во северен Кипар, Талат рече дека го повикал Христофиас да започне мировни преговори што е можно побргу. 
„Нема да биде изненадување ако го решиме кипарскиот проблем до крајот на 2008 година“, рече Талат. 
Критичарите велат дека кипарскиот претседател Тасос Пападопулос вложи малку напори за продолжување на блокираните разговори за повторно обединување на островот. 
(Ројтерс, ИТАР-ТАСС, СНН Турк, АП, Турски дневни вести, АФП, Хуријет - 25/02/08)
