23/12/2008
СКОПЈЕ, Македонија -- Премиерот Никола Груевски во понеделникот (22-ри декември) ја доби судската парница за клевета и надоместок од 32.000 евра од поранешниот министер за надворешни работи Љубомир Фрчковски.
Судот во Скопје му нареди на Фрчковски да плати казна за наводите минатата година за вмешаност на Груевски во случај на корупција од 1999 година, кога тој беше министер за финансии.
Во 2007 година Фрчковски, сега универзитетски професор, објави колумна во весникот „Дневник“ за наводната вмешаност на Груевски во продажбата на државната рафинерија на нафта ОКТА на грчкото претпријатие „Хеленик петролеум“.
Фрчковски рече дека пресудата во понеделникот претставува „напад на слободата на говорот“ и дека тој само се обидувал „да фрли светлина на улогата на различни политичари во продажбата на рафинеријата“.
(MИА, Макфакс, Балканинсајт, АП, Ксинхуа - 22/12/08)
