18/05/2010
ЗАГРЕБ, Хрватска -- Српската министерка за правда, Снежана Маловиќ, во понеделникот (17-ти мај) беше во Загреб, каде што потпиша меморандум за разбирање во борбата против корупцијата.
Со тоа Србија се приклучи на Регионалната антикорупциска иницијатива, која има за цел унапредување на соработката во борбата против корупцијата.
Маловиќ и нејзиниот хрватски колега, Иван Симоновиќ, исто така, објавија договор за документ кој ќе ја покрива екстрадицијата на осомничените за корупција и организиран криминал.
Истиот ќе биде потпишан откако Загреб ќе ја укине својата забрана за екстрадиции.
(Бета, РТС, Јутарњи лист, Танјуг, Б92 - 17/05/10)
