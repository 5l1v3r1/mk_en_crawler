18/12/2008
ПРИШТИНА, Косово -- Првата недела од распоредувањето на ЕУЛЕКС беше успешна, се согласија во средата (17-ти декември) шефот на мисијата, Ив де Кермабон, и премиерот Хајредин Куци.
Куци рече дека распоредувањето е значајно за воспоставувањето на владеењето на правото, особено во северниот дел од Косово, каде што доминира српското население.
Во меѓувреме, во четвртокот, „Хјуман рајтс воч“ го повикаа ЕУЛЕКС итно да ги испита случаите на етнички мотивирани кривични дела и злосторства извршени за време на конфликтот во Косово.
Во писмото до Де Кермабон, организацијата вели дека мисијата на ЕУ треба да подготви стратегија која ќе ги третира најчувствителните случаи како приоритетни.
Во истото, посебно се наведуваат оние поврзани со немирите во 2004 година, како и оние на воени злосторства за време на конфликтот кој заврши во 1999 година.
Во другите вести, шефот за одбрана на НАТО, адмирал Џампаоло ди Паола, во средата рече дека НАТО си ја врши својата работа во подготовките за формирањето на Косовските безбедносни сили (КБС), но има одложувања кои се надвор од негова контрола.
„Косовската страна мора, исто така, да си ја заврши работата.
Косовските институции сé уште не назначија командант на КБС“, го цитира Ди Паола весникот „Коха Диторе“.
(Коха Диторе, Експрес, Лајм, Зери, Косова Сот - 18/12/08;
РТК, Телеграфи, Кохавижн - 17/12/08)
