04/11/2007
AНКАРА, Турција -- Терористите на Курдистанската работничка партија (ПКК) во неделата (4-ти ноември) ги ослободија осуммината турски војници киднапирани минатиот месец по заседата. 
Дванаесет војници загинаа во заседата, што ја поттикна владата да размислува за прекугранична воена операција на ирачка територија.
Во другите вести, за време на безбедносната конференција за Ирак, која се одржа во саботата во Истанбул, ирачката влада вети дека ќе й помогне на Турција да стави крај на нападите на ПКК. 
Премиерот Нури ал Малики рече дека Багдат ќе ги уапси водачите на ПКК и ќе ги затвори неговите канцеларии. 
Но, тој ја отфрли можноста за уништување на камповите на ПКК во планинските области на северен Ирак, велејќи дека „не е во наша надлежност“ да ги фаќаме бунтовниците. 
„Не е можно ни Турција да го направи тоа“, додаде тој.
По конференцијата, турскиот премиер Реџеп Тајип Ердоган отпатува за Вашингтон, каде што во понеделникот се состана со американскиот претседател Џорџ В. 
Буш. 
Ердоган им рече на новинарите дека се надева оти САД ќе преземат конкретни чекори против ПКК. 
(новинска агенција Анадолу, АФП, АП, ББС, СНН, Ројтерс - 04/11/07; ДПА, Ројтерс, МИА, АФП, АП, новинска агенција Анадолу, веб-страница на ОН, СНН Турк - 03/11/07)
