30/09/2008
АТИНА, Грција -- Четворица нелегални мигранти загинаа нагазувајќи на минско поле во североисточна Грција, откако ја преминале границата од Турција, објави грчкото Министерство за одбрана во понеделникот (29-ти септември). 
Војниците ги пронајдоа четирите тела откако жителите на блиското село Кастанеа слушнале експлозии рано во петокот. 
Телата на четворицата мажи биле премногу оштетени за да можат властите да ги идентификуваат, но документите што ги носеле покажале дека се работи за Грузијци, соопштија властите. 
Минското поле имало ограда и било јасно одбележано со знаци. 
Властите велат дека четворицата најверојатно не го виделе предупредувањето во темницата. 
(AНА-МПА, Катимерини, ЕРТ, СКАИ, Ројтерс - 29/09/08)
