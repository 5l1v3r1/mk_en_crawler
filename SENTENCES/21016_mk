04/12/2007
ПРИШТИНА, Косово, Србија -- Демократската партија на Косово (ПДК), предводена од поранешниот командант на Ослободителната војска на Косово Хашим Тачи освои 34,3 отсто од гласовите на парламентарните избори на 17-ти ноември, според финалните резултати објавени во понеделникот (3-ти декември) од страна на Централната изборна комисија.
Ова значи 37 места за ПДК во парламентот од 120 места.
Владејачката Демократска лига на Косово беше втора, со 22,6 отсто, или 25 места.
Сојузот за ново Косово беше трета со 12,3 отсто од гласовите, односно 13 места.
Демократскиот сојуз на Дарданија доби 10,1 отсто од гласовите, што значи 11 места, додека Сојузот за иднината на Косово доби 9,6 отсто од гласовите, или десет места.
Според законот, преостанатите 24 места ќе ги добијат претставниците на малцинствата во Косово.
Одѕивот изнесуваше само 40,1 отсто, што беше резултат претежно на бојкотот од страна на косовските Срби.
(РТК, Телеграфи, Косовалајв, РФЕ, Танјуг, РТС - 03/12/07)
