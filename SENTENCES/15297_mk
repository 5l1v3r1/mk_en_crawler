31/10/2006
БРИСЕЛ, Белгија -- Во одделни изјави од понеделникот (30-ти октомври) ЕУ и САД го поздравија усвојувањето на новиот српски устав, кој ќе го замени оној од времето на Милошевиќ. 
Истовремено, тие истакнуваат дека новата легислатива, одобрена на референдумот изминатиот викенд, нема да има влијание врз напорите за решавање на конечниот статус на Косово, и покрај тоа што во текстот покраината се дефинира како интегрален дел од Србија. 
„Прашањето на идниот статус на Косово е различна работа, за која е задолжен [претставникот на ОН] Марти Ахтисари“, рече портпаролот на Европската комисија, Кристина Наж. 
Во Вашингтон портпаролот на американскиот Стејт департмент Џејнел Хиронимус рече дека Вашингтон целосно ги поддржува напорите на специјалниот претставник на ОН, Марти Ахтисари, за постигнување компромисно решение за косовското прашање. 
(Блиц - 31/10/06; Бета, РТС, Танјуг, Ројтерс, АП, АФП, УПИ - 30/10/06)
