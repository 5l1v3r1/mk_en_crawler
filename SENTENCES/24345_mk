13/07/2009
САРАЕВО, Босна и Херцеговина (БиХ) -- Илјадници босански Срби се собраа во неделата (12-ти јули) на воените гробишта Братунац, во знак на сеќавање на Србите убиени за време на конфликтот во БиХ во периодот 1992-1995 година.
Високи делегации од Република Српска и Србија положија цвеќе и запалија свеќи на меморијалниот крст подигнат во чест на жртвите.
Церемонијата се одржа во истиот викенд како и комеморациите за масакрот во Сребреница, во кој загинаа повеќе од 8.000 Босанци, од трупите на босанските Срби.
Проценките за српските жртви варираат, од неколку стотини до неколку илјади.
Тие беа убиени во 1992 и 1993 година од муслиманските сили предводени од Насер Ориќ.
Тој беше изведен пред лицето на правдата, но беше ослободен од обвиненијата од страна на Хашкиот трибунал за воени злосторства минатата година.
Судот соопшти дека нема доволно докази што би ја докажале неговата командна одговорност за воените злосторства.
(РТРС, СРНА, Танјуг, Б92, БХРТ, АФП - 12/07/09)
