26/01/2005
БЕЛГРАД, Србија и Црна Гора -- Расим Љајиќ, сојузниот министер за човекови права и малцинства, во вторникот (25-ти јануари) побара од четворицата генерали барани од страна на Трибуналот на ОН за воени злосторства, доброволно да се предадат.
Со тоа, рече тој, тие ќе го отстранат тешкиот товар од нивната земја, која потоа би можела „да продолжи на својот пат кон Европа“.
Љајиќ е, исто така, претседател на советот на Србија и Црна Гора за соработка со Хашкиот трибунал.
Во другите вести поврзани со ова прашање, Оли Рен, новиот европски комесар за проширување, се состана со министерот за надворешни работи на Србија и Црна Гора, Вук Драшковиќ.
По состанокот, Рен за новинарите изјави дека „Белград мора да покаже позначајни, а не минимални резултати во својата соработка со Трибуналот“.
Драшковиќ, од своја страна, побара од српскиот премиер Воислав Коштуница „да ги преземе неопходните чекори“.
(Данас - 26/01/05;
AФП, Ројтерс, Танјуг, Бета, Б92 - 25/01/05)
