16/04/2009
СКОПЈЕ, Македонија -- Новоизбраниот претседател Ѓорге Иванов во средата (15-ти април) рече дека Македонија ќе одржи референдум за кое било што ќе биде предложено со цел да се стави крај на долготрајниот спор со Грција.
Тој му одговараше на грчкиот амбасадор во САД, Александрос Маљас, кој во понеделникот рече дека Атина верува оти предложеното име „Северна Република Македонија“ е целосно прифатливо.
Иванов вели дека тоа не е нов предлог на посредникот на ОН Метју Нимиц, туку се наоѓа на преговарачката маса веќе 15 години.
„Ова е географско име...
Ние сме секогаш подготвени на компромис, но истиот не треба да биде на штета на нашите држави интерси.
Овој компромис и предлогот на крајот ќе мора да бидат одобрени од граѓаните“, рече Иванов.
Тој ја презеде претседателската функција на 12-ти мај.
Во меѓувреме, портпаролот на грчката влада Јоргос Кумуцакос го критикуваше македонскиот министер за надворешни работи, Антонио Милошоски, за предупредувањето што го упати до македонските граѓани да не патуваат во Грција.
Говорејќи во средата, тој го обвини Скопје за блокирање на билатералните односи и ги опиша македонските извештаи за неодамнешните инциденти и нереди во Грција како целосна дезинформација.
„Нема таква работа“, изјави Кумуцакос за приватниот македонски телевизиски канал А1.
(Дневник, Утрински весник, Вечер - 16/04/09;
MИА, А1 - 15/04/09)
