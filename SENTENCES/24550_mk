09/07/2009
СКОПЈЕ, Македонија -- Тројца министри ја напуштаат владата, објавија локалните медиуми во средата (8-ми јули). 
Министерот за образование Перо Стојановски, наводно, поднесол оставка поради притисокот во врска со реформите во секторот. 
Оставката на министерот за земјоделство Ацо Спасеновски, наводно, се должи на незадоволството на земјоделците од ситуацијата во нивниот сектор, додека министерот за финансии Трајко Славески е сменет на иницијатива на премиерот Никола Груевски. 
Славески рече дека ќе ги брани своите остварувања пред парламентот. 
Според извештаите на медиумите, вицепремиерот Зоран Ставрески ќе го преземе и Министерството за финансии; Никола Тодоров ќе биде назначен за министер за образование, а Љупчо Димовски ќе биде министер за земјоделство. 
Пред една недела вицепремиерот за евроинтеграции Ивица Боцевски ја напушти владата. 
Него ќе го замени Васко Наумовски. 
(Утрински весник, Дневник - 09/07/09; A1, Макфакс, Мина, Ројтерс, АФП, АП - 08/07/09)
