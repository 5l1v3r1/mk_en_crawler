18/11/2009
ЗАГРЕБ, Хрватска -- Уставниот суд во вторникот (17-ти ноември) ги отфрли жалбите кои ја доведуваа во прашање законитоста на специјалниот данок за платите, пензиите и другиот приход, кој беше воведен во август. 
Судот одлучи дека новиот данок не е дискриминаторски и, оттаму, не го крши уставот. 
Околу 80.000 граѓани, вклучително и претседателот Стипе Месиќ, побараа од судот да го процени т.н. 
кризен данок. 
Гласањето заврши со 11 наспрема 2 гласа. 
Судиите, сепак, препорачаа владата да ја разгледа можноста за укинување на данокот пред неговото планирано укинување, за една година. 
Според специјалниот данок, месечните нето примања, кои се движат од околу 409 до 819 евра се оданочуваат по стапка од 2 отсто; даночната стапка за повисоките приходи изнесува 4 отсто. 
(Вјесник, ХИНА, Јутарњи лист - 17/11/09)
