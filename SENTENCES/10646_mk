12/10/2004
СИНГАПУР -- Ирскиот премиер Берти Ахерн во понеделникот (11-ти октомври) пред учесниците на бизнис состанокот во Сингапур рече дека Турција треба да стане членка на ЕУ. 
Тој, исто така, го пофали својот турски колега, Реџеп Тајип Ердоган, како реформатор.
Во другите вести, турскиот претседател Ахмет Неждет Сезер во понеделникот го потпиша новиот кривичен закон, со што е отстранета, според општото мислење, последната пречка за започнување на разговорите за пристап со ЕУ на почетокот од 2005 година. 
Сепак, Владата, исто така, планира од ЕУ да побара разјаснување на некои делови од последниот извештај на Европската комисија за земјата, особено „отворениот крај“ на идните преговори за пристап.
Во меѓувреме, стотици турски Евреи во понеделникот се собраа во Истанбул на повторното отворање на најголемата синагога во земјата. 
Таа беше нападната од исламски терористи пред скоро една година. 
(АП, Блумберг, АФП, НТВ, Ројтерс - 11/10/04)
