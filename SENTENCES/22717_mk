08/09/2008
ХАГ, Холандија -- Трибуналот на ОН за воени злосторства во неделата (7-ми септември) рече дека не може да го спречи Воислав Шешељ да влијае на политичките потези на Српската радикална партија (СРС) во Србија.
Претставниците на Трибуналот рекоа дека судот може да ја ограничи комуникацијата на обвинетиот со надворешниот свет само ако разговорите вклучуваат планирање бегство, загрозување на безбедноста на сведоците, попречување на судењето или наредба за закана во затворската единица.
„Судот не е тој што треба да дава оценка дали разговорите на Шешељ влијаат на политичките настани во Србија“, објаснија претставниците на Трибуналот.
Неговиот заменик, Томислав Николиќ, поднесе оставка во петокот по несогласувањето со Шешељ во врска со позицијата на СРС околу ратификацијата на Договорот за стабилизацијата и асоцијација помеѓу Србија и ЕУ.
Медиумите објавија дека по интервенцијата на Шешељ, партијата ја промени својата позиција и го отфрли планот на Николиќ за поддршка на договорот во парламентот.
(Б92, Бетa - 07/09/08)
