28/12/2008
БЕЛГРАД, Србија -- Полицијата во петокот (26-ти декември) соопшти дека десетмина етнички албански герилци, осомничени за киднапирање голем број српски цивили, како и за убиствата на повеќе од 50 лица веднаш по конфликтот во периодот 1998-1999 година во Косово.
Осомничените беа уапсени во операција во јужниот град Прешево.
Министерот за внатрешни работи, Ивица Дачиќ, соопшти дека полицијата претресла 17 локации таму, при што било пронајдено оружје и докази дека осомничените биле припадници на поранешната Ослободителна војска на Косово (ОВК).
Тие беа пренесени во Белград доцна во петокот и наскоро ќе се појават на суд.
Канцеларијата на обвинителот за воени злосторства, Владимир Вукчевиќ, соопшти дека десетмината биле дел од т.н. „Група од Гњилане“, која киднапирала 159 српски цивили и убила најмалку 51 лице во Гњилане, помеѓу јуни и октомври 1999 година.
Осомничените, исто така, се бараа за наводно „силување, затворање, сакатење, тортура и пљачкосување“ на српски и други неалбански цивили, соопшти канцеларијата.
Дачиќ рече дека водачите на групата и понатаму се на слобода и се верува дека се во Косово.
Во саботата, Косово ја повика Србија да ги ослободи десетмината осомничени.
Апсењата „имаат за цел да ги направат Албанците и Србите непријатели и да ги испровоцираат косовските власти“, се вели во соопштението на претседателот на парламентот, Јакуп Красниќи.
(Политика, Макфакс, АФП, ББС, Б92, Бета - 27/12/08;
Б92, Фонет, Бета, Танјуг, Ројтерс, АФП, АП, ББС, Ксинхуа, Ал џезерa - 26/12/08)
