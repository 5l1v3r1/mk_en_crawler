15/07/2005
(Разни извори – 08/07/05 – 15/07/05)
„Телеком Австрија“ го заврши купувањето на бугарскиот мобилен оператор „Мобилтел“.
Претпријатието плати 1.6 милијарди евра за 100 отсто од акциите на „Мобилтел“, најголема сума платена досега за едно бугарско претпријатие.
„Мобител“ има три милиони претплатници и држи 67 отсто од бугарскиот пазар за мобилна телефонија.
Во 2004 година неговите акции достигнаа вкупно 455 милиони евра.
Романијa ќе добие 100 милиони евра од ЕБРД за големиот инфраструктурен проект во Констанца.
Предложениот проект ќе ја помогне изградбата на север-југ заобиколница до Констанца и обновата на 10 големи мостови.
Вкупната вредност на проектот се проценува на 152 милиони евра.
Романската влада, исто така, ќе обезбеди средства.
Mакедонијa привлече само околу 150 милиони американски долари од Странските директни инвестиции (СДИ) во 2004 година, според податоците објавени за време на конференцијата за СДИ во Скопје.
Земјата е на последното место во регионот во поглед на приливот на СДИ.
Синџирот шпански хотели „Барчело“ објави дека ќе инвестира 75 милиони евра во Tурција во текот на следните две години.
Претпријатието ќе се фокусира на Истанбул, Анкара и Измир за нивните градски хотели и на хотелските комплекси во туристичките места Фетије, Бодрум, Мармарис, Чешме, Кемер и Белек.
Претпројатието предвиде отворање на околу 1.200 нови работни места во Турција.
Голем број макроекономски индикатори за Босна и Херцеговинa (БиХ) се позитивни во втората половина од 2005 година, како што објави економскиот билтен на ОХР, објавен на 12-ти јули.
Растот на БДП изнесува повеќе од 5 отсто, инвестициите се зголемуваат, а растот на извозот го надминува увозот, објави билтенот.
Одборот на Светската банка одобри заем во висина од 40 милиони американски доалри за научно-технолошки проект во Хрватскa.
Кредитот има период на достасаност од 15 години и 5-годишен грејс период.
Хрваскиот министер за животна средина, Марина Матуловиќ-Дропулиќ рече дека владата планира да инвестира околу 3,4 милијарди евра за менаџмент на отпадот во текот на 2005 година.
Италијанската влада објави дека ќе обезбеди кредит од 25 милиони за малите и средните претпријатија во Aлбанија.
Парите ќе бидат во вид на меки заеми и ќе имаат за цел охрабрување на развојот на приватното претприемништво.
Светската банка додели 8,9 милиони американски долари за финансирање на програмата за заштита на квалитетот на водата во Боснa и Херцеговина.
Целта е да се намали загадувањето во општините и да се зајакне капацитетот на локалните претпријатија за комунални услуги.
Проектот ги покрива реките Неретва и Босна.
