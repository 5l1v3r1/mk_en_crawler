14/01/2008
САРАЕВО, Босна и Херцеговина (БиХ) -- Односите помеѓу заменик високиот претставник Рафи Грегоријан и најголемите српски партии се влошија повторно минатата недела, откако Грегоријан им кажа на некои невладини организации дека нема слобода на печатот во Република Српска (РС). 
Тој додаде дека „Медиумите во РС се обвиткани со темнина и тортура“. 
Во петокот (11-ти јануари) владејачкиот Сојуз на независните социјалдемократи (СНСД) на РС ги повика сите српски партии и административни субјекти да ги прекинат контактите со Грегоријан. 
Според СНСД, тврдењата на Грегоријан се „типичен обид да се организира уште еден напад на РС“. 
Во коментарот за весникот „Дневни аваз“ во неделата, Грегоријан тврдеше дека само се обидувал да биде конструктивен. 
(Дневни аваз, Независне новине, РТРС - 13/01/08)
