07/07/2005
ЗАГРЕБ, Хрватска -- Ратко Мачек, портпаролот на владејачката Хрватска демократска заедница (ХДЗ) во средата (6-ти јули) рече дека владата предводена од ХДЗ и понатаму има стабилна парламентарна поддршка, и покрај заминувањето на еден пратеник -- Мато Штимац -- од парламентарната група на ХДЗ претходно истиот ден.
ХДЗ има 62 места во парламентот кој го сочинуваат вкупно 152 пратеници.
Сепак, со своите партнери коалициската влада сé уште има поддршка од 76 пратеници.
Штимац ја напушти ХДЗ и й се придружи на групата независни пратеници во парламентот.
Тој, исто така, ги најави плановите за формирање на нова политичка партија.
Во другите вести од средата, властите ги предупредија туристите да не пливаат премногу далеку од плажите бидејќи во близина на брегот е забележана голема ајкула.
Ајкулата долга четири метри најпрво е забележана кај Пула, а потоа и во близина на Риека.
Крајбрежната стража не може да ја пронајде.
(Вечерњи лист - 07/07/05;
ХРТ, ХИНА, Ројтерс - 06/07/05)
