19/01/2006
ПРИШТИНА, Косово, Србија и Црна Гора -- Американскиот бригаден генерал Дарен Овенс во средата (18-ти јануари) официјално ја презеде контролата на американските мировни сили во Косово од бригадниот генерал Дејвид Харел.
Церемонијата на официјално предавање се одржа во кампот Бондстил.
Околу 1.800 американски војници се распоредени во покраината како дел од КФОР.
Во другите вести, командантот на КФОР, генерал-полковник Џузепе Валото, и началникот на Генералштабот на војската на Србија и Црна Гора, генерал Љубиша Јокиќ, в петок ќе се состанат во Ниш.
Тие се очекува да разговараат за билатералната соработка.
Во меѓувреме во Виена, Хашим Тачи, водачот на најголемата опозициска партија во Косово, во средата изрази оптимизам во врска со претстојните разговори за идниот статус на покраината.
Тој во Австрија се состана со главниот посредник на ОН во разговорите, Марти Ахтисари.
Преговорите треба да започнат следната недела.
(Танјуг, АП - 18/01/06)
