31/07/2006

Романската влада ја започна првата национална кампања во земјата за промовирање на користењето Интернет. 
Според министерот за комуникации, Золт Наги, целта е да се зголеми бројот на корисниците на Интернет за 5 отсто следната година. 
Активностите вклучуваат ИТ караван опремен со мобилна компјутерска лабораторија, како и јавни центри што ќе нудат слободен веб-пристап. 
Моментно се смета дека околу 28 отсто од Романците користат Интернет секојдневно.
***
Најголемиот меѓународен производител на вакцини за човекот, француското претпријатие „Санофи Пастер“ наводно е заинтересирано за купување на акции во хрватскиот Институтот за имунологија, кој се соочува со загуба на приходите. 
Сé уште нема конкретни информации, освен дека хрватската влада има намера да ги задржи контролните акции. 
Министерството за здравство вели дека разочарувачката перформанса на институтот е резултат на лошото раководење и дека некој странски партнер би можел да помогне работите да се сменат.
***
Околу 1.000 ин-витро оплодувања ќе бидат финансирани од државниот буџет во рамките на проектот на српското Министерство за здравство. 
Според заменик-министерот за здравство, Василје Антиќ, паровите може да ги поднесат своите апликации во октомври. 
Цената на ин-витро оплодувањето моментно изнесува 4.000 евра за пар.
***
И покрај тоа што сé уште е под просекот на ЕУ, поврзаноста на Интернет во Грција се зголеми скоро за трипати во изминатава година, според неодамнешните анализи на грчката влада. 
Таа го припиша зголемувањето на намалувањето на цените - помеѓу јули 2005 и јули 2006 година, месечната претплата за 84 килобајти за АДСЛ падна од 53,20 евра на 23,40 евра. 
Моментно, околу 2,66 отсто од грчките домаќинства имаат широка приклученост.
***
На 22-ри јули во Ираклио, Крит беше отворен нов аквариум Таласокосмос (Морски свет). 
Според грчкиот министер за развој, Димитрис Сиуфас, комплексот ќе биде вреден инструмент за научниците кои го проучуваат морскиот живот на источниот Медитеран. 
Аквариумот, со кој управува Грчкиот центар за поморски истражувања, има капацитет на посетеност од 300 луѓе.
***
Aлбанската Aгенција за легализација и урбанизација на неформалните области отвори тендер за изградба на сателитска мапа, која ќе ја покрива целата земја. 
Едно италијанско и две германски претпријатија, наводно, покажале интерес. 
Мапата ќе биде од помош во процесот на легализација на земјиштето и проблемот со нелегалната изградба.
(Разни извори – 24/07/06 - 31/07/06)
