18/04/2007
Српската тенисерка Јелена Јанковиќ ја освои својата трета тениска титула, победувајќи на Купот семеен круг на 5-ти април.
Дваесетиедногодишната Јанковиќ ја порази Динара Сафина од Русија во директни сетови, со 6:2 и 6:2.
Популарниот хрватски пијанист Максим Мрвица ќе одржи тридневна турнеја во Босна и Херцеговина (БиХ) помеѓу 16-ти и 19-ти мај, настапувајќи во Брчко, Тузла и Сараево.
Ова ќе биде трета посета на Мрвица на БиХ.
Триесетидвегодишниот пијанист се стекна со светска слава мешајќи ја класичната со електронската музика, продавајќи повеќе од еден милион албуми.
Бугарската aктерка Татјана Лолова ја доби театарската награда Аксеер за животно дело.
Церемонијата на доделување на наградата ќе се одржи на 23-ти мај во Театарот на армијата во Софија.
Хрватскиот тенисер Иво Карловиќ (28) ја освои својата прва АТП титула, поразувајќи го Аргентинецот Марјано Забалета во финалето на американскиот Клејкорт шампионат за мажи во Хјустон на 15-ти април.
Карловиќ победи во директни сетови со 6:4 и 6:1.
Изложбата насловена како „Направено во САД“ на американска дизајнерска уметност, моментно е во тек во Грчко-американскиот сојуз (ХАУ) во Aтина.
Настанот, по повод одбележувањето на 50-годишнината од формирањето на ХАУ ќе трае до 5-ти мај.
Третото издание на меѓународниот филмски фестивал Б-ЕСТ започна на 14-ти април во Букурешт и ќе трае до 21-ви април.
Официјалната натпреварувачка програма вклучува девет наслови.
Актерите од француската театарска група Малабар моментно престојуваат во Приштина, заради обуката со цел да им се помогне на локалните уметници во развивањето на уличниот театар и циркус во Косовo.
Семинарот се одржува во театарот Ода во Приштина.
(Разни извори 11/04/07-18/04/07)
