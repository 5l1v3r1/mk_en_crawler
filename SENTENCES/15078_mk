01/11/2005
БЕЛГРАД, Србија и Црна Гора -- Делегацијата на ММФ во понеделникот (31-ви октомври) замина од Белград без да постигне договор со владата за стенд-бај аранжман во висина од 200 милиони американски долари.
Пирита Сорса, која го предводеше тимот на ММФ, рече дека во текот на разговорите е постигнат напредок, но дека сé уште остануваат неколку проблеми.
Таа побара од Србија да ги намали јавните трошоци, дефицитот и инфлацијата.
Српскиот заменик-премиер Мирољуб Лабус рече дека ММФ ги прекина разговорите бидејќи чека парламентот да го усвои буџетот за 2006 година.
Владата го одобри нацрт-законот во петокот, тврдејќи дека истиот ги исполнува барањата на ММФ.
(AП, Бета, Танјуг, РТС - 31/10/05)
