02/07/2006
САРАЕВО, Босна и Херцеговина (БиХ) -- Претседателството на БиХ не успеа да го ратификува клучниот закон поврзан со реформите во одбранбениот сектор до бараниот рок во саботата (1-ви јули), и покрај предупредувањата дека одложувањето би можело да ги загрози евроатланските интегративни напори на БиХ. 
Во законот, усвоен од босанскиот парламент минатиот декември, се повикува на одобрување од страна на трипартитното претседателство на планот -- подготвен со помош на НАТО -- за големината, структурата и позицијата на вооружените сили на БиХ. 
Политичкиот советник на сараевскиот штаб на НАТО, Рафи Грегоријан, рече дека незапазувањето на рокот од страна на претседателството претставува голем чекор назад. 
(Дневни аваз - 02/07/06; Независне новине, извори на ОХР - 01/07/06)
