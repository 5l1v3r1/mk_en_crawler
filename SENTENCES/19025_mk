03/05/2007
ЊУЈОРК, САД -- Шефот на мисијата за утврдување на фактите на Советот за безбедност на ОН, белгискиот амбасадор во ОН Јохан Вербеке, во средата (2-ри мај) го информираше Советот за резултатите на неодамнешната посета на Приштина, Белград, Брисел и Виена.
Тој им рече дека косовските заедници на етничките Албанци и Срби и понатаму се поделени во своите ставови за иднината, додавајќи дека градењето на мултиетничко општество ќе бара „значителни напори“.
Исто така во средата, околу 3.000 косовски Албанци демонстрираа во Приштина за поранешниот премиер Рамуш Харадинај, кому моментно му се суди во Трибуналот на ОН за воени злосторства во Хаг.
Поранешниот командант на Ослободителната војска на Косово е обвинет за злосторства врз албанското и неалбанското население за време на конфликтот во периодот 1998-1999 година.
(веб-страница на ОН, Танјуг, РФЕ, РТК, Телеграфи, Косова лајв - 02/05/07)
