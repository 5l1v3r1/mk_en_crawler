12/09/2008
БЕЛГРАД, Србија -- Шефот на националниот совет за врски со Трибуналот на ОН за воени злосторства, Расим Љајиќ, во четвртокот (11-ти септември) потврди дека некои информации што бегалецот обвинет за воени злосторства Ратко Младиќ ги поднесол за добивање лична карта, се исчезнати. 
Љајиќ рече дека во 1999 година Младиќ поднесол барање за добивање лична карта во Србија, со која тој добил и државјанство, но некои документи, вклучително и неговите отпечатоци од прсти, исчезнале. 
Тој додаде дека властите го испитуваат случајот. 
Локалните медиуми објавија дека отпечатоците од прсти се од суштинска важност за да се докаже дали Младиќ, како и Радован Караџиќ пред него, користи лажен идентитет и документи. 
(Б92, Блиц, Бета, АФП - 11/09/08)
