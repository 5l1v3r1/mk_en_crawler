22/12/2009
Од Есра Ердуран за Southeast European Times во Анкара -- 22/12/09
Повеќе не постои најголемата прокурдска партија во Турција, по одлуката на 11-ти декември на уставниот суд истата да биде затворена.
Но, поранешните пратеници од Партијата за демократско општество (ДТП) ќе останат во парламентот и се регрупираат во нов состав.
Судот не само што ја забрани ДТП, туку и им забрани на 37 нејзини членови да учествуваат во политичкиот живот пет години по ред, вклучително и на водачите Ахмет Турк и Ајсел Туглук.
Деветнаесетте други членови можат да држат места во парламентот.
Откако првично најавија дека ќе започнат бојкот, поранешните делегати на ДТП сега велат дека ќе и се приклучат на Партијата за мир и демократија (БДП), формирана во мај.
Одлуката беше поздравена од политичките аналитичари кои велат дека отсуството на прокурдска партија ќе ја загрози стабилноста на Турција и нејзините изгледи за пристапување во ЕУ.
Овој потег, исто така, ја отфрла можноста за предвремени избори, предвидени со законот, ако бројот на испразнети места во парламентот биде поголем од 28.
Отсуството на членови на ДТП ќе го оставеше парламентот со вкупно 27 испразните места.
БДП моментно нема доволно места за да формира група во парламентот.
Сепак, независниот пратеник од Истанбул, Уфук Урас, посочи дека е можно да ги здружи силите со БДП, што ќе им даде доволна застапеност.
„Како пратеник кој го брани мирот, еднаквоста, пријателството и идејата за решавање на курдското прашање во парламентот, сакам сите пратеници и сите луѓе да знаат дека нема да се двоумам да ги преземам неопходните чекори додека поминуваме низ овој клучен период“, рече Урас.
Премиерот Реџеп Тајип Ердоган, кој еднаш беше цел на политичка забрана, вели дека Турција е „гробишта на политички партии“.
„Ние сме против затворањето партии, бидејќи една политичка партија не врши кривично дело туку конкретни луѓе го прават тоа.
Затоа, ако треба да има казна, тогаш треба да се казнуваат луѓето, а не партиите.
Ако забраните партија, друга ќе се основа“, рече Ердоган.
Владејачката Партија на правдата и развојот (АКП) се смета за наследник на двете претходно забранети партии, партиите Доблест и Благодет.
Уставниот суд му забрани на Ердоган да учествува во политиката во 1998 година, откако одлучи дека говорот што го одржа на еден митинг ги поткопува кемалистичките принципи на Турција.
ДТП, исто така, беше создадена од пепелта на забранетите партии:
ДЕХАП, ХАДЕП и ХЕП.
