11/09/2009
БУКУРЕШТ, Романија -- Вработените во јавниот сектор ќе отпочнат генерален штрајк на 5-ти октомври, против пакетот реформи што го препорача ММФ, а кој предвидува подлабоки кратења на јавните трошоци во јавниот сектор, објавија претставниците на синдикатот во четвртокот (10-ти септември).
Околу 800.000 наставници, полицајци, лекари и претставници на јавниот сектор се очекува да учествуваат во штрајкот.
Пред тоа, членовите на синдиактот планираат да демонстрираат пред парламентот на 15-ти септември.
Покрај тоа, синдикатите бараат од наставниците да го бојкотираат почетокот в понеделник на новата академска година и првиот училишен ден.
Исто така, тие велат дека ќе ги бојкотираат претседателските избори на 22-ри ноември.
Еден од кандидатите, Мирчеа Џоана од Социјалдемократската партија, планира да ја отпочне својата кампања на 27-ми септември, со вонреден партиски конгрес, според соопштението од средата на почесниот партиски претседател Јон Илиеску.
(Гандул, Nine o'clock - 11/09/09;
Ројтерс, Романиан тајмс, Медиафакс - 10/09/09)
