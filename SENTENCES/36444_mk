12/08/2004
ЗАГРЕБ, Хрватска -- Загребскиот неделник Глобус го цитираше Фрањо Турек, поранешниот директор на хрватската Служба за контраразузнавање, дека генерал Анте Готовина, кој се наоѓа во бегство, бил вмешан во шверц со дрога и оружје пред бегството во 2001 година.
Во еден напис објавен во средата (11-ти август) Турек тврди дека генералот бил член на групата поранешни високи офицери кои се обидоа да продадат 600 килограми кокаин.
Пратката беше пресретната во Риека во 1999 година.
Тројца пензионирани генерали беа сослушани во тоа време, но ниеден од нив не беше обвинет.
Готовина е обвинет од страна на Трибуналот на ОН за воени злосторства за неговата наводна улога во убиството на српски цивили за време на воената операција во 1995 година.
(AФП - 11/08/04)
