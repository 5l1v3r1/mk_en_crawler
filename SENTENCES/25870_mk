17/02/2010
AТИНА, Грција -- Земјоделците кои ја блокираа границата Кулата-Промахон со Бугарија скоро еден месец, одлучија во вторникот (16-ти февруари) да го прекинат протестот.
Одлуката уследи по состанокот со заменик-министерот за земјоделство Михалис Карчимакис.
Еден од претставниците на демонстрантите рече дека иако се задоволни засега, тие ќе ги блокираат повторно сите патишта ако нивните барања не бидат исполнети до ноември.
Земјоделците бараат сигурни субвенции, загарантирана откупна цена на нивните производи, пониски производствени трошоци и помош со нивните банкарски кредити.
(Катимерини, Етнос - 17/02/10;
AНА-МПА, Њус ин - 16/02/10)
