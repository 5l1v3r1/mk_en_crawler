15/09/2005
САРАЕВО, Босна и Херцеговина (БиХ) -- Првиот судски процес за воени злосторства во БиХ започна во средата (14-ти септември) против поранешниот војник на паравојската на босанските Срби Бобан Шимшиќ, кој е обвинет за извршување на злосторства против бошњачките цивили во 1992 година во Вишеград. 
Триесетиосумгодишниот Шимшиќ се предаде во јануари. 
Канцеларијата на високиот претставник го опиша судењето како понатамошен чекор напред во воспоставувањето на силни и независни институции во БиХ.
Исто така во средата, американските обвинители ги објавија обвиненијата против 13-те босански Срби поради тоа што не пријавиле дека служеле во армијата на босанските Срби кога барале азил во САД. 
Уште седум други лица се уапсени за слични обвиненија. 
Поголем дел од обвинетите се од областа на Сребреница. 
(извори на ОХР, ПБС БиХ, АП - 14/09/05)
