03/07/2012
Ајхан Шимшек за Southeast European Times -- 03.07.12
Во нешто што сигурно се очекуваше, грчки Кипар го презеде ротирачкото претседателство со ЕУ во неделата (1.
јуни), ризикувајќи подлабока криза меѓу Турција и ЕУ во текот на втората половина од оваа година.
Со месеци Турција не може да постигне каков било видлив напредок во своите разговори за членство со ЕУ.
Од 35 поглавја за преговори, 14 се блокирани како резултат на проблемот со Кипар.
Кон крајот од минатата година Турција предупреди дека ќе ги замрзне сите односи со ЕУ доколку на кипарските Грци им се даде претседателството со ЕУ пред решението на проблемот со поделениот остров.
Но во меѓувреме Анкара го омекна својот став, сигнализирјќи дека ќе го ограничи својот бојкот единствено на претседателството, на состаноци раководени од страна на кипарски Грци и средби на ЕУ кои се одржуваат на страната од островот населена со кипарски Грци.
„Турската реакција на претседателството од страна на кипарските Грци беше силна.
Но, во истовреме, турската страна се откажа од замрзнување на сите врски со европските институции,“ изјави за SETimes Ерхан Ерчин, директор на Центарот на ЕУ за координација во Турската република на северен Кипар.
„Ова е воздржан одговор што рефлектира балансиран пристап.
Ние како кипарски Турциго поддржуваме бојкотот од срана на Турција,“ рече тој.
Анкара се противи на тврдењето на грчкиот дел од Кипар дека претставува единствена суверена држава на островот и единствено ја признава отцепената држава Турска република на северен Кипар.
Последниот значаен меѓународен обид за реунификација на островот, т.н. Анан план, пропадна во 2004 година.
На референдум 65 отсто од кипарските Турци се изјаснија со „да“ за планот поддржан од ООН, додека 76 отсто кипарски Грци гласаа против планот во чијашто подготовка и самите учествуваа.
Република Кипар, предводена од кипарските Грци, стана членка на ООН во мај 2004 година, и покрај отсуството на решение.
Турција и кипарските Турци тврдат дека сега кога грчката половина ужива членство во ЕУ не постои мотив за кипарските Грци за компромисно решение за поделениот остров.
Со својот бојкот на кипарското претседателство со ЕУ Турција има за цел да го зголеми притисокот врз земјите членки на ЕУ да го искористат своето влијание врз кипарските Грци.
Една скорешна заедничка статија на 16 европски министри за надворешни работи покажа дека европските земји сакаат да ја огранчат штетата предизвикана од кипарскиот проблем и се борат да го обноват турскиот процес со ЕУ.
„Во време кога ЕУ се соочува со економски предизвици и континуирана нестабилност на Средниот исток, односите со Турција се поважни од кога било претходо,“ се вели во статијата објавена во Еуобсервер во минатата недела.
Повеќе набљудувачи бележат дека блиската врска на Турција со шефот за надворешна политика на ЕУ Кетрин Ештон за важни прашања -- вклучително нуклеарната криза во Иран и ситуацијата во Сирија -- ќе продолжи и покрај бојкотот од страна на Анкара на претседателството со ЕУ.
Експертите сметаат дека како резултат на неодамнешните промени во политичката и одлучувачката структура на ЕУ воспоставена со Лисабонскиот договор, улогата на ротирачкото претседателство е значително намалена.
„Претседателстото на Кипар со ЕУ може да има улога од 10 отсто во влијанието врз односите меѓу ЕУ и Турција, но не повеќе,“ рече Бахадир Калеагаси, меѓунароен координатор на Влијателната Асоцијација на турски индустријалци и бизнисмени (ТУСИАД).
Според Калеагаси, она што треба да го напрви Турција е дополнително да се фокусира врз реформите за да го надмине ќорсокакот со Кипар и да ја заживее својата кандидатура за ЕУ.
„Турција не треба да го губи своето време со фокусирање на прашања како што е кипарското претседателство, или популистички изјави на некои европски политичари против членството на Турција во ЕУ,“ рече тој за SETimes.
„Турција наместо тоа треба да е фокусира врз сопствената работа.
Во оваа смисла, можноста за подготовка на првиот устав напишан од цивилни лица може да понуди излезна точка за земјата,“ рече тој.
