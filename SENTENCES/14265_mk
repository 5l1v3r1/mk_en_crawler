13/09/2005
АНКАРА, Турција -- Постои можност премиерот Реџеп Тајип Ердоган да бил цел на обид за атентат, објави во понеделникот (12-ти септември) еден обвинител.
Ердоган излегувал од церемонијата во едно училиште во западниот град Кутахја кога еден демонстрант кој викал се обидел да влезе во автобусот на премиерот.
Полицијата го претресе човекот и откри пиштол скриен во една од двете векни леб што тој ги носел.
Инспекторите се обидуваат да откријат дали осомничениот е поврзан со некоја терористичка организација.
Во другите вести од понеделникот, главната опозициска Републиканска народна партија ќе предложи вонредна седница на парламентот за една недела, на која би се расправало за неодамнешните терористички инциденти во Турција.
Владејачката Партија на Правдата и развојот инсистира на тоа дека безбедносната ситуација е под контрола.
(AП, АФП, TurkishPress - 12/09/05)
