13/02/2011
AНКАРА, Турција -- Турската комисија која ја испитува рацијата предводена од Израел на хуманитарната флотила за Газа, при која загинаа девет турски државјани минатиот мај, ја претстави финалната верзија од својот извештај за случајот пред ОН во петокот (11-ти февруари). 
Документот беше изготвен по сведочењето од 100 патници на бродот, и потоа консултациите со локалните и меѓународните експерти.
Според Митхад Ренде, претседателот на комисијата, извештајот има многу сличности со документот изготвен од комисијата на ОН што го испитува инцидентот. 
Во него, експертите ги отфрлија израелските изјави дека патниците биле вооружени. 
Наместо тоа, тие користеле алати што им биле на располагање за да се одбранат, поради стравувањата дека може да бидат убиени. 
Експертите заклучија дека Израел можел да го онеспособи бродот користејќи мирољубиви средства. 
(Јени Сафак, Сабах, Хабер Турк, Хуријет - 11/02/11)
