04/12/2009
САРАЕВО, Босна и Херцеговина (БиХ) -- Американскиот заменик државен секретар Џејмс Стајнберг во четвртокот (3-ти декември) рече дека неговата земја и оние во ЕУ се загрижени поради ситуацијата во БиХ.
Тој потврди дека политичките водачи во земјата мора да донесат тешки одлуки кои ќе им покажат на НАТО и ЕУ дека БиХ е подготвена да им се приклучи.
Стајнберг во Сараево се состана со водачите на седумте најголеми политички партии вклучени во т.н. Бутмирски процес, кој има за цел ставање крај на политичкиот ќор-сокак и доближување на БиХ до европската и евроатланската интеграција.
Стајнберг ги повика политичките водачи да ги спроведат реформите што е можно поскоро.
(БХРТ, Дневни аваз, Фена, РТС - 03/12/09)
