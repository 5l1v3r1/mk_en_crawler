14/09/2007
ПРИШТИНА, Косово, Србија -- Косовската Централна изборна комисија во четвртокот (13-ти септември) објави дека 65 партии и коалиции ќе учествуваат на ноемвриските локални и парламентарни избори. 
Комисијата додаде дека ќе учествуваат осум српски политички групи, и покрај повикот за бојкот од Белград. 
За првпат коалиција на невладини организации ќе ги проверува биографиите на кандидатите, заради утврдување на евентуалната вмешаност во нелегални активности.
Исто така во четвртокот, српската влада го потврди својот повик за бојкот, велејќи дека УНМИК не успеа да ги обезбеди ниту основните услови за Србите и другото неалбанско население во Косово.
Умерениот водач на косовските Срби, Оливер Ивановиќ, го изнесе својот став, велејќи дека бојкотот би значел поддршка за поделбата на Косово. 
Ивановиќ вели дека ако 60.000 Срби што живеат во Косово не гласаат, тие ќе ја изгубат секоја шанса за влијание на иднината. 
(Данас - 14/09/07; РТК, Косовалајв, Косовапрес, Б92, АФП, ДПА, АП - 13/09/07)
