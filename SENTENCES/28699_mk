13/09/2010
ПРИШТИНА, Косово -- Движењето Ветевендосје (самоопределување) вели дека се спротивставува на какви било разговори со Србија и ја повика јавноста да се мобилизира против истите.
Водачот на движењето Албин Курти во неделата (12-ти септември) рече дека новите преговори со Србија само ќе ја влошат политичката ситуација и ќе му наштетат на суверенитетот на Србија.
„Самиот старт на овие разговори придонесува за шансите за поделба по етнички линии во Косово“, рече Курти, додавајќи дека Ветевендосје ќе се фокусира на спроведување на планот од шест точки на генералниот секретар на ОН, Бан Ки-мун.
Истиот помогна да се преструктуира меѓународното присуство во Косово, но беше оспорен од приштинските институции заради проширувањето на надлежностите на Белград и косовските Срби доволно за тоа да ја разводни надлежноста на косовските институции.
Курти, исто така, ги обвини косовските водачи дека се согласиле да остварат разговори без најпрво да добијат извинување од Србија за злосторствата извршени врз албанското население.
(Кохавижн, ТВ 21, Арта - 12/09/10)
