06/04/2010
АНКАРА, Турција -- Главниот обвинител на Истанбул, Ајкут Ченгиз Енгин, во вторникот (6-ти април) нареди разрешување на двајца обвинители за кои се верува дека наредиле околу 90 апсења во врска со истрагата за Ергенекон.
Разрешувањата уследија по апсењата во понеделникот на група офицери, меѓу кои и четворица генерали, како дел од истрагата.
Според локалните медиуми, апсењата -- кои изнесувале меѓу 14 и 20, според различни извештаи -- биле извршени во 14 градови.
(Новинска агенција Анадолу, НТВ, СНН Турк, АП - 05/04/10)
