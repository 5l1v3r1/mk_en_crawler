10/05/2011
AНКАРА, Турција -- Четвртата конференција на ОН за најмалку развиените држави беше отворена во Истанбул во понеделникот (9-ти мај), и петдневниот настан ги опфати проблемите на околу 50 претежно африкански држави, кои се соочуваат со немири, болести, економски тешкотии и природни катастрофи.
На конференцијата присуствуваа шефови на држави и влади, министри, членови на парламентот, претставници на приватниот сектор, академски работници и членови на граѓанското општество од 192 земји.
„Време е да се промени нашиот ментален склоп“, им рече генералниот секретар на ОН, Бан Ки-мун, на учесниците.
Во својот говор турскиот премиер Реџеп Тајип Ердоган рече:
„Богатите земји во светот мора да сочувствуваат со оние што живеат во сиромаштија“.
Претседателот Абдула Ѓул им рече на учесниците дека „ништо нема да не направи погорди [отколку] ако преку успехот на овој самит и следниот процес, Истанбул биде запаметен како место каде што несреќата на скоро милијарда луѓе зазеде позитивен правец.
(Хуријет, Заман, Ворлд булетин - 09/05/11)
