07/09/2004
САРАЕВО, Босна и Херцеговина (БиХ) -- Финансиската полиција на БиХ ги проверува активностите на локалната банка Вакуфска банка-Сараево, како што велат полициски извори цитирани во печатот во БиХ. 
Банкарската агенција на Федерацијата на БиХ, и менаџментот на Вакуфска банка поврдија дека еден од акционерите на банката е и саудискиот бизнисмен, Јасин ал Кади, кој е осомничен за финансирање на терористички организации. 
Според локалните извештаи, властите на БиХ веќе проверуваат едно друго претпријатие, Русала, чиј сопственик е Ал Кади. 
Српскиот член на Претседателството на БиХ, Борислав Паравац, не даде детали во врска со тоа. 
(Независне новине, Вечерњи лист - 07/09/04)
