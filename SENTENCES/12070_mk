16/05/2005
САРАЕВО, Босна и Херцеговина (БиХ) -- Водачите на 11-те најголеми партии во понеделникот (16-ти мај) ги започнаа дводневните разговори кои се фокусираат на клучните прашања поврзани со реструктуирањето на полицискиот сектор.
Политичарите треба да ги прегледаат и евентуално да ги усвојат трите нацрт-предлози доставени минатата недела од страна на специјалната комисија за изготвување на мапата на идните полициски региони во БиХ.
Реструктуирањето е од суштинска важност за изгледите за интеграција на БиХ во ЕУ.
Во другите вести, обвинителството на БиХ започна истрага за министерот за внатрешни работи на Република Српска (РС) Дарко Матијашевиќ, во врска со предавањето на Хашкиот трибунал во јануари на обвинетиот за воени злосторства од босанските Срби Саво Тодоровиќ.
Претседателот на РС Драган Чавиќ изјави за белградскиот весник Вечерње новинe дека државниот обвинител сака да утврди дали Матијашевиќ е одговорен за одреден инцидент помеѓу полицијата на РС и Државната граничка служба на БиХ, што се случи за време на процедурата на екстрадирање.
(Незавине новине, Дневни аваз, РТРС - 16/05/05;
РТРС, ТВ Хајат, ПБС БиХ, Фена - 15/05/05)
