03/12/2007
БУКУРЕШТ, Романија -- Поранешниот синдикален водач Мирон Козма, кој помина десет години во затвор за организирање на револтот на рударите во 1991 година во Романија, беше ослободен во неделата (2-ри декември).
Немирите, кои беа поттикнати од владините планови за затворање на голем број рудници-загубари, доведоа до соборување на првата посткомунистичка влада во Романија.
Три лица загинаа, а десетици други беа повредени за време на тридневните судири помеѓу рударите и поддржувачите на реформистичката влада.
Козма предводеше и неколку други препирки.
„Поминав десет години во затвор бидејќи си ја вршев должноста на водач на синдикатот и бев доволно храбар да им се спротивставам на корумпираните политичари и да се борам за правата на работниците“, рече тој откако го напушти затворот во Рахова во предградие на Букурешт.
(AФП, Медиафакс, Ромпрес - 02/12/07)
