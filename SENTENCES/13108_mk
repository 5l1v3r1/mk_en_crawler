31/10/2005
БАЊА ЛУКА, Босна и Херцеговина (БиХ) -- Претседателот на Република Српска (РС) Драган Чавиќ закажа политички консултации во понеделник (31-ви октомври) за тоа кој ќе биде главниот преговарач во разговорите околу Спогодбата за стабилизација и асоцијација на БиХ со ЕУ.
На ова место ќе биде назначен некој од РС.
Поранешниот амбасадор на БиХ во САД Игор Давидовиќ се смета за главен фаворит за оваа позиција.
Во другите вести, шефот на мисијата на УСАИД Хауард Сумка проценува дека Вашингтон ќе одобри буџет од околу 37 милиони американски долари за активностите на неговата агенција во БиХ.
Во понеделникот „Дневни аваз“ ја објави неговата изјава дека ќе остане сумата од 26 милиони американски долари, како и дека ќе бидат доделени дополнителни 11 милиони американски долари за нови проекти.
(РТРС, Дневни аваз - 31/10/05;
ПБС БиХ, НТВ Хајат - 30/10/05)
