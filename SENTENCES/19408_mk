25/02/2008
САРАЕВО, Босна и Херцеговина (БиХ) -- Високиот претставник Мирослав Лајчак вети дека ќе ги интензивира напорите во врска со судските реформи, велејќи дека тоа и националната стратегија за воените злосторства се помеѓу неговите главни приоритети.
„Ние разговараме околу ова прашање скоро секој ден со претставниците на судската власт и нема да се откажеме од ова“, рече Лајчак во онлајн одговорите на прашањата на јавноста, објавени во неделата (24-ти февруари) на веб-страницата reci.ba.
Лајчак одби да даде временска рамка за тоа кога БиХ би можела да влезе во ЕУ.
Во одделна изјава во неделата, Лајчак ги отфрли обвинувањата на најголемата босанска партија, Партијата за демократска акција (СДА) дека не си ја врши работата.
„Би било корисно ако претставниците на СДА повеќе дејствуваат, а помалку користат реторика“, одговорил Лајчак.
(Дневни аваз, Независне новине - 25/02/08;
Фенa - 24/02/08)
