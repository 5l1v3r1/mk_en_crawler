27/10/2008
НИКОЗИЈА, Кипар -- Европската комисија (ЕК) предложи 7,6 милиони евра помош за Кипар во надминувањето на штетата предизвикана од големата суша во текот на изминатите две години, објавија локалните медиуми во неделата (26-ти октомври).
Парите, доделени од Фондот за солидарност на ЕУ, ќе помогнат главно за надоместување на трошоците од мерките за вонредни состојби, како што е транспортот на вода од Грција.
Ова е првпат ЕК да го користи Фондот за солидарност за обезбедување финансиска помош за мерки за вонредна состојба, како одговор на исклучителната суша, рече комесарот за регионална политика на ЕУ, Данута Хебнер.
Штетата и трошоците поврзани со истата изнесуваат околу 1,25 отсто од бруто националниот приход.
(КНА, Фамагуста газете, Филелефтерос - 26/10/08)
