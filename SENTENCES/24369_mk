10/04/2009
АТИНА, Грција -- Непознати напаѓачи поставија експлозивни направи во три катедрали низ Грција во четвртокот (9-ти април).
Едната експлодираше во црквата Агија Триада во Пиреа, при што немаше повредени .
Полицијата ги деактивираше другите две направи, една во атинската православна катедрала во близина на туристичката област Плака и другата во црквата Агиа Софија во северниот град Солун.
Бомбите се состоеле од кутии со бензин и временски механизам.
Локален весник и радио станица добиле телефонско предупредување за бомбите и ја известиле полицијата.
Во другите вести, студент отворил оган врз колега на стручна обука во Атина во петокот, при што ранил три лица пред да се убие себеси.
Полицијата го идентификуваше напаѓачот како 19-годишен имигрант од грузискиот отцепен регион Абхазија и соопшти дека тој оставил писмо во кое ги обвинил колегите-студенти дека го провоцирале.
(AП - 10/04/09;
АНА-МПА, СКАИ, Риа новости, АФП, АП, ДПА - 09/04/09)
