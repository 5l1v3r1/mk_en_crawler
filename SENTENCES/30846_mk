11/03/2011
СОФИЈА, Бугарија -- Железничките синдикати и владата доцна во четвртокот (10-ти март) постигнаа договор кој ја спаси земјата од штрајк со недефиниран крај, кој би ја оставил без железнички услуги во текот на работното време секој ден.
Возовите низ целата земја запреа еден час во четвртокот, како предупредување против планираните кратења на работните места и ниските плати во секторот.
Според договорот во последен момент, владата се согласи да ги напушти плановите за отпуштање работници;
истата, наместо тоа, ќе спроведе кратења на железничката администрација.
Работниците ќе ги добијат и своите задоцнети социјални надоместоци.
Планираното реструктуирање е дел од бугарските напори за добивање заем од 300 милиони евра од Светската банка, за да се спаси нејзиниот сериозно задолжен железнички сектор.
За возврат, владата мора да скрати 30 отсто од трошоците во секторот.
(Новините, бТВ, Актуално, Фокус - 11/03/11)
