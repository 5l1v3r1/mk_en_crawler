28/02/2006
МАДРИД, Шпанија -- Полицијата уапси Србин обвинет дека бил платен убиец за време на режимот на Слободан Милошевиќ на крајот од 1980-тите и на почетокот од 1990-тите.
Веселин Вукотиќ беше уапсен на аеродромот во Мадрид, каде што пристигна од Париз.
Тој беше во бегство 16 години, патувајќи со лажни документи низ Шпанија, други европски земји и Јужна Америка.
Вукотиќ е обвинет за убиството на еден косовски Албанец, истакнат активист за човекови права, во Брисел во 1990 година.
Жртвата, Енвер Хадри, се вели дека дошол до документи кои претставувале доказ дека режимот на Милошевиќ убил 23 етнички Албанци во Косово во 1989 и 1990 година.
Еден заштитен сведок во судскиот процес против Милошевиќ го спомена Вукотиќ како платен убиец на југословенскиот режим.
Тој може да обезбеди клучни докази за Трибуналот на ОН за воени злосторства.
(АП - 27/02/06)
