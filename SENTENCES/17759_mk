20/05/2007
МОСКВА, Руска федерација -- Министерот за надворешни работи Сергеј Лавров повторно ја повика меѓународната заедница да не избрзува со одлука за идниот статус на Косово, во интервјуто од петокот (18-ти мај). 
Во изјавата за локалниот информативен канал Вести, Лавров ја потврди поддршката на Москва за продолжување на разговорите со посредство на ОН помеѓу Белград и Приштина, со цел да се постигне взаемно прифатливо решение. 
Русија инсистира на тоа дека унилатералното решение би претставувало преседан што може да има негативни последици на меѓународно ниво.
Портпаролот на поранешниот фински претседател Марти Ахтисари категорички ја отфрли можноста за какви било нови преговори. 
Реми Дурло во петокот рече дека канцеларијата на Ахтисари треба наскоро да се затвори, бидејќи ја заврши својата мисија. 
(Итар-Тасс, Б92, Танјуг, РТС - 18/05/07)
