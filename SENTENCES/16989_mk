04/04/2006
ВИЕНА, Австрија -- Третиот круг од преговорите помеѓу косовските Албанци и српските официјални претставници во понеделникот (3-ти април) заврши без договор.
Разговорите се фокусираа на начините за обезбедување на поголема слобода за локалните власти да можат да ги водат своите сопствени работи.
Според официјалните претставници на ОН, Србите и понатаму инсистираат на автономија за нивните општини и силни врски со Белград.
Делегацијата на косовските Албанци се спротивстави на, како што смета, обидот за создавање на српски ентитет во покраината.
Заменик-претставникот на ОН, Алберт Рохан, кој претседаваше со состанокот, потврди дека постојат значителни разлики помеѓу двете страни.
Следниот круг разговори е закажан за 28-ми април.
Во меѓувреме, в среда, Атина ќе биде домаќин на состанокот за идниот статус на Косово.
Настанот ќе се одржи под покровителство на грчкото претседателство со Процесот за соработка во Југоисточна Европа.
(Политика, Данас - 04/04/06;
AП, АФП, Ројтерс, РФЕ, Бета, Танјуг - 03/04/06)
