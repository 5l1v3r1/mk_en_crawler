19/04/2005
САРАЕВО, Босна и Херцеговина (БиХ) -- Министерството за одбрана на Република Српска се очекува да ги поднесе резултатите од истрагата за неодамнешните инциденти за време на регрутирањето на армијата до штабот на НАТО во БиХ до среда (20-ти април), изјави висок претставник на НАТО во БиХ, американскиот генерал Стивен Шук. 
Тој даде изјава за новинарите во понеделникот по состанокот со високиот претставник Педи Ешдаун и министерот за одбрана на БиХ Никола Радовановиќ. 
Меѓународната заедница сака да знае кој е одговорен за несоодветното однесување на регрутите за време на церемонијата на давање свечена заклетва изминатиов викенд. 
Шук рече дека церемонијата треба да се повтори поради прекршувањата на законот за одбрана на БиХ. 
(Независне новинe - 19/04/05; ПБС БиХ, НТВ Хајат, РТРС - 18/04/05)
