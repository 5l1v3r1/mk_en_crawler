03/01/2005
БЕЛГРАД, Србија и Црна Гора -- Србија во саботата (1-ви јануари) го воведе данокот на додадена вредност (ДДВ), исполнувајќи го дамнешното барање на меѓународните финансиски институции.
Владата ќе собира 18-процентен ДДВ за поголемиот дел производи и 6 отсто за основните прехранбени, фармацевтски производи, комуналните и други услуги.
Претходно повеќето стоки беа оданочени на 20 отсто.
Властите предвидуваат краткорочно зголемување на цените, сé додека трговците и производителите не сфатат како функционира новиот данок.
Во другите вести, претседателот Борис Тадиќ, заменик-премиерот Мирољуб Лабус и министерот за финансии, Млаѓан Динкиќ, во петокот дадоа одделни изјави во врска со политичката ситуација.
Сите тројца ја опишаа Владата како стабилна, но ниту еден од нив не ја исклучи можноста за одржување на предвремени парламентарни избори.
(Бета, Б92 - 02/01/05;
AФП - 01/01/05;
Б92, ФоНет, Бета, АФП - 31/12/04)
