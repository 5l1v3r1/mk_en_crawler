30/08/2006
СКОПЈЕ, Македонија -- Во својата прва одлука од вторникот (29-ти август) од доаѓањето на власт, новата влада драстично го намали Данокот на додадена вредност (ДДВ) за земјоделските репроматеријали, од 18 на 5 отсто.
Премиерот Никола Груевски рече дека владата, исто така, планира да ја воведе преференцијалната даночна стапка за семињата, ѓубривата и земјоделската механизација.
Неговата партија, ВМРО-ДПМНЕ, за време на предизборната кампања вети дека ќе ја зајакне конкурентноста на земјоделскиот сектор.
Американската амбасада во Скопје во вторникот издаде соопштение, во кое се поздравува мирното пренесување на власта.
Во другите вести, Трибуналот на ОН за воени злосторства го одби барањето за бранење од слобода поднесено од страна на поранешниот македонски министер за внатрешни работи, Љубе Бошковски.
Судијата Мухамад Шахабудин со ова ја потврди претходната одлука, според која нема доволно гаранции дека Бошковски ќе се врати на судењето кога ќе биде повикан.
Тој и поранешниот македонски припадник на безбедносните сили, Јохан Тарчуловски, ги чека судење за злосторствата што наводно ги извршиле против етничките Албанци во Љуботен, за време на меѓуетничкиот конфликт во 2001 година.
(MИА, Макфакс, А1 ТВ - 29/08/06)
