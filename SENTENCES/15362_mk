26/09/2006
AНКАРА, Турција -- Командантот на копнените сили, генерал Илкер Басбуг, во понеделникот (25-ти септември) ги отфрли неодамнешните критики на ЕУ упатени кон турската војска, за преголема вмешаност во политиката.
Тој предупреди дека исламските фундаменталисти добиваат на популарност во Турција и рече дека војската е обврзана со закон да ја брани секуларната држава.
Сепак, неговата изјава наиде на прекор од страна на висок член на владејачката Партија за правдата и развојот.
Фарик Челик рече дека е задача на владата, а не армијата, да се бори против верскиот екстремизам.
Во меѓувреме, Европскиот парламент во вторникот расправаше за последниот извештај за Турција, при што гласањето за документот се очекува в среда.
Извештајот остро ја критикува Турција за бавното темпо на реформите.
Во меѓувреме, во неделата, едно 10-годишно дете загина откако направата што ја зел в рака експлодирала во неговите раце.
Дванаесетгодишниот брат на детето бил повреден во експлозијата, која се случи во градот Сиирт.
(Турски дневни вести, Нова Анатолија - 25/09/06;
НТВ, Turkishpress.com, Ројтерс - 24/09/06)
