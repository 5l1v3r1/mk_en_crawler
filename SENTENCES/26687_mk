07/10/2009
ХАГ, Холандија -- Судењето на поранешниот водач на босанските Срби Радован Караџиќ пред Трибуналот на ОН за воени злосторства е сега закажано да започне на 21-ви октомври, наместо на 19-ти октомври, како што првично беше планирано, објави во вторникот (6-ти октомври) судијата на Трибуналот О-Гон Квон.
Одложувањето е резултат на административни проблеми.
Квон додаде дека истото е можно да биде одложено уште повеќе ако Апелационата комисија не успее да донесе одлука во рок од една недела во врска со барањето на Караџиќ за подолго одложување.
Тој инсистира на тоа дека нема да има доволно време да ја подготви својата одбрана.
Караџиќ е обвинет за геноцид, воени злосторства и злосторства против човештвото, во врска со конфликтот во Босна и Херцеговина во периодот 1992-1995 година.
(РТРС, Срна, Фена, ДПА, АП, Ројтерс, АФП - 06/10/09)
