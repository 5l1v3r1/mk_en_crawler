09/11/2009
СОФИЈА, Бугарија -- Премиерот Бојко Борисов и претседателот Георги Парванов се во конфликт откако Парванов ја критикуваше владата на Борисов во неделата (8-ми ноември) за гонењето на поранешниот премиер Сергеј Станишев.
Тој се соочува со обвиненија дека не успеал соодветно да се справи со извештаите за националната безбедност.
Парванов наведе дека средствата ќе биде подобро да се трошат во гонење на важни криминални шефови, отколку за гонење на поранешниот премиер за „несоодветно постапување со некои податоци“.
Борисов возврати дека претходната влада, на која Парванов и помогна да се основа, не стори ништо за земјата, и дека претседателот се обидува да се меша во правниот систем и да ги штити поранешните членови на кабинетот.
Станишев го наследи Парванов на претседателската позиција во Бугарската социјалистичка партија.
(Дарик, Медиапол, Класа - 08/11/09)
