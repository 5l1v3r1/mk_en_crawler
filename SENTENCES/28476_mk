16/09/2010
БЕЛГРАД, Србија -- Идните разговори меѓу Белград и Приштина не значат дека Србија ќе го признае Косово, рече во средата (15-ти септември) вицепремиерот Божидар Ѓелиќ.
„За Србија, црвената линија е дека разговорите на ниту еден начин не значат индиректно признавање на Косово“, изјави тој за телевизија Б92.
Минатата недела Генералното собрание на ОН усвои резолуција во која повикува на дијалог поддржан од ЕУ меѓу Белград и Приштина со цел промовирање на соработката.
Не се познати ниту датумот, ниту конкретните теми на разговорите.
Ѓелиќ вели дека ниту Србија, ниту Косово ќе можат да влезат во ЕУ ако најпрво не се сложат околу косовското прашање.
(Б92, AФП, Радио Слободна Европа - 15/09/10)
