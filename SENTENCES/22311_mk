13/04/2008
БУКУРЕШТ, Романија -- Министерот за надворешни работи, Адријан Чиориану, во петокот (11-ти април) објави дека поднесува оставка поради смртта во јануари на романски државјанин во полски затвор.
Клаудиу Крулиќ (33) почина во болница во Полска откако претходно два месеци штрајкуваше со глад по неговото апсење во Варшава за наводно крадење паричник.
Инсистирајќи дека е невин, тој испрати бројни писма до романскиот конзулат, барајќи помош од него, но истата не ја доби.
Неговите пријатели велат дека тој дури и не бил во Полска кога паричникот бил украден.
Романското Министерство за надворешни работи дозна за неговиот случај дури неодамна.
Чиориану ја опиша својата оставка како „прашање на чест“.
(РИА Новости, АП, АФП, ИТАР-ТАСС, Ромпрес, Медифакс, Hotnews.ro - 11/04/08)
