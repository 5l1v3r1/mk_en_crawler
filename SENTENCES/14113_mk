16/03/2006
ВИЕНА, Австрија -- На состанокот во средата (15-ти март) политичките директори на управниот одбор на Советот за спроведување на мирот повикаа на потпишување договор за клучните уставни реформи во БиХ, чија цел е зајакнување на државните институции.
Според изјавата издадена по седницата тие, исто така, побараа завршување на реструктуирањето на полицискиот сектор, во согласност со договорот постигнат во октомври 2005 година, како и исполнување на преостанатите обврски кон Трибуналот на ОН за воени злосторства.
Во Вашингтон американскиот Сенат усвои резолуција за БиХ, во која се повикува на постигнување политички договор за уставните реформи до април, за да можат промените да стапат на сила пред општите избори во октомври.
Претседателот на Претседателството на БиХ, Сулејман Тихиќ, за весникот „Дневни аваз“ изјави дека преговорите најверојатно ќе продолжат в сабота во Сараево.
(Дневни аваз, Независне новине - 16/03/06;
Извори на ОХР, Фена, ПБС БиХ - 15/03/06)
