13/03/2011
ЗАГРЕБ, Хрватска -- Премиерката Јадранка Косор во петокот (11-ти мај) потврди дека ќе свика избори дури откако владата ќе ги заврши разговорите на земјата за пристапување во ЕУ. 
Хрватска се надева дека истите ќе ги заврши до јуни. 
Илјадници Хрвати демонстрираат во Загреб и другите градови од февруари, инсистирајќи на оставка на Косор и предвремени избори. 
Тие ја обвинуваат владата за неспособност да управува со земјата и за корупција.
Во меѓувреме, претседателот Иво Јосиповиќ во петокот одржа неколку состаноци со водачите на партиите претставени во парламентот, на кои разговараше за политичката ситуација. 
Јосиповиќ рече дека ги разбира демонстрантите бидејќи луѓето „поминуваат низ тежок период, невработеност, ниски плати и сиромаштија“. 
(ХРТ, Национал, Нови лист, Index.hr - 11/03/11)
