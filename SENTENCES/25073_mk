30/10/2009
ПРИШТИНА, Косово -- Претседателот Фатмир Сејдиу во четвртокот (29-ти октомври) ја обвини стратегијата на меѓународната заедница за ситуацијата во северниот дел на Косово, каде што доминира српското население.
„Проблемите на север се присутни веќе десет години како резултат на ситуацијата што беше создадена на почетокот [1999 година], или поради објективните околности создадени како резултат на недостатокот на ефикасност на меѓународните структури и злонамерните дејствувања на паралелните структури“, рече Сејдиу во своето годишно обраќање пред студентите на Правниот факултет при Универзитетот во Приштина.
Тој додаде дека стратегијата на меѓународната заедница е да се избегнуваат провокации и да се оди „чекор по чекор“, додека косовската јавност сака да види побрз развој.
Сепак, тој истакна дека официјалните претставници на меѓународната заедница се во Косово за да ја загарантираат независноста и суверенитетот на младата држава.
(Коха Диторе, Експрес, Кохавижн - 30/10/09)
