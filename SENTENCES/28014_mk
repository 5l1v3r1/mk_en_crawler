22/04/2010
ПРИШТИНА, Косово -- Претставникот на ЕУ за северно Косово, италијанскиот амбасадор Мајкл Џифони, во средата (21-ви април) рече дека ЕУ нема да ги признае структурите што резултираат од општинските избори организирани од страна на Србија. 
„Овие избори не може да се сметаат за легални во Косово и тоа треба да биде јасно. 
Се разбира, ние сме против сé што ги поддржува дејствата на некои нелегални структури“, рече Џифони. 
Српската изборна комисија објави три листи пред општинските избори на 30-ти мај во северниот дел од Митровица, каде што живее претежно српско население. 
(Зери, Експрес, Коха Диторе - 22/04/10; TВ21, РТК - 21/04/10)
