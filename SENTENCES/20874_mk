06/02/2008
БЕРЛИН, Германија -- Турскиот државен министер Саид Јазиџоглу го води тимот инспектори кои се во итна посета на Германија, поради двата последователни пожари во згради населени претежно со етнички Турци.
Во првиот, рано во понеделникот (4-ти февруари) во градот Лудвигшафен, загинаа деветмина Турци, а 60 беа повредени.
Вториот пожар, во градот Херне во вторникот, не предизвика жртви.
„Внимателно ќе ги следиме резултатите од истрагата.
Се надевам дека не се работи за чин на ксенофобија“, рече во вторникот пред парламентот Реџеп Тајип Ердоган.
Експертите работат на утврдување на тоа дали пожарите биле подметнати.
(Радикал, Фокус, Тркиш дејли њус, Тркиш прес, Ксинхуа, Заман, Сабах - 06/02/08;
Ројтерс - 05/02/08)
