13/07/2007
СОФИЈА, Бугарија -- Тројцата водачи на владејачката коалиција, премиерот Сергеј Станишев од Бугарската социјалистичка партија (БСП), Ахмет Доган од Движењето за правата и слободите и Симеон Саксобурготски од НДСВ, во петок (13-ти јули) треба да го одржат долгоочекуваниот состанок на кој ќе се разговара за измени во владата. 
Ако бидат одобрени од парламентот следната недела, Петар Димитров, претседавач на парламентарната комисија за буџет и финансии, ќе го замени својот сопартиец од БСП, Румен Овчаров, на функцијата министер за економија и енергија. 
Овчаров поднесе оставка на почетокот од мај, откако беше вмешан во голем корупциски скандал. 
Миглена Тачева ќе го преземе Министерството за правда од сопартиецот од БДСВ, Георги Петканов, кој неодамна поднесе оставка поради здравствени причини. 
(24 Часа, Дневник, бТВ, Дарик - 13/07/07; Meдиапул - 12/07/07)
