14/06/2010
БРИСЕЛ, Белгија -- Известувачот на Европскиот парламент (ЕП) за Македонија, Зоран Талер, и деветмина други членови на ЕП ја повикаа ЕУ да почне разговори за пристапување со Македонија без одложување, објавија македонските медиуми во неделата (13-ти јуни).
Во писмото до Европскиот совет, министрите за надворешни работи на ЕУ и шефицата за надворешна политика на ЕУ, Кетрин Ештон, тие предупредија дека одложувањето на одлуката за кандидатурата на Скопје во ЕУ, може да ја загрози стабилноста на Балканот и да го поткопа кредибилитетот на блокот.
Тие изразија уверување дека отпочнувањето на разговорите со Македонија ќе ја зајакне довербата на инвеститорите тука и во регионот.
(A1, Maкфакс, МИА, Алсат - 13/06/10)
