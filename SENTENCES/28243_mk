19/10/2010
САРАЕВО, Босна и Херцеговина (БиХ) -- Главниот обвинител на Трибуналот на ОН за воени злосторства, Серж Брамерц, во понеделникот (18-ти октомври) потврди дека главен приоритет на судот останува апсењето на двајцата бегалци од висок профил, обвинети за воени злосторства, Ратко Младиќ и Горан Хаџиќ. 
По разговорите со членовите на трипартитното претседателство, Брамерц ги повика земјите во регионот и меѓународната заедница да вложат поголеми напори, истакнувајќи дека дури и по затворањето на Трибуналот, ќе има механизми што ќе го наследат. 
За време на својата посета на Сараево, Брамерц се состана со високиот претставник Валентин Инцко. 
Двајцата изразија загриженост во врска со недостатокот на напредок во БиХ, во однос на спроведувањето на нејзината стратегија за процесуирање на случаите на воени злосторства. 
Брамерц следно ќе ја посети Хрватска, а потоа и Србија во ноември, собирајќи информации што му се потребни за да напише извештаи во врска со нивото на соработка на секоја од нив. 
(РТРС, Бета, РТС, Дневни аваз - 18/10/10)
