04/10/2010
Од Јусуф Рамадановиќ за Southeast European Times во Сараево-- 04/10/10
Етничкиот идентитет е тесно поврзан со религијата во Босна и Херцеговина (БиХ).
Неодамнешните статистики покажуваат дека муслиманите сочинуваат 45 отсто од населението, 36 отсто се српски православни христијани, а 15 отсто се римокатолици.
Земјата е дом на една група места длабоко важни за многу од главните религии на светот.
Ајватовица
На 6км или 7км од селото Прусац во централна Босна се наоѓа Ајватовица, најстарото место за верски собири на муслиманите на Балканот.
Верниците одат таму - како и во околните градови на Долни Вакуф, Горен Вакуф и Бугојно - секое лето.
Изминатиот јуни ја одбележа 500-годишнината од клучниот настан.
Ајватовица го доби името по еден посветен верник, Ајваз-Дедо, кој, според популарната легенда, живеел во 15-от век.
Во тоа време, во Прусац немало вода, поттикнувајќи постојано трагање по неа.
Ајваз-Дедо бил оној кој што пронашол добар извор и работел за да ја донесе водата до селото.
На неговиот пат имало голем камен, 74 метри висок и 30 метри широк.
Според легендата Ајваз-Дедо му се молел на Алах секое утро 40 дена, а на 40-от ден, карпата се распукала и излегла изворската вода, донесувајќи им го потребното олеснување на селаните.
Настанот Ајватовица е обичај на муслиманите во Босна, а се верува дека потекнува од старите богумилски молитви за дожд, плодност и заштита на летните култури.
Богумилите беа верска секта, распространети во Босна пред окупацијата од страна на Отоманската империја во 15-от век.
Ајватовица секогаш паѓа во јуни и трае речиси цел месец.
Настанот беше забранет во 1946-та година од страна на тогашната комунистичка власт.
Обновена во 1990-та година, оттогаш таа редовно се одржува.
Кон крајот на јуни, покрај главниот собир на местото на разделената карпа, се одржуваат други културни и верски настани, вклучувајќи и промоции на книги, верски концерти и театарски претстави.
Ново оваа година беше модната ревија на верските облека одржана во Бугојно.
Храмот или црквата Христос Спасителот
Храмот или црквата Христос Спасителот, во срцето на Бања Лука, е најголемата српска православнаа црква во БиХ.
Таа била изградена на темелите на старата црква Света Троица, која беше уништена во бомбардирањето во 1941-та година.
Реконструкција започна во 1993-та година, а таа беше свечено отворена и осветена во мај 2009-та година, на православниот празник Спасовден (Ден на Спасението), по повод одбележувањето на Вознесението, 40 дена по православниот празник Велигден.
Меѓу присутните на церемонијата беа и лидери на други верски групи:
рабинот на еврејската заедница во БиХ, Јозеф Атијас;
католичкиот епископ од Бања Лукан Фрањо Комарица и муслиманскиот муфтија од Бања Лука Едхем Камџиќ.
Впечатливиот жолто и црвен објект може да собере повеќе од 1 000 луѓе и е богато украсен со мозаици од Ѓуро Радуловиќ и икони од Велимир Клинчов.
Саат кулата во храмот е висока 47 метри.
Меѓугорје
На 25-ти јуни, Римокатоличкиот аџилак Меѓугорје во БиХ ја прослави 29 годишнината од појавата на меѓугорската Богородица со огромна толпа на луѓе.
Дојдоа дестици илјади верници, од 25 земји и сите седум континенти.
Службата беше преведена на 15 јазици.
Легендата за Богородица од Меѓугорје датира од 1981-та година, кога шест локални деца во соседното село Бијаковичи опишаа визија за една жена со дете, слична на иконите на Дева Марија.
Иако тврдењета биле отфрлани од скептиците и критичарите, многумина тврдат дека ја виделе сликата.
Една од нив, Иванка Иванковиќ Елез од Меѓугорје, имаше само 15 години кога ја виде Богородица, за прв пат во 1981-та година.
Таа вели дека таа ја гледала визијата секој ден до 7 мај 1985-та година.
Ватиканските претставници не ја признале оваа натприродна појава, но ова место во јужната провинција Херцеговина оттогаш бележи значителен пораст на посети на туристи, и домашни и странски.
Некои неофицијални проценки укажуваат дека 1 милион туристи го посетуваат Меѓугорје секоја година, обезбедувајќи бизнис за хотелите, мотелите, камповите и штандовите со сувенири.
