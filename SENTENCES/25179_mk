26/11/2009
СТРАЗБУР, Франција -- Известувачот на Европскиот парламент (ЕП) за Хрватска, Ханес Свобода, во средата (25-ти ноември) рече дека Загреб е можно да ги заокружи своите разговори за пристапување во ЕУ во средината од 2010 година и да стане членка во 2012 година. 
Во интервју за веб-страницата на ЕП, тој додаде дека проценката на соработката на Загреб со Хашкиот трибунал за воени злосторства не треба да зависи од еден од елементите: предавањето на т.н. 
„артилериски дневници“ поврзани со операцијата Бура од 1995 година. 
Тој ги повика хрватските власти да сторат сé што можат за да докажат дека тие не постојат. 
Меѓу најитните задачи со кои се соочува Хрватска, Свобода ги наведе корупцијата, реформите во јавната администрација, реорганизирањето на судовите и приватизацијата на бродоградилиштата. 
(ХИНА, Нови лист, Нова ТВ - 25/11/09)
