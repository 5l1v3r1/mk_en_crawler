08/09/2008
Почнувајќи од септември, корисниците на „Ромтелеком“ можат да ја користат платформата на „Гугл“ со својата Кликнет имејл адреса. 
Според неодамна потпишаното партнерство, Кликнет стана првиот имејл сервис на романскиот пазар што ја користи платформата на „Гугл“.
***
Светскиот форум на опсерватории беше отворен во четвртокот (4-ти септември) во Истанбул, одбележувајќи ја својата 140-та годишнина. 
Научници од Германија, Израел, Велика Британија, Јапонија, Франција, Узбекистан, Италија и Словачка учествуваа на тридневниот настан, на кој домаќин беше Опсерваторијата Кандили при Универзитетот во Богазичи.
***
Грчки aрхеолошки тим откопа урна поставена во огромен бакарен цилиндер на археолошкиот локалитет кај Кутлеш, северна Грција, објави на 29-ти август Аристотеловиот универзитет во Солун. 
Артефактот содржел венец голем скоро колку оној пронајден во кралските гробници на Голема могила кај Кутлеш.
***
Романските власти во средата (3-ти септемри) го отворија првиот дигитален планетариум во земјата во јужниот град Питести. 
Планетариумот Питести, вреден 280.000 евра, е трет од ваков вид во светот, заедно со оние во Украина и Италија, рече проект-координаторот Ремус Карстеа. 
Истиот може да прими 40 гледачи.
***
Седмиот Меѓународен конгрес на хититологијата се одржа од 25-ти до 31-ви август во централниот турски град Корум, кој беше главен град на хититската империја пред 4.000 години. 
Учествуваа археолози од 17 земји.
***
Maкедонските мобилни и фиксни телефонски оператори воведоа услуга за преносливост на броевите, за првпат во земјата. 
Новата служба беше отворена на 1-ви септември и чини помеѓу 6 и 14 евра месечно. 
Службата им овозможува на корисниците да ги користат своите телефонски броеви кога ќе се префрлаат од еден оператор на друг.
(Разни извори 01/09/08-08/09/08)
