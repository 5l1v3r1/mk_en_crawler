24/05/2010
БЕЛГРАД, Србија -- Претседателот Борис Тадиќ во неделата (23-ти мај) рече дека претставниците на ЕУ неодамна го убедиле дека блокот ќе го забрза процесот на проширување по ублажувањето на економската криза. 
Тој рече дека застојот во интеграцијата на новите членки се должи на свртувањето на фокусот на ЕУ на нејзините економски проблеми. 
Тадиќ, исто така, рече дека очекува самитот на ЕУ и Западен Балкан следниот месец во Сараево да им даде нова динамика на различните кандидатури. 
Србија ја поднесе својата апликација за членство во декември, надевајќи се на добивање кандидатски статус во ЕУ до јуни 2011 година и отпочнување на разговорите за пристапување во 2012 година. 
(РТС, Б92, Бета - 23/05/10)
