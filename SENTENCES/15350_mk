28/11/2006
БРИСЕЛ, Белгија -- Европскиот парламент (ЕП) во понеделникот (27-ми ноември) ги сослуша одделно бугарскиот и романскиот кандидат за Европската комисија, Меглена Кунева и Леонард Орбан.
ЕП одлучува дали двајцата се соодветни за местата.
За време на сослушувањето во понеделникот, Кунева, која беше назначена за комесар на ЕУ за заштита на потрошувачите, вети дека ќе ја подобри комуникацијата со европските потрошувачи и организациите кои ги претставуваат нивните интереси, и ќе го зајакнат меѓуинституционалниот дијалог.
Орбан, кој е потенцијален комесар на ЕУ за мултилигвизам, рече дека ако биде избран ќе работи на зголемување на изучувањето на јазиците во училиштата и заштита на малцинските јазици.
ЕП ќе гласа за двете кандидатури следниот месец.
(веб-страница на ЕУ, БНР, Дарик, Ромпрес, Медиафакс - 27/11/06)
