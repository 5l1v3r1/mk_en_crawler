11/11/2007
AТИНА, Грција -- Високиот административен суд во петокот (9-ти ноември) воведе привремена забрана за лов, откако една невладина организација за заштита на животната средина побара зачувување на дивиот свет во регионот, кој претрпе големи штети по опустошувачките пожари минатото лето. 
Забраната за лов ќе биде на сила до 21-ви ноември, кога се очекува конечната одлука за ова прашање.
Во меѓувреме, Грција ја зафатија силни ветришта и снег во петокот, што предизвика паѓање на дрвјата и проблеми во транспортот. 
Невремето, исто така, ја погоди Бугарија, Романија и Албанија, каде што голем број патишта беа затворени, а некои области останаа без струја.
Во другите вести од регионот, грчката крајбрежна стража започна операција во неделата за спасување голема група нелегални имигранти на турски брод. 
Бродот беше во опасност да потоне во немирните води и разбранетото море. 
Според капетанот, екипажот од 15 лица и 250 имигранти на бродот, наводно, оделе за Италија. 
(ДПА, УПИ - 11/11/07; ДПA - 11/10/07; АФП, Скај, Нетпрес, Фокус - 10/11/07)
