01/02/2008
Maкедонскиот министер за финансии, Трајко Славески, во средата (30-ти јануари) на конференцијата во Скопје рече дека земјата ќе добие 282 милиони евра во вид на странски инвестиции во 2008 година и дека странските инвестиции ќе се зголемат дури и повеќе, на 329 милиони евра, во 2009 година.
Стапката на инфлација останува во рамките на проектираните 2,5 до 3 отсто, додаде тој.
Владата нa Република Српска и норвешкото државно енергетско претпријатие Статкрафт потпишаа прелиминарен договор во вторникот (29-ти јануари) за соработка во искористувањето на хидроелектричниот потенцијал на реката Врбас.
Статкрафт ќе спроведе најпрво физибилити студија за хидроелектрична централа во долниот тек на Врбас, а подоцна ќе изгради четири хидроелектрични централи.
Вкупната инвестиција би можела да достигне помеѓу 70 и 100 милиони евра.
Гугла, водечката светска алатка за пребарување, отвори преставништво во Романијa.
Преставништвото -- наречено Гугл Букурешт -- ќе нуди консалтинг услуги и софверски производи за романскиот пазар.
Повеќе од 3.000 странски претпријатија беа регистрирани во Истанбул минатата година, објави Истанбулската стопанска комора.
Странските фирми учествуваа со вкупен капитален прилив од 233,7 милиони евра, зголемување од 90 отсто од 2006 година, покажуваат статистичките податоци.
Германската Дајмлер група ќе отвори фабрика за финално составување на автомобили во индустрискиот парк Тетраком III во Јуку, Романија, при што првичната инвестиција ќе биде 400 милиони евра.
Според локалните медиуми, новата фабрика на Дајмлер ќе вработи 4.000 луѓе.
Цените на пченицата, млекото и растителните масла во Хрватскa ќе се намалат за 8-12 отсто во февруари, според договорот што владата го потпиша со најголемите малопродавачи на храна во земјата.
Премиерот Иво Санадер го потврди договорот, велејќи дека, во замена за тоа, владата ќе ги држи цените на струјата и природниот гас за домаќинствата непроменети во првата половина од годинава.
(Разни извори – 25/01/08-01/02/08)
