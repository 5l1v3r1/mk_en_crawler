20/11/2007
БРИСЕЛ, Белгија -- Министрите за надворешни работи на ЕУ изразија длабока загриженост поради влошената политичка клима во Босна и Херцеговина (БиХ) во изјавата објавена по нивниот состанок во понеделникот (19-ти ноември) во Брисел. 
Министрите ги повикаа политичките водачи да прекинат со поткопувањето на државата и наместо тоа да й овозможат да функционира подобро и да продолжат со реформите. 
Тие ја пофалија декларацијата за политичките реформи што ја објавија големите партии на 28-ми октомври во Мостар и ги повикаа водачите да ја спроведат. 
Во другите вести, португалскиот министер за одбрана, Нуно Севериано Теиксеира, чија земја претседава со ЕУ, рече дека мировниците на ЕУ во мисијата Алтеа ќе останат во БиХ сé додека тоа биде потребно, со оглед на тоа што нивното присуство е клучно за зачувувањето на регионалната стабилност. 
(Независне новине, Дневни аваз - 20/11/07; РТРС, Фена, АФП - 19/11/07)
