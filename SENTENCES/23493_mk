23/12/2008
САРАЕВО, Босна и Херцеговина (БиХ) -- Водачите на трите најголеми политички партии во БиХ, Милорад Додик од Сојузот на независните социјалдемократи, Сулејман Тихиќ од главната Бошњачка партија за демократска акција и Драган Човиќ од Хрватската демократска заедница, во понеделникот (22-ри декември) се согласија да испратат иницијатива до парламентот за ревизија на уставот на земјата.
„Одлучивме да побараме од централниот парламент да започне процедура за уставни реформи“, рече Тихиќ по состанокот со неговите српски и хрватски колеги.
Тој објасни дека реформите би требало да овозможат „пофункционални централни институции и територијална организација на централните и долните нивоа на власта“.
Во иницијативата, исто така, се бара од парламентот да продолжи со спроведувањето на т.н. Прудски договор, кој има за цел забрзување на реформите за интеграција во ЕУ.
Тројцата водачи, исто така, се согласија да предложат формирање меѓуминистерски комитет кој ќе подготви закон за попис на населението.
(Ројтерс, РТРС, Дневни аваз - 22/12/08)
