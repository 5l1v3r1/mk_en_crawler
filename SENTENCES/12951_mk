01/07/2005
САРАЕВО, Босна и Херцеговина (БиХ) -- Агенцијата за државна истрага и заштита (СИПА) при Управата за финансиско разузнавање во четвртокот (30-ти јуни) доби покана за пристап во групата Егмонт, меѓународна мрежа што поврзува различни агенции во борбата против перењето пари.
БиХ е 85-та земја-членка на оваа организација.
Високиот претставник Педи Ешдаун ја поздрави одлуката, велејќи дека истата претставува меѓународно признание за напредокот на СИПА.
Во другите вести, Здружението на земјоделци на БиХ во четвртокот му испрати покана за дијалог на премиерот Аднан Терзиќ.
Земјоделците протестираат во Сараево во изминативе шест дена, барајќи воспоставување на државно Министерство за земјоделство, заштита на домашното производство и усвојување на национална стратегија за развој на земјоделството.
(Независне новине - 01/07/05;
ОХР, ПБС БиХ, ФЕНА, НТВ Хајат - 30/06/05)
