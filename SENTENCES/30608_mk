14/12/2010
АТИНА, Грција -- Премиерот Јоргос Папандреу во понеделникот (13-ти декември) се состана со унгарскиот колега во посета на земјата, Виктор Орбан, на разговори околу билатералните односи, ситуацијата во ЕУ и други прашања од заеднички интерес.
Папандреу рече дека разговорите, исто така, го допреле прашањето на постојаниот механизам за поддршка на ЕУ и ја изразиле безусловната поддршка на Атина за целите на Унгарија во текот на нејзиното престојно шестмесечно претседавање со ЕУ, кое почнува на 1-ви јануари.
Орбан ги нагласи економските тешкотии со кои се соочуваат Грција и Унгарија, истакнувајќи дека „за секоја земја се потребни различна мешавина на економски и политички одлуки;
во спротивно не можеме да успееме“.
Орбан допатува во Атина од Никозија, каде што се состана со претседателот Деметрис Христофиас.
Унгарскиот премиер изрази поддршка за напорите за решавање на долготрајното кипарско прашање.
Христофиас, од своја страна, ги поздрави приоритетите на Унгарија за време на нејзиното претседавање со ЕУ, ветувајќи дека „Кипар ќе стори сé што може за унгарското претседателство да може да ги исполни своите цели“.
(AНА-МПА, КНA - 13/12/10)
