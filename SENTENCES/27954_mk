19/05/2010
ПРИШТИНА, Косово -- Владата доби официјална покана да присуствува на конференцијата на ЕУ и Западен Балкан во Сараево следниот месец, рече вицепремиерот Хајредин Куци во вторникот (18-ти мај). 
Косово ќе биде на рамноправна основа со другите земји-учеснички, со еднакво право да го искаже своето мислење за регионалните настани и европската интеграција, додаде Куци. 
Шефот на УНМИК, Ламберто Заниер, исто така, се очекува да присуствува на состанокот, но нема да зборува за приштинските институции. 
Конференцијата, спонзорирана од Шпанија како претседавач на ЕУ, се очекува да се одржи без државни симболи. 
Ако биде успешна, на конференцијата ќе присуствуваат делегации од Приштина и од Белград за првпат откако Косово прогласи независност во февруари 2008 година. 
(Зери, Лајм, Коха Диторе - 19/05/10; ББС, Телеграфи - 18/05/10)
