24/01/2006
AТИНА, Грција -- Британскиот министер за надворешни работи, Џек Стро, оваа недела ќе ги посети Кипар, Грција и Турција. 
Кипарската ситуација ќе биде главната точка на агендата, заедно со прашањата поврзани со ЕУ. 
Грција претпазливо ја поздрави посетата, велејќи дека истата би можела да ја подобри ситуацијата. 
Генералниот секретар на ОН, Кофи Анан, ја пофали иницијативата, велејќи дека таа ќе „придонесе“ во напорите на ОН за постигнување на решение. 
Сепак, претседателот на кипарските Грци, Тасос Пападопулос, одби да се состане со министерот за надворешни работи, бидејќи Стро планира да оствари разговори со водачот на кипарските Турци Мехмет Али Талат.
Според извештаите на медиумите во Анкара од вторникот, пак, Турција настојува да ја продобие помошта од Москва во ставањето крај на меѓународната изолација на кипарските Турци. 
Русија е постојан член на Советот за безбедност на ОН. 
(ЕУ Обсервер, НТВ, Катимерини - 24/01/06; AФП, веб-страница на ОН, TurkishPress.com, Turks.US, AНA - 23/01/06)
