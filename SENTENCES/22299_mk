13/04/2008
АНКАРА, Турција -- Десетици илјадници луѓе се собраа на плоштадот Тандоган во Анкара во саботата (12-ти април), во знак на поддршка на секуларниот карактер на државата. 
Митингот го организираа невладини организации кои ја обвинија владејачката Партија на правдата и развојот (АКП) за загрозување на секуларизмот. 
Учесниците викаа „Ние сме војници на Мустафа Кемал (Ататурк)!“ и други слогани. 
Исто така, имаше повици против пристапот на Турција во ЕУ. 
Демонстрациите беа мирни.
Исто така во саботата, претседателот на Европската комисија, Жозе Мануел Баросо, ја заврши својата тридневна посета на Турција, повикувајќи на компромис помеѓу бранителите на секуларниот карактер и поддржувачите на идејата за повеќе верска слобода. 
Во Истанбул Баросо му рече на министерот за надворешни работи, Али Бабаџан, дека реформите може да се спроведат само врз основа на консензус. 
(AФП, ДПА, Ројтерс, Тркиш прес, АП, УПИ - 12/04/08)
