20/07/2005
ХАГ, Холандија -- Поранешен припадник на една паравоена единица на босанските Хрвати се изјасни за виновен пред Хашкиот трибунал во вторникот (19-ти јули), според договорот со обвинителите, кои се откажаа од неколку обвиненија против него.
Триесетиседумгодишниот Мирослав Брало призна дека е виновен за силување, мачење, убиство и користење на затворениците како човечки штитови за заштита на војниците од босанските Хрвати од снајперски оган.
Обвинителите ги намалија обвиненијата против него од 21 на 8.
Пресудата се очекува да биде изречена наесен.
Исто така во вторникот, Трибуналот ги одобри одделните барања за условно ослободување на тројцата обвинети од босанските Срби -- Мичо Станишиќ, Радивоје Милетиќ и Милан Гверо.
Тие ќе го чекаат почетокот на нивните судски процеси во Босна и Херцеговина.
(АП, веб-страница на МКТЈ, РТРС, Танјуг, ХРТ - 19/07/05)
