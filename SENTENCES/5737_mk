24/11/2010
Од Мухамет Брајшори во Приштина и Мишко Талески во Скопје -- 24/11/10
Патничкиот транспорт треба да се регулира со издавање лиценци, се согласи неодамна заедничката косовско-македонска комисија за меѓународен патен транспор.
Ваквиот потег, велат властите, ќе помогне автобускиот транспорт да стане побезбеден, попрофесионален и посигурен.
Претставницитре на министерствата за транспорт на двете држава потпишаа протокол кој ги утврдува критериумите што претпријатијата мора да ги исполнат за да добијат лиценца.
Околу 150 лиценци ќе бидат доделени до 2011 година, со важност од по пет години.
„Протоколот ќе ги исполни стандардите пропишани од ЕУ, и со истиот, практично, ќе се спроведе Законот за [патнички и товарен] патен транспорт“, рече портпаролот на македонското Министерство за транспорт, Драгаш Симоновски.
Тој рече дека протоколот ќе помогне да се стандардизира индустријата, обврзувајќи ги превозниците да ги почитуваат регулативите и отстранувајќи ги нелегалните конкурентни од пазарот.
Исто така, косовскиот министер за транспорт, Фатмир Лимај, рече дека истиот ќе „воведе удобни услови за патниците, додека безбедноста е приоритет“.
Сепак, некои превозници, велат дека ним не им била дадена доволна улога во обликувањето на протоколот.
Во изјавата за SETimes, Јакуп Бериша од Косовското здружение на транспортери рече дека процесот на носење одлуки „требаше да вклучува повеќе мислења на превозниците во двете држави, како и да ги почитува нивните интереси.
Но, клиентите се чинат задоволни.
„Оваа сфера требаше да добие регулативи уште одамна, и позитивно е што властите во Скопје и Приштина постигнаа договор.
Подобро е да се има документ што ќе не води, наместо да работиме индивидуално, нелегално, а потоа да плаќаме казни“, рече скопјанецот Јетон Идризи (39) за SETimes.
Коментирајќи за удобноста и квалитетот на превозните услови во моментов, патникот Хусеин Силман рече за SETimes дека освен работата на патиштата, условите не се толку лоши.
„Патот меѓу двете земји може да се подобри до ниво на автопат за да може да се загарантира безбедност на патот.
...
Автобусите се добри, но може да се подобри, може да има понови автобуси со поголема удобност, иако и сегашните не се неподносливи“, рече Силман.
На протоколот на потпишување му претходеше состанок на македонско-словенечката транспортна комисија -- која исто така важи за Косово -- кој резултираше со договорање за либерализација на транспортот меѓу двете земји и согласност за издавање 200 лиценци од и за трети земји, кој ќе важи за двата правци.
Претставниците на македонското Министерство за транспорт рекоа дека сличен договор се очекува со Чешка до крајот на годинава.
