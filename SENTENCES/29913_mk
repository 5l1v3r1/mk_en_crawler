20/04/2011
БРИСЕЛ, Белгија -- Унгарскиот министер за надворешни работи, Јанош Мартонји, чија земја претседава со ЕУ, во вторникот (19-ти април) рече дека целниот датум во јуни за завршување на разговорите за пристапување на Хрватска е амбициозна, но остварлива цел, под услов земјата да ги исполни стандардите. 
Тој говореше по меѓувладината конференција во Брисел, за време на која Загреб затвори уште две поглавја од преговорите -- за земјоделството и руралниот развој и регионалната политика. 
Хрватска со ова затвори 30 од 35 поглавја. 
Комесарот за проширување на ЕУ, Штефан Фуле, вели дека Европската комисија не планира да воведе мониторинг механизам за соработка и верификација за Хрватска, како што стори за Бугарија и Романија.
Во Загреб премиерката Јадранка Косор ги потврди надежите дека земјата ќе ги заврши разговорите за пристапување во јуни. 
Двете најпроблематични поглавја се сé уште предмет на преговори. 
(ХРТ, Хина - 19/04/11)
