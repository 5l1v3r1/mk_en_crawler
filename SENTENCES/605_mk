18/05/2005
(Разни извори – 11/05/05 – 18/05/05)
Четвртата Конвенција на христијанските и муслиманските теолози се одржа од 16-ти до 18-ти мај во Сараево.
Насловена како „Муслиманите и Христијаните за заедничката добробит“, оваа конвенција се одржа под покровителство на католичката, православната и исламската верска заедница во Босна и Херцеговина.
Првото вино во регионот на Средоземното Море, најверојатно, е направено во Кипар -- пред околу 6.000 години, рече италијанскиот археолог Марија-Росариа Белџорно во Никозија на 13-ти мај.
Таа ги објави резултатите од ископувањата во близина на јужниот приморски град Лимасол.
„Динамо“ од Букурешт победи на овогодинешниот Фудбалски куп на Романија, откако го порази „Фарул“ од Констанца со 1:0 на 12-ти мај.
На прес-конференцијата тренерот на позајмениот тим „Андоне“ рече дека победата се должи на среќата и месеците напорна работа.
Во галеријата ДИДАРТ во Тирана во тек е колективната изложба на албанскиот импресионизам и експресионизам.
Изложени се дела на петмина истакнати албански сликари -- Адриан Цене, Ксенофон Дило, Шкелким Коконози, Сиро Мухедини и Вилсон Килица.
Третиот меѓународен филмски фестивал во Дубровник ќе се одржи од 25-ти до 29-ти мај.
Повеќе од 50 филмови од Хрватскa и од странство ќе се натреваруваат оваа година.
Романката Aлина Еремиа победи на 12-тиот Детски фестивал на песни 2004 во Бања Лука, кој заврши на 13-ти мај.
На настанот, кој го организираше Радио-телевизија Република Српска, настапија 18 учесници од Белорусија, Босна и Херцеговина, Бугарија, Хрватска, Македонија, Малта, Романија и Србија и Црна Гора.
На 17-ти мај во музејот „Чифте амам“ во Скопје беше отворена изложбата на косовскиот уметник Исмет Јонузи „Мир“.
Изложени се преку 100 уметнички дела -- скулптури, графики и слики -- кои Јонуз ги создавал во текот на изминативе 10 години.
Изложбата насловена како „Археолошки парк Медијана -- Можности за реконструкција и промоција“ беше отворена во Српската академија на уметност и наука во Белград.
Таа претставува проект за конзервација, обнова и промовирање на праисториски локалитети.
