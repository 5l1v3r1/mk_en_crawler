17/04/2005
НИКОЗИЈА, Кипар -- Кипарските Турци во неделата (17-ти април) се излегоа на гласање за да го изберат наследникот на претседателот Рауф Денкташ. 
Анкетите му даваат на кандидатот што е за обединување на островот и актуелен премиер Мехмет Али Талат огромна предност пред националистичките кандидати, меѓу кои и Дервиш Ероглу, од опозициската Национална партија за единство. 
Талат се предвидува дека ќе победи со 60 отсто од гласовите. 
Во петокот тој ја повика ЕУ да изврши притисок врз кипарските Грци да се сложат за повторно отворање на разговорите за обединување. 
Тој за новинарите изјави дека се надева оти ќе ги комплетира преговорите до 3-ти октомври, кога Турција треба да го започне својот процес на пристап во ЕУ. 
Кипарското прашање и понатаму претставува камен на сопнување помеѓу Брисел и Анкара. 
(АФП, Ројтерс, ББС Њус - 17/04/05; TurkishPress.com - 16/04/05; AФП - 15/04/05)
