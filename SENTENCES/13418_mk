25/11/2005
БУКУРЕШТ, Романија -- Претседателот на Парламентарното собрание на Советот на Европа, Рене ван дер Линден, во четвртокот (24-ти ноември) ја повика Романија да преземе поостри дејства против корупцијата и трговијата со луѓе.
Во своето обраќање во романскиот парламент Ван дер Линден рече дека корупцијата доведе до губење на довербата во јавните институции и се заканува на странските инвестиции.
Тој повика на независност на судиите и реформа на јавната администрација.
Ван дер Линден се состана со претседателот Трајан Башеску, со претседателот на сенатот, Николае Вакариу, и поглаварот на Романската православна црква, патријархот Теоктист.
(Девет часот - 25/11/04;
Ромпрес, веб-страница на СоЕ - 24/11/05)
