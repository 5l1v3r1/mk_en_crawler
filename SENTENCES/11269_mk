24/04/2005
БУКУРЕШТ, Романија -- Романските новинари се собраа пред претседателската палата во Букурешт во саботата (23-ти април), повикувајќи на ослободување на тројцата колеги што се држат како заложници во Ирак.
Претходниот ден, тие тројцата -- Мари Жан Јон, Овидиу Оханесиан и Сорин Мискоци -- беа прикажани на видео лента што ја емитуваше арапската сателитска станица Ал Џезеира, и на која се вели дека тие ќе бидат убиени ако Романија не ги повлече своите војници од Ирак во текот на следните четири дена.
Тие беа киднапирани на 28-ми март, заедно со нивниот преведувач со ирачко-американско државјанство.
Во изјавата од кабинетот на романскиот претседател Трајан Башеску се вели дека се прави сé што е можно за решавање на оваа заложничка криза.
(Ромпрес, Фокс њус - 23/04/05;
Ројтерс - 22/04/05)
