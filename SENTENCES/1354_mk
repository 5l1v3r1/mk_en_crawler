04/03/2009
Српскиот тенисер Новак Ѓоковиќ победи на тенискиот турнир Барклејс во Дубаи, во неделата (1-ви март).
Ѓоковиќ ја освои титулата и наградата од 305.000 евра, по победата над Шпанецот Давид Ферер, светскиот бр.12 тенисер, во финалето.
Мајлинда Келменди стана првиот косовски спортист кој освои бронза на меѓународен натпревар, на Светскиот куп во џудо во Прага, во неделата (1-ви март).
Келменди, косовски шампион, се натпреваруваше во категоријата на 52 килограми.
Бугарската шаховска ѕвезда Веселин Топалов се квалификуваше за игра против индиецот Висванатан Ананд на светскиот шампионат, по победата над американскиот шампион Гата Камски во Софија на 26-ти февруари.
Топалов го победи Камски во серија од седум натпревари и победи на Светскиот шаховски предизвик.
Tурскиот мотоциклист Кенан Софуглу победи на Австралиската трка од Суперспорт светскиот шампионат 2009 во неделата (1-ви март).
Софуглу, шампион на Светскиот суперспорт за 2007 година, победи на трката со време од 33 минути, 42,156 секунди.
Тој, исто така, постави нов рекорд на патеката од 1 минута, 34,320 секунди.
Софуглу се рангираше на првото место досега на овогодинешниот натпревар.
Романската полиција откри виолина за која се верува дека е украден Страдивариус од 18-тиот век, објавија медиумите на 26-ти февруари.
Тие го открија инструментот во црноморскиот град Констанца.
На неа е изгравирано „Страдивариус“ и годината 1721, вели полицијата.
Тие уапсија двајца осомничени.
Tурскиот национален тим во грчко-римски стил освои три златни медали на Меѓународниот Гран при турнир во борење, кој се одржа во Жомбатели, Унгарија, од 26-ти февруари до неделата (1-ви март).
Турскиот тим се рангираше на третото место со 42 поени.
Вкупно 250 борачи од 25 држави се натпреваруваа на турнирот.
Aлбанското Министерство за туризам, култура и спорт пушти промотивен спот, кој се емитува во текот на целиот ден на каналот Еуроњус, објавија локалните медиуми на 25-ти февруари.
Спотот го промовира културното наследство на државата и најатрактивните туристички места, пред летната сезона.
(Разни извори – 25/02/09-04/03/09)
