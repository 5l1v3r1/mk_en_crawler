12/11/2008
НИКОЗИЈА, Кипар -- Претседателот Деметрис Христофиас и водачот на кипарските Турци, Мехмет Али Талат, „постигнуваат добар напредок“ во поглед на прашањето на поделбата на власта, рече специјалниот претставник на ОН за Кипар, Александар Даунер, по состанокот на двајцата водачи во вторникот (11-ти ноември).
Поделбата на власта е едно од клучните прашања на агендата на тековните разговори за повторно обединување, заедно со гаранциите за безбедноста и имотните договори.
„Нереално е да се очекува сите овие проблеми да се решат преку ноќ, по толку многу години.
Сепак, има голем број области каде што е постигнато приближување на ставовите“, истакна Даунер.
Христофиас и Талат ќе се состанат повторно в четврток.
Во вторникот генералниот секретар на ОН, Бан Ки-Мун, ја повика меѓународната заедница да го поддржи процесот во Кипар.
Двајцата кипарски водачи покажуваат силна политичка волја за изнаоѓање прифатливо решение, изјави Бан на прес-конференцијата во седиштето на ОН во Њујорк.
Напредокот досега е охрабрувачки, рече тој.
(КНА, Фамагуста газете, новинска агенција Анадолу, Хуријет - 11/11/08)
