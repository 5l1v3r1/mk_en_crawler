09/11/2006
ПОДГОРИЦА, Црна Гора -- Црна Гора и ЕУ во средата (8-ми ноември) го завршија четвртиот круг преговори, со цел потпишување на Спогодбата за стабилизација и асоцијација.
На прес-конференцијата, црногорската министерка за евроинтеграции во заминување, Гордана Ѓуровиќ, рече дека двата тима постигнале согласност за транзиционите царински и економски мерки.
Следниот круг технички преговори, на 30-ти ноември, ќе се фокусира на прашањата поврзани со либерализацијата на трговијата.
Во другите вести од средата, парламентот започна расправа околу новата владина платформа предложена од мандаторот Жељко Штурановиќ.
Владејачката Демократска партија на социјалистите ќе има десет места, нејзиниот коалициски партнер, Социјалдемократската партија, ќе има три и Демократскиот сојуз на Албанците ќе има едно.
(Побједа, Вијести - 09/11/06;
Мина - 08/11/06)
