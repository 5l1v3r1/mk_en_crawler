09/04/2009
Од Јусуф Рамадановиќ за Southeast European Times во Сараево -- 09/04/09
На 7-ми април пред 17 години тогашниот американски претседател Џорџ Х. 
В. 
Буш објави дека неговата земја ќе ја признае Босна и Херцеговина. 
Соединетите Држави беа едни од првите држави -- по што за еден ден следеше Европската комисија -- што ја признаа независноста и територијалниот интегритет на БиХ. 
Почнувајќи од 7-ми април 2009 година 132 земји од целиот свет ја признаа БиХ и таа воспостави дипломатски односи со 70 земји.
БиХ доби полноправни членство во ОН на 22-ри мај 1992 година. 
Со тоа таа стекна конкретни права загарантирани во Повелбата на ОН, вклучително и правото на суверенитет и правото на самоодржливост.
„Можеме да се потсетиме колку храброст граѓаните на БиХ добија во најтешките времиња од својата понова историја со признавањето од страна на [Соединетите Држави] на нејзината независност, територијален интегритет и суверенитет“, рече во вторникот (7-ми април) заменикот на Домот на претставниците Адем Хускиќ, по повод годишнината.
„Ние сме, исто така, горди што БиХ стана партнер во местата каде што мирот е ставен на ризик. 
Ова е исто така можност да се сетиме и да им оддадеме признание на американските војници кои ги вградија своите животи во мирот што сега го имаме. 
Особено можеме да се потсетиме на ... 
Роберт Ц. 
Фрејшр, Џозеф Крузел и Нелсон С.Дру“, додаде Хускиќ, мислејќи на тројцата американски дипломати кои загинаа во автомобилска несреќа во 1995 година.
Хускиќ, исто така, изрази задоволство што Вашингтон има Конгресна група за Босна -- што уште повеќе го зајакнува пријателството помеѓу двете земји.
„Убеден сум дека нашето пријателство ќе продолжи и во иднина“, рече Хускиќ.
Конгресот на североамериканските Бошњаци (КНАБ), исто така, објави изјава во вторникот, истакнувајќи го важниот датум за Босна и Херцеговина. 
„Значителната поддршка на американската јавност за време на агресијата против Босна резултираше со американска интервенција која ја спречи агресијата и геноцидот“, се вели во изјавата.
„Треба да го одбележуваме [овој] ден сеќавајќи се на многуте американски пратеници како што е починатиот конгресмен Френк Мекклоски, голем заговарач за босанската кауза, како и американските војници стационирани во Босна кои беа таму во рамките на мировните напори“, вели КНАБ.
