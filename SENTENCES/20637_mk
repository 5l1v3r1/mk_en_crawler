10/03/2008
ПРИШТИНА, Косово -- Премиерот Хашим Тачи во неделата (9-ти март) го откри првиот официјален пограничен косовски знак, на кој пишува „Добредојдовте во Република Косово“. 
Голем број војници на КФОР и косовски полицајци беа распоредени за време на кусата церемонија на административниот контролен пункт Мердаре, помеѓу централна Србија и Косово. 
Тачи го опиша симболичкото значење на знакот, напишан на англиски, албански и српски јазик. 
„Оваа плоча ја симболизира границата на најновата држава Косово, која го дели минатото од иднината, изолацијата од отворањето на перспективата за интеграција“, рече тој.
Во меѓувреме, српската полиција успеа да запре стотици поранешни армиски резервисти што одеа кон Мердаре, каде што сакаа да го отстранат знакот. 
Тие ветија дека повторно ќе се обидат во понеделник. 
(РТК, Балканвеб, Танјуг, Телеграфи, Б92, АФП - 09/03/08)
