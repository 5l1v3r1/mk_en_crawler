18/11/2007
ПРИШТИНА, Косово, Србија -- Најголемата опозициска партија во Косово победи на парламентарните и локалните избори во саботата (17-ти ноември) во Косово.
По скоро целосното пребројување на гласовите, Демократската партија на Косово (ДПК) на Хашим Тачи води со 35 отсто од гласовите, додека Демократската лига на Косово (ЛДК) е втора со 22 отсто од гласовите.
Ова е прв пораз на ЛДК на петте избори што досега се одржаа во покраината.
Во изјавата за новинарите, Тачи вети дека Косово ќе прогласи независност веднаш по 10-ти декември, кога ќе заврши последниот круг од меѓународно посредуваните разговори за Косово.
Тој, сепак, призна дека неговата партија нема доволно гласови за да владее самостојно и рече дека ќе бара коалиција со ЛДК.
Одѕив на гласачите на овие избори изнесуваше 45 отсто.
Сепак, само пет од 40.000 Срби со право на гласови излегоа на гласање.
(Косова лајв, Танјуг, Б92, РТС, Бета, Ројтерс, АП, АФП - 18/11/07)
