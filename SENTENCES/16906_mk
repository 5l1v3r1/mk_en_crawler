04/06/2006
ТИРАНА, Албанија -- Престојните локални избори во Албанија ќе бидат клучен тест за подготвеноста на земјата за евроатланска интеграција, се вели во извештајот на амбасадорот на ОБСЕ, Павел Вацек, поднесен до Постојаниот совет на ОБСЕ во Виена на крајот од минатата недела. 
Во документот, од кој делови беа цитирани во домашниот печат во текот на викендот, се вели дека претходното искуство покажало дека странското посредништво во политичките договори за изборните прашања се чини дека дава „краткорочни резултати“, бидејќи во Албанија на договорите се гледа како на нешто што е наметнато однадвор. 
Потребна е вистинска политичка волја помеѓу политичките водачи за долгорочни решенија, се вели во извештајот на Вацек.
Следните општински избори во Албанија се очекува да се одржат помеѓу 20-ти декември и 20-ти јануари 2007 година. 
(Aлбански вести - 03/06/06)
