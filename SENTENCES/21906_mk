23/11/2008
СКОПЈЕ, Македонија -- Шефовите на држави од шест земји во Југоисточна Европа во петокот (21-ви ноември) учествуваа на петтиот годишен Регионален економски форум во Охрид.
Претседателите на Македонија, Албанија, Босна и Херцеговина, Бугарија, Хрватска и Црна Гора разговараа околу заедничките начини за справување со светската финансиска и економска криза.
Македонскиот претседател Бранко Црвенковски ги повика своите колеги да најдат „заеднички одговор на новите економски предизвици“ што произлегоа од кризата.
Учесниците предупредија дека светската криза ќе го забави економскиот раст и ќе ги попречи странските инвестиции во регионот.
Форумот, исто така, се фокусираше на регионалните инфраструктурни проекти кои вклучуваат изградба, патишта и телекомуникации, и енергетските пазари на Балканот.
Во другите вести, грчкиот парламент усвои пакетот помош од 28 милијарди евра, кој треба да му помогне на банкарскиот сектор во земјата да се справи со меѓународната финансиска криза.
Пратениците го одобрија предлог-законот и покрај противењето на левичарската партија ПАСОК, која го опиша планот како „лошо осмислен“.
(Maкфакс, МИА, АП, АФП, Танјуг - 21/11/08;
AНА-МПА, Ројтерс, Катимерини, СКАИ, In.news - 20/11/08)
