07/10/2010
САРАЕВО, Босна и Херцеговина (БиХ) -- Опозициската Партија за демократски напредок (ПДП) во средата (6-ти октомври) ја повика Државата изборна комисија (ЦЕЦ) да ги повтори изборите за српскиот член на трипартитното претседателство на БиХ, поради големиот број невалидни гласачки ливчиња.
Последните резултати на ЦЕЦ, засновани на скоро 99 пребројани гласови, покажуваат дека неважечките гласачки ливчиња сочинуваат околу 9,4 отсто од вкупниот број гласачки ливчиња во Република Српска, што е невообичаено висока бројка.
ЦЕЦ вели дека актуелниот член на претседателството Небојша Радмановиќ од владејачкиот Сојуз на независните социјалдемократи освои 49,76 отсто од гласовите, поразувајќи го водачот на ПДП, Младен Иваниќ, заеднички кандидат на опозицијата, кој доби 46,98 отсто од гласовите.
Разликата беше околу 15.744 гласови -- помалку од една третина од сите неважешки гласови.
ЦЕЦ не коментираше за барањето на ПДП.
(Срна, Независне новине, Фена, РТРС - 06/10/10)
