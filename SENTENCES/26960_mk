04/10/2009
БРИСЕЛ, Белгија -- Хрватска конечно го продолжи својот процес на пристапување во ЕУ, блокиран од страна на Словенија од почетокот на 2008 година, со отворање шест и затворање пет поглавја од преговорите на меѓувладината конференција во петокот (2-ри октомври).
Со тоа, 28 поглавја се сега отворени, а 12 се затворени.
Хрватска очекува да ги отвори сите 33 поглавја од преговорите од својот аквис до крајот на оваа година и да затвори најмалку 20 од нив.
Шведска, актуелен претседавач на ЕУ, планира да свика уште две конференции со Хрватска до крајот на оваа година.
Словенија го блокираше напредокот поради долготрајниот пограничен спор со Хрватска, кој неодамна беше решен.
(AФП, ХИНА, ХРТ - 02/10/09)
