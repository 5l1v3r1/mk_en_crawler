15/10/2010
НИКОЗИЈА, Кипар -- Претседателот Деметрис Христофиас и водачот на кипарските Турци Дервиш Ероглу присуствуваа на церемонијата на отворање во четвртокот (14-ти октомври) на новиот премин кој го поврзува грчкиот и турскиот дел од поделениот остров. 
Преминот Лимнитис/Јешилирмак, на оддалечениот северозападен дел од островот, е седми меѓу двете страни. 
Комесарот за проширување на ЕУ, Штефан Филе, и специјалниот советник на генералниот секретар на ОН за Кипар, Александар Даунер, исто така, присуствуваа на церемонијата. 
Филе рече дека отворањето на преминот претставува охрабрувачки сигнал. 
(AП, новинска агенција Анадолу, Ројтерс - 14/10/10)
