10/07/2007
ПОДГОРИЦА, Црна Гора -- Српскиот заменик-премиер Божидар Ѓелиќ, во понеделникот (9-ти јули) ја посети Подгорица, каде што побара поддршка за косовското прашање и ја повтори позицијата на Србија против каква било форма на независност за покраината. 
Ѓелиќ истакна дека независноста на Косово ќе има влијание на целиот регион и може да ја втурне Југоисточна Европа во дестабилизација. 
За време на посетата на Подгорица, Ѓелиќ, помеѓу другите, се состана и со црногорскиот претседател Филип Вујановиќ и премиерот Жељко Штурановиќ.
Во другите вести, српскиот министер за Косово, Слободан Самарџиќ, рече дека српските парламентарни партии ќе започнат консултации во вторник за нова резолуција за Косово. 
Тој рече дека новиот документ ќе ги одобри чекорите што се преземени досега во разговорите за Косово и ќе го определи ставот на државата за новите настани, како и дека ќе ги даде насоките за националната политика, вклучувајќи ги и новите разговори. 
Новата резолуција се очекува да биде одобрена до крајот на месецов. 
(Вијести, Данас - 10/07/07; Танјуг, Бета, РТС, Мина, Телеграфи, РТК, РФЕ - 09/07/07)
