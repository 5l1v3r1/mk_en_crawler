13/07/2007
НИКОЗИЈА, Кипар -- Остатоците на 28 жртви од конфликтот во Кипар во 1974 година беа погребани во четвртокот (12-ти јули) во одделни церемонии во северниот, турски, и јужниот, грчки, дел од островот.
ДНК анализите ги идентификуваа 13-те кипарски Турци и 15-те кипарски Грци чии остатоци беа пронајдени претходно овој месец во масовни гробници во близина на линијата на поделба на островот.
Експертите за судска медицина извршија ексхумација на 300 тела од повеќе гробници на двете страни од линијата.
Според податоците на ОН, 1.468 кипарски Грци и 502 кипарски Турци сé уште се водат за исчезнати при насилството меѓу заедниците во 1963-64 и во турската воена инвазија во 1974 година.
Во другите вести, официјалните претставници на кипарските Турци го откажаа состанокот помеѓу двајцата водачи на поделениот остров поради расправијата околу фудбалски натпревар.
Помошник на водачот на кипарските Турци Мехмет Али Талат рече дека плановите за состанок со кипарскиот претседател Тасос Пападопулос се во мирување.
(Зама, Фокус - 13/07/07)
