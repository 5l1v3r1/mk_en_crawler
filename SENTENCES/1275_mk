20/04/2009
Пластичните хирурзи и ларинголозите од Клиничкиот болнички центар во Загреб му го вратија гласот на пациент со вадење масно ткиво преку липосукција и негово вбризгување во гласните жици на пациентот. 
Сложената операција, прва од ваков вид во Хрватска, траеше еден час. 
Хирурзите ја изведоа во четвртокот (16-ти април) одбележувајќи го Светскиот ден на гласот.
***
Инженерите од Крагуевац и Ниш го создадоа првиот српски имплант кој може да замени дел од човечката градна коска. 
На почетокот од април хирурзите ја изведоа првата успешна операција на 54-годишен пациент со тумор на градите. 
Методот е применлив во ортопедијата, максилофацијалната хирургија, стоматологијата и хирургијата за коскен тумор.
***
Младите хрватски aстрономи Александар и Стефан Цикота, близнаци кои студираат физика на универзитетот во Цирих, открија астероид кој го нарекоа „Загреб“, објави весникот Јутарњи лист на 14-ти април. 
Браќата досега открија повеќе од 2.300 астероиди заедно со колегите од Опсерваторијата Ла Сагра во јужна Шпанија.
***
Хирурзите во болницата КАТ во северна Aтина повторно ги сошија сите четири екстремитети на една 30-годишна жена од Aлбанијa на 13-ти април. 
Нејзиниот сопруг ја нападнал со пила три дена претходно во нивниот дом во градот Каламата. 
Пациентката е во стабилна состојба, велат лекарите.
***
Tурските научници од Универзитетот Килкент создадоа преку нанотехнологијата нов вид ДВД, кое го нарекоа „магично“, објави весникот Tуркиe на 13-ти април. 
Техниката која научниците ја употребија за првпат овозможува нови ДВД-а да чуваат најмалку 1.000 пати повеќе информации одошто нормалните ДВД-а. 
„Магичните“ ДВД-а ќе овозможат чување илјадници филмови.
(Разни извори – 13/04/09-20/04/09)
