17/05/2011
ПРИШТИНА, Косово -- Властите реагираат на идејата на српскиот министер за внатрешни работи, Ивица Дачиќ, за поделба на Косово како долготрајно решение.
Косовскиот вицепремиер Хајредин Куци во понеделникот (16-ти мај) истакна дека Србија не одлучува за Косово, туку косовските граѓани и меѓународните партнери се тие што ги носат одлуките.
„Желбите на Србија предизвикуваат војни, генодиц и незадоволство низ целиот регион.
Сакам да верувам дека тие ќе го променат поглавјето од [време] на конфронтации во време на соработка“, рече Куци.
Тој потврди дека приштинските институции немаат контрола во северот, но рече дека тоа ќе се промени со помош на ЕУЛЕКС и КФОР.
Во меѓувреме, Меѓународниот цивилен претставник, Питер Фејт, рече дека земјите-членки на Меѓународната управна група се посветени на територијалниот интегритет на Косово, вклучително и на северот.
Решението треба да се заснова на три принципи -- северот треба да остане дел од Косово, не треба да има насилство и регионот не треба да задржи замрзнат конфликт, рече Фејт за белградскиот весник Данас.
(Коха Диторe - 17/05/11;
TВ21, Рокум, Кохавижн - 16/05/11)
