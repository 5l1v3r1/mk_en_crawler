20/11/2007
ПРИШТИНА, Косово, Србија -- Централната изборна комисија во покраината во понеделникот (19-ти ноември) ги објави првите прелиминарни резултати на парламентарните и локалните избори што се одржаа во саботата. 
Резултатите, засновани на пребројани 80 отсто од гласовите, ја потврдија победата на најголемата опозициска партија, Демократската партија на Косово, со 34 отсто од гласовите. 
Демократската лига на Косово беше втора, со 21,8 отсто. 
На третото и четвртото место беа Алијансата за ново Косово и Демократската лига на Дарданија, со 12,1 отсто и 10,4 отсто од гласовите. 
Единствена друга партија која успеа да влезе во парламентот е Сојузот за иднината на Косово, со 9,9 отсто од гласовите.
Во изјавата од понеделникот генералниот секретар на НАТО, Јап де Хоп Шефер, изрази разочараност поради бојкотот на изборите од страна на косовските Срби и рекордно нискиот одѕив. 
Тој ги охрабри политичките партии брзо да ја формираат новата влада. 
(РТК, РФЕ, Телеграфи, Косовалајв, Балканвеб, РФЕ - 19/11/07)
