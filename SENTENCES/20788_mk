07/09/2007
САРАЕВО, Босна и Херцеговина (БиХ) -- Во говорот пред парламентот во четвртокот (6-ти септември) високиот претставник на меѓународната заедница Мирослав Лајчак рече дека политичарите мора да изберат дали ќе ја водат БиХ кон интеграцијата во ЕУ или кон глобална изолација.
Тој потврди дека ако не биде реструктуирана полицијата, тоа ќе ја остави земјата уште поназад од другите земји во регионот на патот кон членството во ЕУ.
Лајчак додаде дека нема да се двоуми да ги искористи своите овластувања за финализирање на полициските реформи, со цел истите да бидат исполнети до крајниот рок во септември.
По говорот, бошњачкиот член на претседателството, Харис Силајџиќ, рече дека е разочаран што Лајчак не ги именуваше политичарите од Република Српска (РС) за кои се смета дека се директно одговорни за ќор-сокакот во реформите.
Премиерот на РС Милорад Додик, од своја страна, инсистираше на тоа дека полициските реформи не се дел од Дејтонскиот договор.
(Независне новине, Дневни аваз - 07/09/07;
РТРС, НТВ Хајат, ПБС - 06/09/07)
