14/06/2005
МИТРОВИЦА, Косово, Србија и Црна Гора -- Околу 300 Срби во понеделникот (13-ти јуни) го блокираа мостот што ја дели Митровица на дел на етничките Албанци и дел на Србите, со цел да го спречат повторното отворање на патот што ги поврзува двата дела на градот.
Администрацијата на ОН во покраината планираше повторно да го отвори мостот за сообраќај, за првпат по завршувањето на конфликтот во 1999 година.
Портпаролот на ОН рече дека меѓународните администратори ја разбираат загриженоста на Србите, но се посветени на осигурувањето на слободата на движењето во покраината.
Отворање на мостот беше закажано на само неколку часа пред пристигнувањето на Каи Еиде, претставникот на ОН испратен во Косово за да ја процени подготвеноста на покраината за започнување на преговорите за конечен статус.
(Ројтерс, ББС - 13/06/05)
