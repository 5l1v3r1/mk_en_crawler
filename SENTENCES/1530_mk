27/09/2010
Србијa ќе стане 38-мата членка на Европската патентна организација во октомври, објави на 21-ви септември министерот за научен и технолошки развој, Божидар Ѓелиќ.
Ѓелиќ говореше во Женева, каде што присуствуваше на сесијата на Собранието на Светската организација за интелектуална сопственост.
Обраќајќи се на пленарната седница, тој рече дека во изминатата деценија, Србија направи серија чекори за промовирање на правата од интелектуалната сопственост.
На 20-ти септември, албанските и италијанските експерти одбележаа десет години од почетокот на ископувањата во археолошкиот локалитет Финиќ/Фениче во јужна Албанија.
Веќе се откриени богати темели, кои кулминираа со неодамнешното откривање на амфитеатар свртен кон рамницата Вургу и Езерото Бутринти.
Финиќ/Фениче е познат како град на Чамите.
Дубровник беше домаќин на првата национална конференција за ретки болести во Хрватскa од 17-ти до 19-ти септември.
На форумот присуствуваа околу 150 пациенти и 30 експерти.
Истиот имаше за цел дефинирање на насоките на националниот здравствен план за ретки болести и регистарот на пациенти.
Според проценките, околу 20.000 луѓе во Хрватска страдаат од ретки болести.
Српските средношколци освоија четири медали на Меѓународната олимпијада за астрономија и астрофизика во Кина.
Вкупно 24 тимови од 22 земји се натпреваруваа на настанот, кој се одржа во Пекинг од 12-ти до 21-ви септември.
Еднонеделна меѓународна обука за прочистување на водата, насловена како XH20 Истра, заврши во неделата (26-ти септември) во неколку градови и општини во Истра, Хрватскa.
Обуката имаше за цел оспособување на учесниците за мисии на помош во катастрофи низ целиот свет.
Доброволци на Црвениот крст и работници од Хрватска, Словенија и Австрија, учествуваа во обуката.
Бугарските aрхеолози откопаа дел од римски пат во близина на градот Тројан.
Патот се верува дека го поврзувал градот Улпија Оескус со Филипополис (сегашен Пловдив).
Античкиот римски пат е седум метри широк и се наоѓа во близина на источниот ѕид на тврдината Состра, римска воена стражарница.
(Разни извори -- 20/09/2010-27/09/2010)
