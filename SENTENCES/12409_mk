10/06/2005
БРИСЕЛ, Белгија -- На состанокот во Брисел во четвртокот (9-ти јуни) министрите за одбрана на НАТО потврдија дека КФОР ќе „го задржи својот целосен оперативен капацитет од околу 17.000 војници“. 
Генералниот секретар на НАТО, Јап де Хоп Шефер, рече дека одлуката за задржување на борбената способност во Косово се заснова на неодамна започнатиот процес на преглед на стандардите во покраината. 
НАТО објави дека тројно ја зголемил способноста за контрола на масите по нередите и немирите во март 2004 година. 
Во соопштението на НАТО за печатот се додава дека почетокот на преговорите за статусот, кој зависи од прегледот на стандардите, „според општото мислење претставува важен момент за иднината на Косово“. 
(веб-страница на НАТО, Танјуг, Б92 - 09/06/05)
