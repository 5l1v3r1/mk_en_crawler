02/05/2005
БУКУРЕШТ, Романија -- Министерот за надворешни работи, Михаи-Разван Унгуреану, во петокот (29-ти април) се врати од работната посета на Сирија, каде што се состана со својот колега, Фарук ал-Шара.
Тие разговараа за унапредување на билатералните односи и особено економските врски.
Тие, исто така, разговараа за тројцата романски новинари киднапирани во Ирак минатиот месец.
Во другите вести, најголемите поплави во последниве 50 години принудија 3.700 лица да ги напуштат своите домови во западна Романија во петокот.
Но, голем број жители, наводно, останале за да го заштитат својот имот од грабеж.
Војниците и спасувачките тимови работеа 24 часа за да ги пренесат оние што сакаа да заминат на повисок терен.
Минисерството за животна средина објави дека поплавите се делумно предизвикани од попуштањето на 300 години старите брани на реката Тимиш.
(Ромпрес, Ројтерс, AП - 29/04/05)
