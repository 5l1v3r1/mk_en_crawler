18/06/2010
БЕЛГРАД, Србија -- Претседателот Борис Тадиќ отвори тркалезна маса во Белград за борбата против корупцијата и организираниот криминал во Југоисточна Европа во четвртокот (17-ти јуни). 
Опишувајќи ги напорите на Србија, тој инсистираше на тоа дека никој не е заштитен од соочување со судска постапка, без оглед на својата политичка припадност, семејни врски или социјален статус. 
Тој, исто така, ја подвлече посветеноста на земјата на интеграцијата во ЕУ и нејзината желба да придонесе за регионалната и европската стабилност. 
Министерката за правда, Снежана Маловиќ, додаде дека ефиканската борба против организираниор криминал и корупцијата бара „промена во менталитетот“ и воспоставување „нов систем на вредности“. 
На конференцијата присуствуваа јавни и државни обвинители од Западен Балкан, претставници на ОБСЕ, претставници на Канцеларијата на ОН за дрога и криминал во Србија, и претставници од министерствата за правда на Франција и Соединетите Држави. 
(Фонет, Бета, Б92, веб-страница на српската влада - 17/06/10)
