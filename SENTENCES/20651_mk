09/09/2007
БАГДАТ, Ирак -- За време на посетата на градот Сулаиманија во петокот (7-ми септември) ирачкиот претседател Јала Талабани официјално побара од курдските бунтовници да прекинат со користењето на северен Ирак за напади против Турција и Иран. 
Талабани рече дека не им се заканува на герилците на Курдистанската работничка партија (ПКК), туку им упатува апел. 
Тој ја повика ПКК да прекине да го користи Ирак како база најмалку година или две, со цел да се избегне можноста од надворешна инвазија. 
Неколку илјадници борци на ПКК се верува дека се лоцирани на планини во ирачкиот автономен курдистански регион, во близина на турската граница. 
Во другите вести на оваа тема, турската армија објави дека одлучила да ги задржи трите зони на висока безбедност во југоисточниот дел од земјата -- во провинциите Сиирт, Сирнак и Хакари -- уште три месеци. 
Зоните беа формирани на 10-ти јуни и ќе важат до 10-ти декември. 
(Ројтерс, АФП, Заман, Тркиш дејли њус -08/09/07)
