14/03/2007
СОФИЈА, Бугарија -- Владејачката Бугарска социјалистичка партија (БСП) во вторникот (13-ти март) објави дека ќе го поддржи испраќањето на нови мировници во Авганистан ако бидат исполнети три услови. 
Прво, сета наопходна воена опрема, вклучувајќи ги и возилата, мора да бидат обезбедени однапред. 
Второ, мировниците треба да добијат најмалку два месеци обука пред да бидат распоредени, и трето, Министерството за одбрана мора да подготви јасна стратегија за учество во мировните мисии во странство. 
Бугарија се очекува да испрати дополнителни 200 војници кои ќе помагаат во обезбедувањето на аеродромот во Кандахар. 
(Сега, 24 Часа, Дневник - 14/03/07; News.bg, бТВ - 13/03/07)
