04/12/2009
TИРАНА, Албанија -- Коалицијата на опозициските партии во четвртокот (3-ти декември) објави нов бран протести против владата.
Водачот на Социјалистичката партија (СП) Еди Рама рече дека демонстрантите ќе барааt не само транспарентност во процесот на општите избори на 28-ми јуни, туку и оставка од премиерот Сали Бериша и предвремени избори.
Првиот протест ќе се одржи пред централата на јавната радиотелевизија ТВШ, каде што демонстрантите ќе го повикаат директорот на оставка.
По него ќе следат секојдневни протести, кои ќе траат додека не бидат исполнети сите барања на опозицијата.
Во другите вести од четвртокот, 74 пратеници усвоија закон за борба против организираниот криминал, додека опозициските пратеници ја бојкотираа седницата.
Бериша истакна дека мерката им ги покажува на сите Албанци и европските партнери на земјата својата нетолеранција кон организираниот криминал и мафијата.
Тој, исто така, рече дека легислативата ќе им помогне на Албанците да патуваат без визи во Европа.
Бериша го обвини Рама, кој е и градоначалник на Тирана, дека ги поддржува членовите на мафијата во градежниот бизнис.
(Toп ченал, Алсат, Телеграфи, НОА, Клан - 03/12/09)
