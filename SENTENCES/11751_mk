20/06/2005
БЕЛГРАД, Србија и Црна Гора -- Швајцарскиот министер за надворешни работи, Мишелин Калми-Реј, во петокот (17-ти јуни) го посети Белград, при што изјави дека дојде време за разговори во врска со статусот на Косово.
Таа се состана со својот колега од Србија и Црна Гора, Вук Драшковиќ, со српскиот претседател Борис Тадиќ и со српскиот премиер Воислав Коштуница.
Калми-Реј рече дека дојде време за преговори во врска со статусот на покраината, со „почитување на стандардите и малцинските права“.
Таа, исто така, истакна дека Швајцарија не го поддржува сценариото за безусловна независност за Косово.
Во другите вести, во неделата мала сообраќајна несреќа на мостот што ги поврзува двата дела на Митровица - на етничките Албанци и на Србите, предизвика тепачка помеѓу припадниците на двете заедници.
Автомобил во кој се возеле четворица етнички Албанци случајно удрил во комбе кое го управувал Србин.
Припадниците на двете заедници што се наоѓале во близина започнале да фрлаат камења едни кон други и кон возилата на мостот.
Полицијата брзо ги разделила двете групи, но дури откако неколку возила биле оштетени.
Две лица се уапсени.
(Интернешнал хералд трибјун - 20/06/05;
Ројтерс - 19/06/05;
Политика - 18/06/05;
Бета, Танјуг - 17/06/05)
