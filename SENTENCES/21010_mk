04/09/2007
СОФИЈА, Бугаријa -- Официјалните претставници во понеделникот (3-ти септември) во Софија потпишаа договор за префрлање на долгот на Либија од 56,6 милиони американски долари кон Бугарија, во меѓународниот фонд основан за помош на 400 деца инфицирани со ХИВ во болницата во Бенгази. 
Министерот за надворешни работи, Феим Чаушев, кој го потпиша документот, рече дека Бугарија го одржува ветувањето дека ќе им помогне на жртвите заразени со ХИВ во Либија.
Одлуката беше донесена шест недели откако Либија се согласи да ги ослободи петте бугарски медицински сестри и лекарот осудени на смрт за наводно инфицирање на децата. 
Бугарија вели дека одлуката претставува хуманитарен чекор кој во никој случај не значи признавање на вината на медицинската лица. 
Либија прекина со исплаќањето на долгот од 20 милиони американски долари за Бугарија во 1984 година и до неодамна одбиваше да ја признае акумулираната камата од 30,6 милиони американски долари. 
(Сега, Дневник - 04/09/07; Медиапул, бТВ, News.bg, АП, ИОЛ, Ројтерс, АФП, ДПA - 03/09/07)
