12/01/2011
ПРИШТИНА, Косовo -- Известувачката на Европскиот парламент (ЕП) за Косово, Улрике Лунацек, препорача повиците од некои политички ентитети за организирање нови општи избори оваа година, да се сфатат сериозно.
Во интервјуто по имејл со јавниот радиотелевизиски сервис РТК во вторникот (11-ти јануари), Лунацек посочи дека властите треба да го проверат процесот за евентуални нерегуларности и да ги спроведат неопходните реформи во изборниот закон по предвремените избори на 12-ти декември.
Сепак, таа рече најпрво треба да бидат формирани нова влада и парламент за да продолжат со решавањето на важните прашања, како што е назначувањето на претседателот и отпочнувањето разговори со Србија.
Во Приштина, портпаролот на Меѓународната цивилна канцеларија, Енди Мекгуфи, ги повика Косоварите да ја сфатат сериозно изјавата на Лунацек, во врска со континуираните извештаи за изборни нерегуларности.
(РТК, Зери, Индексонлајн - 11/01/11)
