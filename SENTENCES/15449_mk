27/11/2006
ХАГ, Холандија -- Трибуналот на ОН за воени злосторства во понеделникот (27-ми ноември) одлучи да му додели постојан адвокат на Воислав Шешељ, откако тој одби да присуствува на рочиштата. 
Британскиот адвокат Дејвид Хупер ќе го застапува Шешељ, кој предводеше паравоена единица која, наводно, вршеше злосторства против човештвото врз несрпското население во БиХ и Хрватска во текот на 1990-тите. 
Шешељ и понатаму е водач на српската моќна Радикална партија. 
Неговото судење беше одложувано поради, како што го опиша судот, неговото несоодветно однесување за време на судењето. 
Тој одбива да ја признае легитимноста на судот и инсистира на тоа да се брани самиот, како што тоа го правеше Слободан Милошевиќ за време на неговото судење. 
Шешељ (52) започна штрајк со глад пред две недели. 
(Б92, Бета, ББС, Тајмс - 27/11/06; AП, ББС - 26/11/06)
