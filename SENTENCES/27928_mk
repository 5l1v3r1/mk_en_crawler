21/11/2010
ЛИСАБОН, Португалија -- Демократските вредности, регионалната соработка и добрососедските односи се важни за траен мир и стабилност на Западен Балкан, рекоа членките на НАТО во заедничката декларација на крајот од нивниот дводневен самит во Лисабон во саботата (20-ти ноември). 
„Продолжуваме со активната поддршка на евроатланските аспирации во овој регион“, се вели во документот.
Декларацијата го поздрави „уредното спроведување на изборите [во Босна и Херцеговина] во октомври; напредокот во реформите; нејзините тековни напори за уништување на вишокот оружје и муниција; и нејзиниот придонес за меѓународната безбедност. 
Во исто време, НАТО ги повика локалните политички водачи „да работат заедно на двојно зголемување на своите напори за подобрување на понатамошната ефикасност и самостојност на институциите на државно ниво и за напредок во основните реформски приоритети.“
Србија доби препорака да продолжи да работи кон целосна соработка со Трибуналот на ОН за воени злосторства и апсење на преостанатите бегалци, Ратко Младиќ и Горан Хаџиќ. 
Декларацијата, исто така, го повикува Белград „да ги поддржи понатамошните напори кон консолидирање на мирот и стабилноста во Косово“ и вели дека Србија и Косово треба „целосно да ги искористат можностите понудени од дијалогот, овозможен од ЕУ, меѓу нив“. 
(Веб-страница на НАТО, Радио Слободна Европа - 20/11/10)
