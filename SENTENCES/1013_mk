19/11/2007
УСАИД донираше компјутерска опрема за македонското Mинистерство за правда. 
Опремата ќе се користи во информацискиот центар кој ќе ги поврзува сите сектори на судскиот систем, обезбедувајќи за целото македонско судство пристап до статистичките податоци.
***
На 10-ти ноември во Сараево се одржа семинар за развојот на животната средина во Босна и Херцеговина (БиХ). 
Учесниците се согласија дека БиХ треба да инвестира повеќе во развојот на обновливите извори на енергија, подобрувањето на енергетската ефикасност и модернизација на складиштата за отпад.
***
Само 13 отсто од населението во Србија користи Интернет, објави српското Министерство за телекомуникации и информатичко општество во средата (14-ти ноември). 
Според министерството, високите цени на Интернет пристапот и оскудноста на информации во Србија се клучните фактори.
***
Претставници на црногорската Aкадемија на науките и уметностите и полската Академија на науките, во понеделникот (13-ти ноември) потпишаа договор за научна соработка помеѓу двете институции. 
Истиот беше потпишан за време на посетата на Варшава на делегацијата на црногорската Академија на науките.
***
Археолозите ја открија, како што сметаат, најстарата работилница за железо во светот, за време на ископувањата во централно црноморската провинција Корум, во Tурција. 
Работилницата, која датира од Бронзеното време, откри важни докази за животот на Хитите.
***
Бугаријa и Словачка минатата недела потпишаа договор во врска со соработката во индустрискиот, техничкиот и технолошкиот сектор. 
Договорот има за цел да го зголеми учеството на приватниот сектор во индустрискиот и техничкиот растеж на двете земји.
(Разни извори – 12/11/07-19/11/07)
