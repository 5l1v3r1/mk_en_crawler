14/09/2005
(Разни извори – 07/09/05 - 14/09/05)
Бугарските aрхеолози открија уникатна ранохристијанска проповедница во античкиот тракиски град Перперикон на Родопските планини.
Доброзачувана и богато украсена, проповедницата датира од крајот на 4-тиот и почетокот на 5-тиот век од новата ера и претставува најстара ваква проповедница пронајдена досега во Бугарија.
Во Белград беше отворена изложба на делата на истакнатиот српски скулптор Владан Мартиновиќ.
Изложбата е поставена во галеријата УЛУС.
Најстарата збирка на кипарски археолошки артефакти надвор од Кипар - шведската збирка Меделхаусмусет - моментно е изложена во Националниот музеј на историјата во Букурешт.
Изложбата, која ќе трае до јануари, беше организирана од страна на шведската и романската влада.
Меѓународната колонија на фотографии „Радобоља 2005“ беше отворена во туристичкото место Радобоља во близина на Мостар, во Боснa и Херцеговина (БиХ), на 12-ти септември.
Настанот привлече 12 учесници од БиХ, Хрватска, Србија и Црна Гора и Словенија.
Во Музејот на уметноста во Загреб во тек е уметничката изложба „Европа 2020 - Денес за утре“.
Настанот, кој ќе трае до 25-ти септември, претставува иницијатива на хрватскиот графички дизајнер Борис Љубичиќ и е поддржан од Министерството за надворешни работи и европски интеграции.
Изложбата вклучува 60 дела од 11 земји.
Во театарот Василико во Солун во тек е изложба на костуми од претставите на Националниот театар на Северна Грција.
Кустос на изложбата е популарниот визуелен актер Јанис Метсикоф.
На 12-ти септември во културниот центар „Точка“ во Скопје беше отворена изложба на млади македонски архитекти.
На настанот, насловен како „20 под 40“ се претставени 20 проекти на архитекти под 40-годишна возраст и е организиран од страна на Здружението на архитекти на Македонија.
