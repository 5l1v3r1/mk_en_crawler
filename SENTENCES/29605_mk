30/05/2011
ВАШИНГТОН, САД -- Комисијата за безбедност и соработка во Европа (Американски Хелсиншки комитет) смета дека политичките тензии во Албанија по локалните избори на 8-ми мај се продолжение на политичката криза што започна во 2009 година, објавија медиумите во Тирана во понеделникот (30-ти мај).
Во 2009 година, главната опозициска Социјалистичка партија одби да ги прифати изборните резултати и тврдеше дека владејачката Демократска партија победи со манипулации.
Во коминикето објавено на неговата веб-страница, американскиот Хелсиншки комитет вели дека локалните избори овој месец беа шанса да се обезбеди стабилност, но, за жал, се покажаа како продолжение на кризата.
Комисијата ќе дискутира за изборниот процес оваа недела во Вашингтон, каде што ќе биде претставен извештај на Џонатан Стонстрит, шеф на Канцеларијата на ОБСЕ за демократски институции и човекови права во Атина.
(Газета шкиптаре, Ора њус - 30/05/11;
Балкан веб - 29/05/11)
