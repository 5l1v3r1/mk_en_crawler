07/05/2004
СОФИЈА, Бугарија -- Високи функционери реагираа со лутина во врска со судската одлука на либискиот суд за смртна казна за петте бугарски медицински сестри, обвинети за инфицираoе на повеќе од 400 деца со вирусот ХИВ во Триполи. 
Претседателот Георги Парванов во четвртокот (6-ти мај) издаде соопштение во кое се вели дека тој не ја прифаќа пресудата за вина и изрази увереност дека правдата ќе биде задоволена по жалбите. 
Министерот за правда, Антон Станков, и министерот за надворешни работи, Соломон Паси, го повторија тој став, истакнувајќи дека либискиот суд ги игнорирал заклучоците на двајцата водечки експерти, кои докажаа дека епидемијата на ХИВ му претходела на назначуваoето на Бугарите во детската болница во Бенгази за најмалку една година. 
Во Вашингтон портпаролот на Стејд департментот, Ричард Бушер, вети дека САД ќе продолжат да го покренуваат ова прашаoе пред властите во Триполи. 
Претседателот на Европската комисија, Романо Проди, рече дека ЕУ е "длабоко разочарана" од пресудата и побара од либиските власти повторно да го проверат случајот. 
(Бтв- 07/05/04; АП, Ројтерс, ББС, СБС, АФП, Медиапул, БТА, news.bg, Новинитe - 06/05/04)
