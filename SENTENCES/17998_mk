20/03/2007
БЕЛГРАД, Србија -- Полицијата во Крагујевац спречи обид за трговија со неколку албански тинејџери за Западна Европа преку Србија, во понеделникот (19-ти март). 
Властите велат дека Албанците, на возраст помеѓу 14 и 16 години, биле пронајдени скриени во возило со кое управувал црногорски државјанин. 
Возачот бил уапсен и се соочува со обвиненија за трговија со луѓе.
Исто така во понеделникот, хрватската полиција објави дека пресекла синџир на трговија со луѓе. 
Во неделата полицијата уапси двајца хрватски државјани, кои, наводно, имале намера да прошверцуваат девет албански и шест турски државјани во ЕУ со камион. 
Апсењата се случиле во близина на источната граница со Србија. 
(РТС, АФП - 19/03/07)
