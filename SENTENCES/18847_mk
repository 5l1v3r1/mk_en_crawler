06/02/2007
СОФИЈА, Бугаријa -- Британскиот министер за Европа, Џеф Хун, во вторникот (6-ти февруари) ја започна дводневната посета на Бугарија, како дел од регионалната турнеја која ја вклучува и новата членка на ЕУ, Романија.
По пристигнувањето во Софија, Хун се состана со министерот за надворешни работи, Ивајло Калфин, во врска со билатералните врски, стратешкото партнерство со ЕУ и случајот на петте бугарски медицински сестри, осудени на смрт во Либија во спорниот случај на инфицирање со ХИВ.
На заедничката прес-конференција по состанокот Хун рече дека нивниот случај мора да биде решен единствено преку дипломатски средства.
Тој додаде дека не смее да стане збор за евентуална размена на медицинските сестри за еден Либиец, кој моментно одлежува доживотна затворска казна за бомбашкиот напад од 1998 година на авионот на „Пам Америка“ над Локерби, Шкодска.
(Дарик, News.bg - 06/02/07)
