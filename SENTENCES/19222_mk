29/01/2008
ВАШИНГТОН, САД -- Групата за следење на состојбата со човековите права, Амнести интернешнал, во понеделникот (28-ми јануари) побара од меѓународните и косовските власти да ги казнат извршителите на воените злосторства и злосторствата против човештвото извршени за време на конфликтите во 1990-тите во Косово.
„Стотици случаи на воени злосторства, злосторства против човештвото -- вклучително и силувања и исчезнувања -- како и други меѓуетнички злосторства, остануваат нерешени седум години откако Обединетите нации ги започнаа напорите за градење на косовскиот судски систем.
Стотици случаи се отфрлени поради недоволно докази, кои не биле собрани ниту брзо, ниту ефикасно.
Роднините на исчезнатите лица објавија дека биле сослушувани премногу пати од страна на меѓународната полиција и нови обвинители во нивниот случај, но никогаш не е постигнат никаков напредок“, вели групата во соопштението за медиумите.
(Блиц - 29/01/08;
ПРЊусвајр, Танјуг - 28/01/08)
