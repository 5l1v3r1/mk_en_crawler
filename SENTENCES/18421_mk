13/03/2007
САРАЕВО, Босна и Херцеговина (БиХ) -- Водечките бошњачки политичари во понеделникот (12-ти март) побараа Сребреница -- градот каде што беше извршен геноцид врз Бошњаците во 1995 година, според неодамнешната пресуда на Меѓународниот суд за права во Хаг -- да добие статус на дистрикт.
Градоначалникот на Сребреница, Абдурахман Малкиќ, го организираше состанокот откако Бошњаците се заканија дека ќе го напуштат градот.
На состанокот со учесниците, меѓу кои и бошњачкиот и хрватскиот припадник на трипартитното претседателство во земјата, Харис Силајџиќ и Жељко Комшиќ, инсистираа на тоа дека Сребреница треба да биде под државна надлежност, наместо под надлежност на ентитетот, Република Српска.
Ниту еден претставник на меѓународната заедница, ниту српски политичар не учествуваше на состанокот во понеделникот.
Претседателот на РС, Милан Јелиќ, и премиерот на РС, Милорад Додик, рече дека истиот го крши Дејтонскиот мировен договор.
(Дневни аваз, Независне новинe - 13/03/07;
ПБС, РТРС, Фена, Танјуг - 12/03/07)
