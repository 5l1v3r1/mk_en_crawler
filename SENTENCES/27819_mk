24/11/2010
БАЊА ЛУКА, Босна и Херцеговина (БиХ) -- Како што и се очекуваше, претседателот на Република Српска, Милорад Додик, во вторникот (23-ти ноември) го номинираше министерот за финансии, Александар Џомбиќ, за мандарот. 
Додик рече дека изборот е логичен и претставува доказ за континуитетот на реформската програма на неговата партија Сојуз на независните социјалдемократи (СНСД). 
Џомбиќ вели дека ќе отпочне консултации за формирање нова влада веднаш и се надева дека истите ќе ги заврши за десет дена. 
Тој додаде дека негови приоритети ќе бидат инвестирањата во енергетскиот сектор, големите инфраструктурни проекти и земјоделството.
Во другите вести, властите пронајдоа масовна гробница за која се верува дека ги содржи остатоците на десетици жртви од масакрот во Сребреница во 1995 година. 
Гробницата беше откриена во источната општина Миличи. 
(Фена, БХРТ, Независне новине, РТРС, Срна, Ројтерс - 23/11/10)
