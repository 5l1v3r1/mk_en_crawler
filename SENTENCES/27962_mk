23/09/2010
БУКУРЕШТ, Романија -- Претседателот Трајан Башеску ја обвини опозициската Социјалдемократска партија (ПСД) во средата (22-ри септември) дека барала пари за да го поддржи законот за пензиите што го бара ММФ.
Ова беше повторување на тврдењето на претседателката на парламентот, Роберта Анастасе, која во вторникот рече дека ПСД побарала милиони евра за да ја поддржи непопуларната легислатива која ќе ја зголеми возрасната граница за пензионирање и ќе ги скрати пензиите.
Законот беше усвоен минатата недела во отсуство на пратениците на ПСД.
Башеску изјави на приватната телевизија В1 ТВ во средата дека разговорите меѓу ПСД и владејачката Либералдемократска партија (ПДЛ) траеле четири дена.
Покрај ова, ПСД, наводно, ветила дека ќе помогне за соборување на премиерот Емил Боц, кој се соочува со разидување во редовите на сопствената партија.
Некои од членовите на ПДЛ се понаклонети кон Башеску, кој наводно сака Боц да биде заменет со целосно нова влада предводена од ПДЛ.
Сојузниците на Боц во ПДЛ преовладале, така што само некои министри беа заменети во реконструкцијата претходно овој месец.
(Котидианул, Либертатеа - 23/09/10;
Реалитатеа, Антена 3, Зиаре - 22/09/10)
