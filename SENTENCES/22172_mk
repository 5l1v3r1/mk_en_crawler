17/09/2008
БЕЛГРАД, Србија -- Томислав Николиќ, кој ги напушти редовите на Српската радикална партија (СРС) поради несогласувањата во врска со анти-ЕУ политиката на неговата партија, ќе одржи основачко собрание на новата партија на 21-ви октомври, според официјалното соопштение од вторникот (16-ти септември).
Секој кој сака да биде основачки член може да го побара тоа во следните 10 до 15 дена.
Новата партија најверојатно ќе го носи името „Напред Србија“, исто како неодамна формираната парламентарна група на Николиќ.
Николиќ ги потврди своите намери да остана во опозиција, макар што партијата може да ја поддржи владејачката коалиција во одредени области, особено оние чија цел е гарантирањето на територијалниот интегритет на Србија.
Новата партија веќе има 18 места во парламентот.
(Taнјуг, Вечерње новости, Б92, Бета - 16/09/08)
