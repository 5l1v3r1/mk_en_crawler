20/07/2005
(Разни извори -- 13/07/05 – 20/07/05)
Стариот мост во Мостар, Босна и Херцеговинa, заедно со историскиот центар на градот, беа помеѓу 17-те културни и историски знаменитости додадени на листата на УНЕСКО на светското наследство минатата недела.
Мостот кој датира од 16-тиот век беше повторно отворен минатото лето, десет години откако беше уништен во војната.
Бугарскиот младински кошаркарски тим победи на Европскиот шампионат од дивизијата Б за помлади од 20 години во Варна.
Домашниот тим заврши прв по поразот над Унгарија со 86:80 во финалето.
Во Националната галерија на уметност во Tирана во тек е изложба на дела на албански сликарки.
Изложбата, насловена како „Еднаквост на половите“ вклучува дела од Љумтури Блошми, Фљутура Маци, Диана Мизири, Мерита Селими и други.
Настанот беше организиран од галеријата, Популациониот фонд на ОН и здружението Полова алијанса за развој.
На 15-ти јули во Moстар беше отворен деветтиот Интеркултурен фестивал.
Настанот, кој ќе трае до 22-ри јули, привлече околу 1.900 учесници од осум европски земји.
Педесетивториот Пулски филмски фестивал започна на 17-ти јули во хрватскиот град Пула.
Седумдневниот настан ќе вклучи 49 филмски наслови, меѓу кои и седум хрватски.
Изложбата на графики од неколку мaкедонски уметници -- Петар Хаџи-Бошков, Душан Перчинков, Димитар Малиданов, Симон Шемов, Нове Франговски, Глигор Чемерски и Владимир Георгиевски -- беше отворена во новиот Македонски културен центар во Софија на 19-ти јули.
Настанот беше организиран во соработка со Музејот на град Скопје.
На 16-ти и 17-ти јули во Галичник, Mакедонијa, се одржа 43-тиот фолклорен фестивал Галичка свадба.
Летните културни настани во Галичник, исто така, вклучуваат и уметничка колонија, кој ќе се одржи од 15-ти до 25-ти август.
Делата од уметничката колонија од изминатите три години се изложени во Музејот на град Скопје.
