23/03/2005
СОФИЈА, Бугарија -- Министерот за одбрана, Николај Свинаров, во вторникот (22-ри март) се спротивстави на постепеното намалување на пешадискиот баталјон на земјата во Ирак. 
Тој за новинарите изјави дека го поддржува повлекување на војниците на крајот од нивниот период на служба, најверојатно на крајот на годинава. 
Официјалните претставници од одбраната треба да се состанат доцна в среда за да ја подготват одлуката за военото присуство на земјата во Ирак.
Распоредувањето во Ирак беше, исто така, во фокусот на разговорите во вторникот помеѓу Свинаров и неговиот романски колега во посета на земјата, Теодор Атанасиу. 
Тие разговараа за регионалната безбедност, а особено за ситуацијата во Западен Балкан.
Во другите вести, бугарскиот заменик-премиер, Пламен Панајотов, во вторникот беше во Брисел, каде што се состана со министерот за надворешни работи на Луксембург, Жан Аселборн. 
Панајотов рече дека Луксембург ќе ја започне процедурата на ратификација за спогодбата на Бугарија за пристап во ЕУ веднаш по нејзиното потпишување на 25-ти април. 
(Ројтерс, Блумберг, Ромпрес, веб-страница на бугарската влада, бТВ - 22/03/05)
