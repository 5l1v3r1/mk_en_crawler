15/01/2009
БЕЛГРАД, Србија -- Земјата размислува за евентуална правна постапка против Украина поради прекинот со испораката на гас од Русија, објави во средата (14-ти јануари) извршниот директор на Србијагас, Душан Бајатовиќ. 
Тој инсистираше на тоа дека Украина е виновна за ситуацијата во Србија. 
Потегот уследи откако претседателот на Европската комисија, Жозе Мануел Баросо, ги повика европските претпријатија за гас да ги тужат Русија и Украина поради загубите од гасната криза. 
Србија се согласи да прими итен дотур на гас од Германија и Унгарија како помош за справување со недостатокот.
Во меѓувреме, бугарскиот премиер Сергеј Станишев, заедно со словачкиот и молдавскиот колега, Роберт Фико и Зинаида Гречеани, во средата беше во Москва, на итен состанок со претседателот Дмитри Медведев и премиерот Владимир Путин во врска со гасната криза. 
Станишев рече дека е неприфатливо за цела Европа да биде заложник на спорот околу гасот помеѓу Русија и Украина. 
(ИТАР-ТАСС, БНР, веб-страница на бугарскиот парламент, АФП - 14/01/09)
