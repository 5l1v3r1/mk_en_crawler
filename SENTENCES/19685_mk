24/08/2007
ВАШИНГТОН, САД -- Портпаролот на Стејт департментот, Гонзало Галегос, во четвртокот (23-ти август) ги негираше шпекулациите дека планот на ОН за конечниот статус на Косово ќе ја претвори покраината во сателит-држава на НАТО. 
„Нарекувањето на планот на Ахтисари за Косово ,држава на НАТО’ е едно навистина големо претерување“, рече Галегос, мислејќи на неодамнешните изјави на српскиот министер за Косово и Метохија, Слободан Самарџиќ. 
Минатата недела тој рече дека НАТО има намера да направи „воена држава“ од Косово, која ќе им послужи на „нивните геополитички и воени стратешки цели во регионот“. 
Претходно, српскиот министер за внатрешни работи, Драган Јоциќ, го обвини НАТО дека планира да го претвори Косово во „своја марионетска држава“.
Александар Ботсан-Карченко, рускиот претставник во меѓународната тројка што го надгледува новите разговори за статусот, во четвртокот рече дека постигнувањето договор помеѓу Белград и Приштина се чини „неверојатно тешко“. 
Карченко додаде дека Москва се противи на поставувањето какви било приближни временски ограничувања за решавање на прашањето на статусот. 
Иако тројката мора да го поднесе својот извештај до 10-ти декември, Русија вели дека тоа не мора да значи крај на преговорите. 
(Блумберг, АФП, РТК, Телеграфи, РФE - 23/08/07)
