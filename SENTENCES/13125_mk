27/09/2005
БРИСЕЛ, Белгија -- Неколку земји-членки на ЕУ, наводно, во последен момент побарале заострување на рамката на разговорите за пристапување со Турција, на околу една недела пред планираниот почеток на 3-ти октомври. 
Според дипломатските извори цитирани во понеделникот (26-ти септември) во „ЕУ Обсервер“ Кипар сé уште се залага за тоа официјалното признавање на државата на кипарските Грци да биде вклучено како услов за разговорите. 
Франција и Австрија, исто така, се вели дека сакаат поостар текст за рамката на разговорите. 
Во понеделникот во Виена австриската министерка за надворешни работи, Урсула Пласник, изјави дека и покрај тоа што преговорите би можеле да доведат до полноправно членство за Анкара, привилегираното партнерство, исто така, треба да остане како алтернатива.
Во меѓувреме во Анкара министерот за правда, Чемил Чичек, ја критикуваше сегашната нацрт-рамка на разговорите. 
По состанокот на владата во понеделникот тој рече дека Турција се спротивставува на некои прашања во рамката и најави дека ќе биде побарана ревизија на истата. 
(НТВ - 27/09/05; ЕУ Обсервер, TurkishPress.com, ФТ, Ројтерс, Ксинхуа - 26/09/05)
