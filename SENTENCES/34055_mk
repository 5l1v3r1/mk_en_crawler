28/07/2003
БРИСЕЛ, Белгија -- Во петокот (25-ти јули) АФП објави дека ЕУ го назначи португалскиот генерал Луис Нелсон Фереира дос Сантос да ја преземе командата на воената мисија во Македонија од францускиот генерал Пјер Марал. 
Мисијата наречена Конкордија неодамна беше продолжена до крајот на оваа година.
Во другите вести, македонскиот претседател Борис Трајковски во неделата за Радио Слободна Европа изјави дека не е задоволен од динамиката на економскиот развој. 
Тој рече дека не гледа никаков економски напредок во осумте месеци откако владата на премиерот Борис Црвенковски ја презема власта. 
Црвенковски вети економска ренесанса во 2004 година. 
(Вест - 28/07/03; МИА, А1 ТВ - 27/07/03; AФП - 25/07/03)
