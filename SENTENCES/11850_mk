15/07/2005
БЕРЛИН, Германија -- Ангела Меркел, водачот на германските демохристијани, во четвртокот (14-ти јули) предупреди дека ако Турција не пристапи во ЕУ, тоа би можело да доведе до големо разочарување, што би можело да резултира со значителна штета. 
Таа предупреди дека би било погрешно да се постигне политички договор за членството на Турција ако истиот потоа може да биде отфрлен од страна на неколку земји-членки на ЕУ. 
Во минатото Меркел повикуваше на Турција да й се додели статус на „привилегирано партнерство“ наместо полноправно членство. 
Разговорите за пристап треба да започнат на 3-ти октомври.
Во четвртокот во Анкара италијанскиот министер за надворешни работи, Џанфранко Фини, го увери својот турски колега, Абдула Ѓул, дека неговата земја целосно ја поддржува кандидатурата на Турција за членство во ЕУ. 
Двајцата министри потпишаа Протокол за зајакната соработка, кој ги опфаќа областите на безбедноста, економијата, културата, правдата и науката. 
(Заман - 15/07/05; AФП, НТВ - 14/07/05)
