31/05/2011
БРИСЕЛ, Белгија -- Српскиот министер за внатрешни работи, Ивица Дачиќ, присуствуваше на брифингот во вторник (31-ви мај) во Брисел, за визните експерти од мисиите на земјите-членки на ЕУ. 
Во понеделникот тој се состана со комесарката за домашни работи на ЕУ, Сесилија Малмстром, на разговори околу визните прашања. 
По разговорите, тој потврди дека во моментов нема ризик за безвизниот режим на ЕУ за Србија, и изрази решеност да продолжи со спроведување на мерките со цел спречување на визните злоупотреби. 
Минатата недела Европската комисија (ЕК) предложи воведување заштитна клаузула која ќе дозволи привремено воведување визи за граѓаните на трета земја. 
Механизмот ќе се применува под одредени исклучителни околности и како последно средство. 
ЕК разговара со властите во Србија и Македонија за да се најде начин да се намали бројот на барателите на азил. 
(Taнјуг, Блиц - 30/05/11)
