23/01/2007
Словенечката амбасада во Скопје објави дека ја презела улогата на контакт-амбасада на НАТО во Maкедонијa, почнувајќи од 1-ви јануари.
Словенија вети целосна поддршка за „забрзаните подготовки“ на Македонија за влез во Алијансата, и ќе работи на подобрување на комуникациите помеѓу македонската јавност и институциите, подигајќи ја свеста за ползата и обврските од членство во НАТО.
Словенечкиот министер за надворешни работи, Димитриј Рупел, го посети Скопје во петокот (19-ти јануари).
Грчкиот премиер Костас Караманлис го поздрави напредокот на Хрватска, за време на посетата на Загреб минатата недела.
Тој рече дека земјата може да послужи како пример за остатокот од регионот во поглед на евроатланската интеграција.
Тој го изјави ова по разговорите со хрватскиот колега, Иво Санадер.
Папата Бенедикт Шеснаесетти во средата (17-ти јануари) одржа приватна аудиенција со хрватскиот премиер Иво Санадер.
По аудиенцијата Санадер рече дека папата покажал голем интерес за напредокот во разговорите на Загреб за пристап во ЕУ и ја прифатил поканата за посета на Хрватска во иднина.
Високиот претставник во Босна и Херцеговинa, Кристијан Шварц-Шилинг, и шефот за безбедност на ЕУ, Хавиер Солана, го осудија секој обид за поврзување на иднината на ентитетот на босанските Срби, Република Српска (РС), со прашањето на статусот на Косовo.
По разговорите со Солана и комесарот за проширување на ЕУ, Оли Рен, во средата (17-ти јануари) во Брисел, Шварц-Шилинг рече дека ЕУ не е среќна со коментарите од Белград дека исходот од прашањето на статусот на Косово ќе влијае на РС.
Решавањето на конечниот статус на Косово нема да ја загрози безбедноста во регионот, се согласија романскиот министер за одбрана, Сорин Фрунзаверде, и неговиот македонски колега во посета на земјата, Лазар Еленовски, минатата недела.
Тие рекоа дека соработката е клучна за евроатланската интеграција и стабилноста на Југоисточна Европа.
Романскиот претседател Трајан Башеску и неговиот украински колега, Виктор Јушченко, минатата недела го отворија новиот заеднички граничен премин над реката Тица, кај Сигету Марматиеи-Солотвино.
Тие, исто така, разговараа за билатералните врски, изразувајќи интерес за зајакнување на соработката во енергетскиот сектор.
(Разни извори --16/01/07-23/01/07)
