22/04/2009
ПРАГА, Чешка -- ЕУ и Анкара во вторникот (21-ви април) постигнаа согласност за отворање две нови поглавја -- за социјалната политика и вработувањето, и за оданочувањето -- во рамките на процесот на преговори за пристапување на Турција, до крајот на јуни.
Шведска го презема претседателствувањето со ЕУ на 1-ви јули.
Одлуката за поглавјата беше донесена по состанокот во Прага помеѓу Турција и министрите за надворешни работи на Тројката на ЕУ, која ја сочинуваат минатиот, актуелниот и идниот претседавач на ЕУ.
За време на состанокот турскиот министер за надворешни работи, Али Бабаџан, ја повика Унијата да не ги блокира разговорите за членство на Анкара со политички прашања што се ирелевантни за процесот на преговори.
„Сите поглавја што се технички подготвени треба да се отворат“, рече тој, додавајќи дека Турција „ги има сите причини за придвижување напред“.
Според извештаите на медиумите, Кипар беше другата тема на состанокот.
Разговорите за пристапување се забавија, делумно, и поради тоа што Турција одбива да ги отвори своите пристаништа и аеродроми за кипарските носачи, додека Кипар не го реши прашањето на економската изолација на кипарските Турци.
(Новинска агенција Анадолу, Хуријет, АФП, ДПА, АП - 21/04/09)
