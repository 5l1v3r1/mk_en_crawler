13/09/2009
РИМ, Италија -- Италијанската полиција во петокот (11-ти септември) објави дека запленила 145 килограми марихуана, произведена во Албанија. 
Двајца албански државјани беа уапсени во операцијата, која беше спроведена 20 километри јужно од крајбрежниот град Лече. 
Уште едно лице вклучено во групата успеа да избега. 
Италијанската полиција предупреди за пораст на бројот на случаите со албански шверцери на дрога.
Во четвртокот полицијата во Албанија заплени 80 килограми хероин, скриен во автомобил кој се движел од Крује за Фуше Крује. 
Исто така, беше пронајдена автоматска пушка. 
Дрогата била на пат за Драч, и од таму требало да биде пренесена во Италија. 
Две лица се уапсени во операцијата. 
(MИА, Макфакс - 11/09/09)
