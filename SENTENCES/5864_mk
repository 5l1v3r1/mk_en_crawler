20/04/2011
Од Лилјана Ковачевиќ за Southeast European Times во Бања Лука – 20/04/11
Иако гаранциите сé уште постојат на хартија, непочитувањето на стандардите и принципите на половата еднаквост останува пречка за жените во Република Српска, велат застапниците за истата.
„Секоја земја има различни форми на полова дискриминација и Република Српска (РС) не е исклучок. 
Должност на државата е да преземе мерки за искоренување на постојните нееднаквости“, рече Дијана Тепшиќ од Центарот за полова еднавкост за SETimes.
Во РС, велат експертите, најчести форми на дискриминација против жените се домашното насилство, насилството на трудовите права на жените и учество во јавниот и политичкиот процес на носење одлуки.
„Ситуацијата е полоша на пазарот на работна сила. 
Правата не жените се уште повеќе нарушени кога станува збор за мајчинството, и тие се честопати првите што се погодени од економската криза. 
Жените, исто така, не се во еднаква позиција кога станува збор за барањето работа, бидејќи тие се примарните заштитници на семејството и честопати се присилени да работат во т.н. 
„сива економија“ и прифаќаат слабо платени работни места во најлоши услови“, рече Тепшиќ.
Според Министерството за труд на РС, жените се малцинството меѓу вработените граѓани.
„Тоа не значи дека работат помалку. 
Напротив, секојдневните активности на жените се оптоварувачки, неплатени и социјално непризнаени“, вели Тепшиќ.
Во меѓувреме, многу се соочуваат со шанси за малтретирање, злоупотреба и насилство. 
Законот за заштита од домашно насилство на Федерацијата на БиХ/ФБиХ не ги предвидува потребните јавни средства за заштита на жените и децата, жртви на [домашното] насилство. 
Тие се издржуваат скоро целосно од донации од меѓународните организации, еднократни донации од буџетите на ентитетот, при што скоро и да нема поддршка од локалните заедници.
„Тие се, исто така, проблем за недоволниот капацитет за сместување за лекување од зависност за дрога, што е [во РС]“, рече Мара Радовановиќ од невладината организација Лара со седиште во Бјелина.
Позицијата на жените во урбаните и руралните области се разликува во голема мера, при што постои значителна маргинализација на жените со хендикеп, самохраните мајки, бегалците и Ромките.
Според податоците од Центарот за полови прашања на РС, жените се само една третина од сите пензионери со редовна пензија. 
Малку жени во РС се во менаџерска позиција или се сопственици на имот, што им отежнува да имаат пристап до кредитни и финансиски инцијативи, додека голем број жени во руралните области немаат пензии или здравствено осигурување.
Сепак, напредокот е видлив во поглед на учеството на жените во јавниот и политичкиот живот. 
Моментно парламентот на РС има 21 отсто жени, додека локалните собранија имаат 16 отсто жени советнички и 5 отсто градоначалници.
Во новата влада на РС, од вкупно 16 министерства, пет министерски места ги држат жени -- што е значително подобрување од само две министерки претходно.
Жените-жртви на домашното насилство сочинуваат повеќе од 30 отсто од вкупниот број луѓе убиени во РС. 
Жешките линии на информации за жртвите регистрираа 17.234 жртви на насилството во ентитетот во текот на минатите пет години, од кои 98 отсто беа жени и млади девојчиња.
