04/10/2007
БРИСЕЛ, Белгија -- Комитетот за надворешни работи на Европскиот парламент во средата (3-ти октомври) го одобри договорот за олеснување на визниот режим со Албанија, Босна и Херцеговина, Србија, Македонија и Црна Гора. 
Договорот значително ќе ги олесни процедурите за издавање виза за одредени категории граѓани, како што се бизнисмените, новинарите, академиците, студентите, членовите на официјални делегации, како и за членовите на семејствата и роднините на легалните жители на земјите на ЕУ. 
Документот се очекува да стапи на сила во јануари 2008 година. 
(Maкфакс, А1, Шекули, Коха Јоне, Кориери - 04/10/07; Toп-ченал, Балканвеб - 03/10/07)
