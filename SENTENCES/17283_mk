30/04/2007
TИРАНА, Албанија -- Премиерот Сали Бериша, водач на владејачката Демократска партија (ДП), категорично негираше изминатиот викенд дека има конфликти во владејачката коалиција што се толку сериозни што можат да ја загрозат владата. 
Бериша потврди дека постојат „прифатливи разлики во мислењето“ во рамките на коалицијата, но истакна дека владата е стабилна и успешно работи на зацртаните реформи. 
Локалните медиуми неодамна шпекулираа дека некои од партнерите во коалицијата ги критикувале законските предлози на ДП и неодамнешната персонална промена во владата на Бериша. 
Реконструкцијата беше направена поради изненадната оставка на министерот за надворешни работи Бесник Мустафај минатата недела. 
(Топ-ченал, Шекули, Балканвеб - 29/04/07)
