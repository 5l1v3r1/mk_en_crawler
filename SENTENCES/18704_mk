09/02/2007
АНКАРА, Турција -- Министерството за земјоделство во четвртокот (8-ми февруари) ја потврди појавата на птичјиот грип во југоисточната покраина Батман.
Министерството објасни дека најмалку 170 кокошки пцовисале во селото таму и дека министерството спроведува тестови за утврдување дали се работи за видот Х5Н1.
Властите, исто така, објавија дека четири деца од селото се хоспитализирани за секој случај.
Министерството се сомнева дека диви птици се причина за појавата.
Специјални тимови се испратени во покраината за да воведат карантин и да ја уништат живината за да спречат евентуално понатамошно ширење.
(Заман - 09/02/07;
Aгенција Анадолу, Чихан, Ројтерс, АП, ББС - 08/02/07)
