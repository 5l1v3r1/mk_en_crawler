16/11/2011
Во вторникот (15.
ноември), Светска банка предвиде дека економиите на Западен Балкан - Албанија,  Босна и Херцеговина, Косово, Македонија, Црна Гора и Србија - ќе забележат просечен економски раст од 2,1 отсто во 2012 - четири пати поголем од оној од 0,5 отсто што се очекува во ЕУ.
Во четвртокот (10.
ноември), во текот на посетата на Берлин, романскиот претседател Трајан Басеску ѝ кажа на германската канцеларка Ангела Меркел дека неговата земја сака да стане член на еврозоната во 2015 година.
Басеску рече дека ја смета оваа цел за „реална“ и додаде дека се преземени сите мерки за подготвување на земјата за прифаќање на еврото.
ММФ рече дека Косово е поштедено од финансиските превирања во еврозоната поради ограничената интегрираност во глобалните пазари.
Во исто време, Фондот предупреди дека „обновениот пад во еврозоната“ би можел негативно да влијае врз девизните дознаки и странските директни инвестиции“ во младата земја.
Во петокот (11.
ноември) Албанската управа за цивилно воздухопловство најави дека ја повлекла дозволата за работа на авиокомпанијата „Албејниан ерлајнс“ поради незадоволителната техничка состојба на нивните авиони.
Компанијата рече дека ќе ја оспори одлуката.
Во вторникот (15.
ноември), Еуростат покажа дека во споредба со истиот период од минатата година, грчкиот БДП се намалил за 5,2 отсто во третиот квартал од 2011 година.
Ова следува по падот од 7,4 отсто во вториот квартал од годината.
Во целост, еврозоната забележа слаб економски раст од 0,2 отсто во тој период на квартална основа, и тоа главно благодарение на стабилноста на Франција и на Германија.
Во вторникот (15.
ноември), турскиот министер за економија, Зафер Чаглајан, најави дека ќе се отвори нов монетарен оддел за Сирија во неговото министерство, за да им се помогне на турските претпријатија што почувствувале последици од немирите во соседната земја.
Овој чекор дојде како продолжение на слична претходна мерка со која Владата отвори оддел за поддршка на претпријатијата што ги почувствуваа последиците од немирите во Либија.
Во понеделникот (14.
ноември), во Женева, Црна Гора потпиша договор за слободна трговија со земјите-членки на Европската асоцијација за слободна трговија (ЕФТА).
Договорот, кој треба да стапи во сила на 1. јули 2012 година, отвора можности за црногорските претпријатија да станат поактивни во меѓународната трговија.
Србија, Хрватска, Македонија и Албанија имаат слични договори со Асоцијацијата.
Босна и Херцеговина исто така започна разговори за таков договор, но нешто порано во годината.
Во четвртокот (15.
ноември), официјалните прелиминарни податоци покажаа дека бугарската економија покажала застој во третиот квартал.
Гледано по квартали, економијата не забележала никаков раст, но на годишна основа забележала раст од 1,3 отсто.
На 8. ноември во Скопје, албанскиот премиер, Сали Бериша, и неговиот колега, Никола Груевски, се договорија да ги зајакнат економската и регионалната соработка во обид да ги подобрат изгледите за влегување на своите земји во ЕУ.
Двајцата водачи разговараа за можна соработка на инфраструктурни проекти со цел да се привлечат странски инвестиции.
(Разни извори - 09.11.2011-16.11.2011)
