17/11/2009
AНКАРА, Турција -- Премиерот Реџеп Тајип Ердоган во понеделникот (16-ти ноември) ги отфрли тврдењата дека неговата влада нелегално прислушувала телефони на високи судии. 
Медиумите минатата недела објавија дека владини претставници ги прислушувале разговорите на неколку високи судски претставници и се обиделе да ги прислушуваат телефоните на турскиот Казационен суд. 
Владините претставници, наводно, се сомневале дека судиите биле вмешани во заговорот за соборување на владата. 
„Не се преземени никакви чекори без судска одлука“, изјави Ердоган за новинарите во Анкара. 
Главниот обвинител Абдурахман Јалцинкаја отпочна истрага. 
(Хуријет, ДПА, ИТАР-ТАСС - 16/11/09)
