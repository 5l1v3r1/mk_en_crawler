17/03/2010
МОСКВА, Русија -- Евентуалното распоредување елементи на американскиот противракетен штит не е предмет на расправа ниту на парламентот, ниту на владата во Софија, соопшти во вторникот (16-ти март) претседателката на бугарскиот парламент Цецка Цачева, на состанокот во Москва со претседателот на државната дума Борис Гризлов. 
Таа додаде дека евентуалното распоредување на вакви елементи е само идеја на НАТО која американските власти ја споделија со медиумите. 
„Државната дума нема да ратификува евентуална идна спогодба за нуклеарно разоружување со САД, ако истата не вклучува поврзаност со прашањата на ракетната одбрана“, предупреди Гризлов. 
(БНР, 24 Часа, БНТ, АФП - 16/03/10)
