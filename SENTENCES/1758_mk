01/08/2012
Во понеделникот (30.
јули), Вукица Јелиќ, раководител на агенцијата за вработување во Подгорица, објави дека најголем број од странските сезонски работници во Црна Гора се Срби, Босанци и Македонци.
Според неа, ова лето, земјата издала вкупно 12.500 дозволи за странски работници.
Во понеделникот (30.
јули), хрватскиот интернет портал „Бизнис“ извести дека Црна Гора има најскапи кредити за домување во Европа.
Каматите за хипотекарни кредити во Црна Гора се во просек 9,2 отсто, наспроти 8,3 отсто во Србија, 7,2 отсто во Хрватска и 8,2 отсто во Словенија.
Во понеделникот (30.
јули), грчкото министерство за финансии испрати барање до Швајцарската влада за да продолжи претходен договор за оданочување на носителите на банкарска сметка во Грција.
Чекорот беше направен во момент кога пристигнаа податоци што покажаа значителен излез на капитал од земјата погодена од криза во сметки надвор од неа.
Во понеделникот, во Белград, Министерот за финансии и за економија Млаѓан Динкиќ, објави по средба со претставниците на меѓународната финансиска институција во Белград дека Србија се надева на 400 милиони УСД како директна буџетска поддршка од Светска банка.
Ако ги добијат, парите ќе се користат за зачувување на економијата додека новата влада да подготви нацрт-мерки за борба против економската криза.
Во средата (25.
јули), централната банка на Албанија ја намали стапката за договорите за повторно купување (репо) на 4 отсто, што е рекордно ниско ниво.
Мерката треба да ја зголеми економската активност во услови на ниска инфлација во земјата.
Во петокот (27.
јули), Министерот за енергетика на Република Српска објави дека ја избрале „RWE Innogy“, единица на германската компанија за јавни работи „RWE“, да изгради четири хидроцентрали на реката Дрина.
Компанијата победи два други кандидати за работата, грчката компанија „ППЦ“ и кинеската „Интернешенал вотер енд електрик корп“.
Банката на Грција во петокот (27.
јули) објави дека грчката „Пиреус банк“ ќе добие дел од „ATEBank“ која е под државна контрола и погодена од кризата.
„ATEBank“ која има мрежа од речиси 500 филијали, ќе биде поделена во активни и неактивни средства.
Во понеделникот (30.
јули), романската валута доби зајакнување по референдумот за обвинување на претседателот Трајан Басеску, кој беше поништен поради слабиот одѕив.
Лејот скокна од рекордно нискиот износ од 4,6509 за евро регистрирани на 24.
јули, на 4,5572 евра.
(Разни извори – 25.07.2012 – 01.08.2012)
