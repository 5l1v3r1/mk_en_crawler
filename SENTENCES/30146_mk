20/01/2011
БУДИМПЕШТА, Унгарија -- Романија е поблизу до исполнување на сите услови за пристапување во Шенген отколку Бугарија, рече во средата (19-ти јануари) унгарскиот министер за внатрешни работи, Сандор Пинтер.
„Сé уште имаме технички проблеми во врска со Бугарија“, додаде Пинтер.
Неговата земја моментно го има шестмесечното претседавање со ЕУ.
Тој вели дека оценката била дадена за време на состанокот од 14-ти јануари на експертите во врска со подготвеноста на двете земји за пристапување во безграничната зона.
Следниот ваков состанок е на 28-ми јануари.
Во другите вести на оваа тема, романскиот министер за надворешни работи, Теодоре Баконшчи, во вторникот рече дека Букурешт би сакал ЕУ да одлучи за нејзиниот пристап во Шенген за време на унгарското претседавање со блокот, кое завршува на крајот од јуни.
Бугарија и Романија се надеваат на пристапување во Шенген овој март, но процесите, најверојатно, ќе бидат одложени откако Германија и Франција инсистираа на тоа дека двете земји треба да покажат поголем напредок против корупцијата и организираниот криминал.
(Зиаре, Романија либера, БГНЕС, АФП - 19/01/11)
