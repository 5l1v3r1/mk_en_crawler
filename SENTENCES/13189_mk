24/02/2006
САРАЕВО, Босна и Херцеговина (БиХ) -- Министрите за внатрешни работи и безбедност на БиХ, Албанија, Хрватска, Македонија, Србија и Црна Гора, се состанаа во четвртокот (23-ти февруари) во Сараево на разговори за прашањата поврзани со контролата и безбедноста на границите.
Петте земји учествуваат во програмата на Женевскиот центар за демократска контрола на вооружените сили.
Мајкл Хемфрис, шеф на делегацијата на Европската комисија во БиХ, й рече на групата дека домашните агенции во регионот мора да соработуваат и меѓусебно и со агенциите од земјите-членки на ЕУ во борбата против сите видови организиран криминал.
Во другите вести од четвртокот, кабинетот на БиХ усвои програма за приоритетите поврзани со европското партнерство.
Премиерот на БиХ, Аднан Терзиќ, рече дека програмата содржи листа на краткорочни и долгорочни приоритети поврзани со европската интеграција, при што јасно се наведени релевантните институции и крајните рокови.
(НТВ Хајат, Фена, ПБС БиХ - 23/02/06)
