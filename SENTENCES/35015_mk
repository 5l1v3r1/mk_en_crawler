01/12/2003
СКОПЈЕ, Македонија -- Во интервјуто за Телевизија А1 во неделата (30-ти ноември), премиерот Бранко Црвенковски ги негираше шпекулациите дека ќе се кандидира на претседателските избори во 2004 година.
Тој потврди дека е посветен на работата во Владата и ги опиша шпекулациите, кои се појавија за време на неговата посета на САД минатата недела, како "чиста шпекулација".
Во однос на разговорите во Вашингтон, Црвенковски истакна дека добил целосна поддршка од страна на САД за напорите на земјата кон евро-атланска интеграција.
В понеделник Македонија ќе ги објави официјалните резултати од пописот на населението, кој беше спроведен минатата година.
Амбасадорот на ОБСЕ во Македонија, Крег Џенес, за Радио Слободна Европа изјави дека резултатите нема драстично да влијаат врз безбедносната ситуација во земјата.
Во меfувреме, во петокот, 28 доброволци на Мировниот корпус од САД, официјално ја започнаа својата двегодишна мисија во Македонија.
(Утрински весник, Дневник, Веста - 01/12/03;
A1 TВ, МИА - 30/11/03;
MИА - 28/11/03)
