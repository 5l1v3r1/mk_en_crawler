11/06/2010
AНКАРА, Турција -- Нагазна мина повреди 11 војници, од кои еден сериозно во петокот (11-ти јуни) во источна Турција.
Мината, наводно поставена од страна на членовите на терористичката Курдистанска работничка партија (ПКК) експлодирала на патот меѓу две села додека поминувал воен конвој.
Исто така, локалните медиуми објавија дека полицијата уапсила четворица наводни членови на ПКК со бомба, во близина на големиот град Измир.
Четворицата се осомничени за планирање на нападот.
Во другите вести, тројца војници загинаа откако нивниот хеликоптер падна во магловитиот северен дел од Турција во четвртокот.
Шериф Јилмаз, гувернер на провинцијата Токат, рече дека никој во хеликоптерот не преживеал.
Властите ја отфрлија можноста од напад и работат на утврдување на причината за уривањето.
(AФП, Хуријет, НТВ, АП -11/06/10;
AФП, Ројтерс, АП, новинска агенција Анадолу - 10/06/10)
