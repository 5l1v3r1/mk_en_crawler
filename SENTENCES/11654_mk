22/03/2005
ПРИШТИНА, Косово, Србија и Црна Гора -- Германскиот министер за одбрана, Питер Страк, во понеделникот (21-ви март) ја започна својата дводневна посета на војниците од неговата земја на Балканот.
Тој побара од косовските политичари да се заложат за помирување, тврдејќи дека странскиот „воен ангажман во Косово тешко дека ќе може да се оправда ако српските енклави се заштитуваат без каква било волја од страна на Србите и етничките Албанци во Косово да живеат заедно во мир“.
Страк во вторник ќе ја посети Босна и Херцеговина.
Во меѓувреме, заменик-командантот на Врховните сојузнички сили на НАТО за Европа, генерал Џон Рајт, во понеделникот го посети Букурешт, при што оствари разговори со романскиот министер за одбрана, Теодор Атанасиу.
Во вторник Рајт ќе ја посети соседна Бугарија.
(Ромпрес, Адеварул, Дневник - 22/03/05;
ДВ - 21/03/05)
