14/04/2010
ХАГ, Холандија -- Првиот сведок на обвинителството сведочеше во вторникот (13-ти април) на продолжението на судскиот процес за воени злосторства против Радован Караџиќ. 
Поранешниот водач на босанските Срби присуствуваше на рочиштето. 
Ахмет Жулиќ од босанскиот град Сански Мост му кажа на судот за злосторствата извршени врз несрпското население во неговиот град, кој беше под контрола на армијата на босанските Срби до октомври 1995 година. 
Обвинителите велат дека меѓу 1.500 и 1.600 луѓе биле затворени во затворите таму. 
Судењето продолжува со вкрстено испрашување од страна на Караџиќ.
Во другите вести на оваа тема од втроникот, Трибуналот на ОН објави дека Холандија одлучила да го обелодени документот кој го бараше Караџиќ за својата одбрана. 
Документот ќе биде предаден до петок. 
Холандија ги обезбеди сите неопходни документи, освен овој. 
(Радио Слободна Европа, Дневни аваз, Онаса, ББС, АП, Танјуг, Меѓународни Радио Србија, Dnevnik.ba - 13/04/10)
