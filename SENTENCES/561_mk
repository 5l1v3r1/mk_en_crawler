22/09/2004
(Разни извори -- 15/09/04 - 22/09/04)
Историското место Сибиу во <b>Романија</b> беше вклучено во листата на УНЕСКО на светското наследство, објави романското Министерство за култура на 17-ти септември.
Проектот за реконструкција на местото се спроведува од 1999 година досега, со поддршка на германската Влада.
Две песни од <b>бугарската</b> пејачка Дијана Дафова ќе бидат вклучени во новата добротворна колекција на ОН, која треба да биде објавена во 2005 година.
Приходите од продажбата на песните ќе биде искористени за помош на сиромашните деца од целиот свет.
Вториот Светски театарски фестивал беше отворен на 17-ти септември во <b>Загреб</b> со претставата на британскиот писател Мартин Кримп „Сурово и нежно“.
На фестивалот ќе бидат прикажани седум претстави на истакнати светски режисери.
<b>Бугарија</b>, <b>Хрватска</b> и <b>Романија</b> се пласираа во првите шест места на Меѓународната олимпијада во информатика, која се одржа во <b>Атина</b>.
На овогодинешниот натпревар учествуваа над 300 ученици од 80 земји.
Деветтиот Меѓународен саем на книгата во Бања Лука се одржа од 14-ти до 19-ти септември во главниот град на <b>Република Српска</b>.
На изложбата учествуваа издавачки и печатарски куќи од Босна и Херцеговина, Велика Британија, Хрватска, Франција и Србија и Црна Гора.
<b>Македонските</b> уметници учествуваат во проектот Уметнички врски 2004 Леб и сол, кој започна на 19-ти септември во Лос Анџелес.
Проектот вклучува 15-дневна работилница и изложба.
Македонската уметничка колонија Галичник и американскиот културен центар Ангелска порта се организатори на настапот.
Минатата недела на имотот на белгискиот приватен колекционер Хуго Вутен, кој се наоѓа во близина на Брисел, беше отворена трајна изложба на <b>бугарски</b> скулптури.
Отворената изложба - која се вели дека е една од најголемите во светот - презентира повеќе од 300 дела на истакнатни бугарски скулптори, меѓу кои и Валентин Старчев, Крум Дамјанов и Емил Попов.
Филмот на <b>хрватскиот</b> режисер Винко Бресан „Сведоци“ ја освои главната награда на фестивалот Филм покрај морето, во Влисинген, Холандија.
За наградата се натпреваруваа осумдесет филмови од целиот свет.
Друг хрватски филм, „Овде“ на Зринко Огреста, ја освои главната награда на Миланскиот меѓународен филмски фестивал.
