13/07/2010
ПРИШТИНА, Косово -- Претседателот Фатмир Сејдиу во понеделникот (12-ти јули) потврди дека Приштина и Белград е можно да одржат разговори за секое прашање, освен статусот на Косово.
Во своето годишно обраќање пред парламентот, тој ја повика Србија да се дистанцира од групите кои поттикнуваат насилство во северно Косово и ја повика ЕУ да ја услови интеграцијата на Белград со промената на својата политика кон поранешната покраина.
Сејдиу, исто така, рече дека секое споменување на евентуална промена на границите на Балканот е опасно.
Тој ги повика приштинските институции да ја интензивираат борбата против криминалот и корупцијата и да се вклучат поактивно во исполнувањето на критериумите за интеграција во ЕУ и НАТО, и за вклучување на Косово во режимот на визната либерализација на ЕУ.
(AФП, МИА, Радио Слободна Европа, Косовалајв - 12/07/10)
