17/05/2005
ВАРШАВА, Полска -- Говорејќи на самитот на Советот на Европа во Варшава во понеделникот (16-ти мај) турскиот премиер Реџеп Тајип Ердоган ја потврди подготвеноста на својата земја за интеграција во ЕУ, додавајќи дека турската влада вложила огромни напори за воспоставување на европски стандарди во спроведувањето на законите, демократијата и заштитата на човековите права.
Ердоган рече дека Анкара е свесна за преостанатата работа и вети дека Турција ќе продолжи со напорите да биде мост помеѓу културите и да го поттикнува дијалогот.
Во другите вести, турската полиција во вторникот објави дека двајца бомбаши-самоубијци -- припадници на забранетата Курдистанска народна партија, сега преименувана во Конгра-Гел -- загинаа во Сиирт во понеделникот, додека се обидувале да стигнат до куќата на гувернерот на провинцијата.
Според извештајот на полицијата, откако полицијата побарала да застанат, еден од напаѓачите ја активирал рачната граната што ја држел и починал.
Вториот е убиен подоцна за време на обидот да избега.
За време на акцијата беше ранет еден припадник на полицијата.
(Ројтерс - 17/05/05;
НТВ, Ангола прес - 16/05/05)
