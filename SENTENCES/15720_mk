23/10/2006
БУКУРЕШТ, Романија -- Претседателот Трајан Башеску остана политичар со најголема доверба во земјата во септември, според последната анкета на агенцијата ИНСОМАР. 
Резултатите објавени во неделата (22-ри октомври) покажуваат дека Башеску го задржал своето водство со доверба на гласачите од 60 отсто, по што следи неговиот поранешен советник, Теодор Столојан. 
Тој беше неодамна избркан од Национал-либералната партија (ПНЛ) поради критикувањето на актуелното партиско раководство. 
Трета на анкетата беше независната пратеничка Мона Муска, која, исто така, неодамна беше избркана од ПНЛ поради доказите за соработка со поранешните безбедносни служби на Секуритате.
Во другите вести, Башеску во неделата замина во тридневна официјална посета на Индија. 
Тој му рече на својот индиски колега АПЈ Абдул Калам, дека Букурешт гледа во Индија приоритет во надворешната политика. 
(Cotidianul, Nine o'clock, Rompres - 23/10/06)
