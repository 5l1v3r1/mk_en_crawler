04/09/2006
БУКУРЕШТ, Романија -- Министерството за европска интегрција изминатиот викенд објави дека ЕБРД подготвува проект за нов заем за поддршка на романскиот сектор на мали и средни претпријатија (СМЕ), кој вклучува помош во висина од 52,5 милиони евра.
ЕБРД ќе одвои 40 милиони евра, додека Европската комисија (ЕК) и романската влада ќе го обезбедат остатокот.
Во другите вести, премиерот Калин Попеску Таричеану во понеделникот (4-ти септември) ја започна дводневната официјална посета на Хелсинки.
Финска моментно претседава со ЕУ.
За неколку недели ЕК ќе ги издаде своите следни мониторинг извештаи за Бугарија и Романија, кои ќе бидат одлучувачки за одредувањето на датумот на влез во ЕУ на двете земји.
(Зиарул финансиар, Медиафакс - 04/09/06)
