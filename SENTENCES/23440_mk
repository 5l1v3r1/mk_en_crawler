26/06/2009
САРАЕВО, Босна и Херцеговина (БиХ) -- Високиот претставник Валентин Инзко во четвртокот (25-ти јуни) инсистираше на тоа дека нема алтернатива за дијалогот меѓу трите конститутивни народи во земјата. 
Тој се состана со Милорад Додик од Сојузот на независните социјалдемократи на Република Српска и Драган Човиќ од Хрватската демократска заедница во БиХ. 
На разговорите не присуствуваше водачот на Бошњачката партија за демократска акција, Сулејман Тихиќ, кој одби да дојде поради, како што ја нарече, сé посецесионистичката реторика на Додик. 
Инзко ја иницираше средбата со цел да ги повика водачите на БиХ целосно да се ангажираат во исполнувањето на преостанатите цели што ги постави Советот за спроведување на мирот за затворање на неговата Канцеларија на високиот претставник. 
Тој, исто така, ја истакна поддршката на меѓународната заедница за т.н. 
Прудски процес, како форум за политички дијалог за решавање на важни политички прашања.
По разговорите Човиќ рече дека ќе организира состанок в недела во Мостар на осумте најголеми партии во БиХ, на кој ќе разговара околу начините за забрзување на спроведувањето на реформската агенда на ЕУ. 
(РТРС, Фена, БХРТ, ОХР, Онаса, РТС - 25/06/09)
