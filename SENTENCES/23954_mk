20/01/2009
ПРИШТИНА, Косово -- По девет години постоење, Косовскиот заштитен корпус (КЗК) престана со работа во понеделникот (19-ти јануари), оставајќи им простор на Косовските безбедносни сили (КБС), кои почнаа со работа од вторникот. 
Претседателот Фатмир Сејдиу рече дека последниот ден бил како емотивен, така и историски во поглед на напредокот и развојот на Косово.
Во другите вести од понеделникот, генералниот секретар на НАТО, Јап де Хоп Шефер, рече во Брисел дека е подготвен да ја разгледа можноста за укинување на безбедносната зона околу Косово. 
Белград најпрво предложи преместување на безбедносната зона на крајот од минатата година. 
НАТО ја воспостави по неговите воздушни напади на Србија во 1999 година.
Во меѓувреме, втората по големина опозициска партија во Косово, Демократската лига на Дарданија (ЛДД), й се придружи на другата опозициска партија, Алијансата за иднината на Косово, во отфрлањето на одлуката на Сејдиу за одржување на општите избори во 2011 година. 
Канцеларијата на Сејдиу минатата недела објави дека општите избори ќе се одржат по истекот на мандатот на актуелниот парламент, во 2011 година. 
Водачот на ЛДД, Неџат Даци, го отфрли тоа како тоталитаризам. 
(Зери, Коха Диторе, Косова Сот, Експрес, Лајм - 20/01/09; Teлеграфи, РТК, Кохавижн - 19/01/09)
