01/04/2008
ТИРАНА, Албанија -- Опозициската Социјалистичка партија (СП) планира голем митинг в петок (4-ти април) на главниот плоштад во Тирана, за да ја покаже својата поддршка за кандидатурата на Албанија за влез во НАТО.
Водачот на СП, Еди Рама, ја покани јавноста на митингот, велејќи дека на истиот ќе се прослави очекуваната покана за членство во НАТО.
Во истовреме, СП ќе го искористи митингот да го нагласи своето противење на владата на премиерот Сали Бериша, рече Рама.
(Шекули, Шкип, Газеташкиптаре, ББС на албански јазик - 01/04/08;
Балканвеб, Гласот на Америка - 31/03/08)
