30/09/2005
БРИСЕЛ, Белгија -- Британското претседателство на ЕУ во четвртокот (29-ти септември) свика вонреден состанок на министрите за надворешни работи на ЕУ за решавање на несогласувањето со Австрија во врска со мандатот на Европската комисија за претстојните разговори со Турција.
Министрите ќе разговараат за ова прашање в недела, само неколку часа пред закажаниот почеток на разговорите в понеделник.
Австрија сака преговарачката рамка да ја вклучува можноста Анкара да добие статус на привилегирано партнерство наместо полноправно членство.
Амбасадорите на блокот од 25 земји-членки во четвртокот не успеаја да постигнат согласност околу ова прашање.
Министерот за надворешни работи, Абдула Ѓул, рече дека в понеделник тој нема да отпатува за Брисел ако ЕУ не усвои мандат кој ќе ја одразува желбата на неговата земја за полноправно членство.
Во меѓувреме, Букурешт й нуди на Анкара поддршка на патот кон членството во ЕУ.
Романскиот претседател Трајан Башеску лично понуди помош за време на состанокот со својот колега, Ахмет Неждет Сезер, во четвртокот во Анкара.
(Интернешнал хералд трибјун, Гардијан - 30/09/05;
АП, Ројтерс, АФП, НТВ, Заман, TurkishPress.com, Гардијан - 29/09/05;
Rompres - 28/09/05)
