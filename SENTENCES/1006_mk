24/09/2007
Тим научници, предводен од хрватскиот научник Томислав Домазет-Лосо, објави нов метод за еволутивните студии, наречен геномска филостратиграфија. 
Посочувајќи дека гените на секое живо суштество содржат запис од целата еволутивна историја на видовите, тимот разви техника за дешифрирање на овој запис. 
Научниците велат дека методот може да се користи за решавање на некои од најзбунувачките проблеми во еволутивното истражување.
***
Најновниот оперативен систем на „Мајкрософт“, Виндоус Виста, наскоро ќе биде достапен на трите официјални јазици во Босна и Херцеговинa (БиХ) -- бошњачки, хрватски и српски -- и тоа со латинична и со кирилична азбука, објави во петокот (21-ви септември) маркетинг-менаџетот на „Мајкрософт“ БиХ, Лејла Хаџиабдиќ. 
Експертите вршат последни лингвистички проверки на локалната верзија и производот ќе биде готов на крајот од годинава. 
Таа рече дека сараевскиот Технички факултет помага во спроведувањето на проектот.
***
Овогодинешната Недела на науката во Бугаријa започна во четвртокот (20-ти септември), под мотото „Види ја убавината на науката; дознај за чудата на науката, доживеј ја ноќта на научниците“. 
Различни бугарски организации ќе одржат најразлични настани во текот на деветдневниот настан. 
Нивната цел е да покажат дека науката, која традиционално се доживува како здодевна професија од страна на младите луѓе, е всушност интересна, забавна и разонодувачка.
***
„Бањалучки комуникации 2007“ беше отворена во главниот град на Република Српска минатата недела. 
Овогодинешната мултимедијална изложба ќе вклучува три саеми -- Информатика и технологија, Медиуми и Книги. 
Повеќе од 470 претпријатија од Босна и Херцеговина и од регионот ќе учествуваа на еднонеделниот форум.
***
Заедничката израелско-хрватска комисија за наука и технологија се состана во средата (19-ти септември) во Ерусалим, објави хрватското Министерство за наука. 
Претставниците од научните кругови од двете земји потпишаа договор за отпочнување програма за научна и технолошка соработка.
***
Овогодинешната дводневна македонско-украинска научна конференција заврши со специјална церемонија во средата (19-ти септември) во Битола, Македонија. 
Овогодинешниот настан беше фокусиран на две специјални теми -- „Украинско-македонски паралели во историјата и модерните времиња“ и „Енергетската ситуација и проблемите во Македонија и Украина“.
***
Модерна лабораторија за ин-витро третман на кожа и ’рскавица ќе биде отворена во Одделот за трауматологија на загребската болница. 
Лабораторијата се очекува значително да го намали периодот на чекање за жртвите на изгореници што чекаат трансплантација на кожа за да преживеат.
(Разни извори 17/09/07-24/09/07)
