17/04/2011
ЗАГРЕБ, Хрватска -- Пресудата на Трибуналот на ОН за воени злосторства во случајот на двајцата поранешни хрватски генерали доведе до лути протести во нивната татковина. 
Десетици илјадници Хрвати се собраа во Загреб, Сплит, Ријека, Осиек и Пожега во саботата (16-ти април) да изразат лутина поради пресудата и изречената казна за Анте Готовина и Младен Маркач, кои добија затворски казни од 24, односно 18 години. 
Претседателот Иво Јосиповиќ, исто така, изрази шокираност, додека премиерката Јадранка Косор истакна дека одлуката ќе биде предмет на жалба.
Во својата пресуда од петокот, Трибуналот заклучи дека двајцата мажи учествувале во заедничката криминална акција со цел присилно и трајно отстранување на етничкото српско население од регионот на Краина во Хрватска. 
Третиот генерал, Иван Чермак, беше ослободен од сите обвиненија и пристигна во Загреб доцна во петокот. 
(ХРТ, Хина, Нова ТВ, Вечерњи лист, РТС, Танјуг - 16/04/11)
