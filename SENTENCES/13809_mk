21/03/2006
ЗАГРЕБ, Хрватска -- Новиот нацрт-закон за безбедносните служби, за кој хрватската влада треба да разговара оваа недела, беше во фокусот на разговорите во понеделникот (20-ти март) помеѓу претседателот Стипе Месиќ, премиерот Иво Санадер и претседателот на парламентот, Владимир Шекс.
Нацрт-законот се очекува да ги комплетира реформите на безбедносните служби со спојување на агенциите за разузнавање и контраразузнавање во единствена структура.
Исто така во понеделникот, владата го претстави проектот за 96 милиони евра за модернизација на пристаништето Плоче, кое го претставува јужниот крај од планираниот паневропски Коридор Вц.
Меѓународните институции ќе помогнат во финансирањето на проектот.
Во другите вести, Министерството за правда во понеделникот објави дека Австралија се согласила да го екстрадира командантот на српската милиција, Драган Васиљковиќ, познат како „капетан Драган“.
Хрватска го обвини за вмешаност во воените злосторства за време на конфликтот во периодот 1991-1995 година.
Според извештаите во медиумите предавањето би можело да се случи во средината на април.
(Вечерњи лист, Нови лист - 21/03/06;
ХИНА, ХРТ - 20/03/06)
