17/12/2008
ХАГ, Холандија -- Поранешниот водач на босанските Срби Радован Караџиќ се согласи со барањето на поранешниот началник на полицијата на босанските Срби Стојан Жупљанин, за спојување на нивните два судски процеси за воени злосторства во Хашкиот трибунал, објавија медиумите во вторникот (16-ти декември). 
Во писмото од понеделникот Караџиќ вели дека мешањето на двата случаи ќе му помогне во неговата одбрана со распоредување на работата и, исто така, ќе овозможи клучните сведоци на одбраната во двата случаи да сведочат еднаш.
Жупљанин веќе беше суден заедно со поранешниот министер за внатрешни работи на Република Српска, Мичо Станишиќ, чии адвокати се спротивставуваат на спојувањето на судските процеси на Жупљанин и Караџиќ. 
Жупљанин е обвинет за убиства, прогон и тортура на муслимани во 1992 година. 
Караџиќ е обвинет за етничко чистење за време на конфликтот во периодот 1992-1995 година и за убиствата во 1995 година на муслимани во Сребреница. 
(Taнјуг, Б92, Радио Србија - 16/12/08)
