03/11/2010
AНКАРА, Турција -- Судот во Анкара во вторникот (2-ри ноември) уште еднаш го блокираше пристапот до веб-страницата за објавување видеа, Јутјуб, само неколку дена откако турските корисници добија пристап до платформата што беше забранета 30 месеци, поради видеата за кои се сметаше дека се навредливи за основачот на Турската република, Мустафа Ататурк. 
Судската одлука од саботата за продолжување на пристапот до веб-страницата дојде откако група луѓе -- кои се опишуваат како „доброволци“ што работат со турските власти -- успеаја да ги отстранат четирите видеа од веб-страницата со помош на автоматски систем за заштита на авторски права. 
Но, Јутјуб во понеделникот објави дека повторно ќе ги постават видеата, велејќи дека тврдењата за авторски права не се валидни.
Во вторникот, турските власти предупредија дека Јутјуб може да се соочи со уште една забрана ако не го отстрани видеото кое доведе до секс-скандал претходно оваа година. 
Се работеше за снимка на Дениз Бајкал, поранешниот водач на опозициската Републиканска народна партија, во кревет со една пратеничка. 
Тајно снименото видео доведе до оставка на Бајкал. 
Блокиран неколку часа во вторникот, пристапот до Јутјуб продолжи повторно подоцна истиот ден. 
(Сабах - 03/11/10; Новинска агенција Анадолу, СНН, Вол стрит џрнал, Хуријет, АП - 02/11/10)
