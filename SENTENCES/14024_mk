15/12/2005
АНКАРА, Турција -- Министерството за надворешни работи во средата (14-ти декември) соопшти дека Турција ќе го изнесе случајот на одбивањето од страна на Белгија на екстрадицијата на осомничената левичарска милитантка пред Советот на Европа.
Фехрије Ердалис е обвинета за соучество во убиството на еден турски бизнисмен.
Анкара се жали дека белгиските власти ниту й судеа ниту ја екстрадираа милитантката.
Во другите вести, Австралија ја додаде Курдистанската работничка партија на својата листа на терористички организации.
Тоа значи дека каква било вклученост во регрутирање, обука, финансирање или други видови на поврзаност со групата ќе се сметаат за кривично дело.
Исто така во средата, Европскиот парламент објави дека петчлена делегација предводена од известувачот за Турција, Камиел Еурлингс, ќе биде испратена да го следи судскиот процес против Орхан Памук, кој треба да започне во петок.
Памук се соочува со кривично обвинение поради коментарите во врска со масовните убиства на Ерменците во периодот на губењето на моќта на Отоманската империја.
(AAП - 15/12/05;
AФП, НТВ, Еурактив - 14/12/05)
