01/09/2006
САРАЕВО, Босна и Херцеговина (БиХ) -- Високиот претставник Кристијан Шварц-Шилинг во четвртокот (31-ви август) го критикуваше парламентот на БиХ за бавната работа, истакнувајќи дека пратениците не усвоиле ниту еден закон од оние што тој ги посочи за важни во својот говор пред 100 дена.
Помеѓу нив беа мерките кои го регулираат високото образование, платите, централниот банкарски надзор и фармацевтските производи.
Шварц-Шилинг призна дека тековниот бојкот од страна на пратениците на Република Српска (РС) претставува една од причините за одложувањето.
Парламентарните избори на 1-ви октомври се друга пречка.
Во другите вести од четвртокот, за време на кусата посета на Белград, премиерот на РС Милорад Додик предупреди дека евентуалната независност на Косово може да доведе до поголемо незадоволство во РС.
Тој истакна дека жителите на РС внимателно ги следат настаните настаните околу прашањето на статусот.
(Независне новинe - 01/09/06;
веб-страница на ОХР, РТРС, ПБС, Фена, Танјуг - 31/08/06)
