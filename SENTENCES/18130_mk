19/02/2007
БАЊА ЛУКА, Босна и Херцеговина (БиХ) -- Шефот на полицијата на Република Српска (РС), Урош Пена, во петокот (16-ти февруари) рече дека се во тек интензивни активности за пронаоѓање и разбивање на мрежата на поддршка на главните бегалци обвинети за воени злосторства.
Во изјавата по состанокот на колегиумот на Министерството за внатрешни работи на РС во Бања Лука, Пена потврди дека според сегашните разузнавачки информации, ниту еден од обвинетите кои ги бара Трибуналот на ОН за воени злосторства не се наоѓа на територијата на РС.
Во другите вести, главниот специјален обвинител на РС, Миодраг Бајиќ, во саботата објави дека неговиот оддел испитува 18 случаи на сомнителна приватизација.
Истрагата беше покрената врз основа на информациите од Комисијата за ревизија на случаите на приватизација на РС, вклучувајќи и некои, поврзани со продажбата на државен капитал за време на конфликтот во 1990-тите.
(Дневни аваз - 18/02/07;
Независне новине, РТРС - 17/02/07;
РТРС - 16/02/07)
