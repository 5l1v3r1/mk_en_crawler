05/11/2003
САРАЕВО, Босна и Херцеговина (БиХ) -- Кантонскиот суд во Сараево во вторникот (4-ти ноември) осуди еден поранешен војник од босанските Муслимани на затворска казна со траеoе од 10 години, за неговата улога во масакрот на хрватски цивили за време на конфликтот 1992-1995 година. 
30-годишниот Енес Сакрак беше помеfу оние војници кои учествуваа во убиството на 30 Хрвати во селото Грабовица во септември 1993 година. 
Тој беше уапсен во август и потоа призна дека убил една жена и нејзиното четиригодишно дете. 
Уапсен беше и неговиот соучесник. 
На началникот на Генералштабот на босанските Муслимани за време на војната, Сефер Халиловиќ, ќе му се суди одделно поради тоа што не го спречил масакрот.
Во другите вести од вторникот, заменик-министерот за човекови права и бегалци на БиХ, Ивица Мариновиќ, рече дека земјата завршила 88 отсто од процесот на враќаoе на имотот, предвиден со законите за имплементација за Дејтонскиот мировен договор. 
Мариновиќ рече дека смета оти податоците се добар показател за почитуваoето на реформскиот критериум. 
Таквите напори добија финансиска поткрепа во вторникот, кога донаторската конференција организирана од страна на ОБСЕ собра околу 5 милиони евра во вид на субвенции наменети за реформи. 
(СРНА, ББС, БХТВ 1, АФП - 04/11/03)
