02/11/2009
Светскиот компјутерски гигант ИБМ го објави отворањето на новиот центар за Бизнис континуитет и издржлив сервис во Измир, Tурција во вторникот (27-ми октомври). 
Новиот објект го замени стариот кој работеше од 1995 година. 
Центарот е опремен со напредни можности и технологии на обновување на работното место со цел да им помогне на бизнисмените да ги заштитат и обноват клучните информации и да обезбедат континуирано работење.
***
Првиот АЈМАКС екран беше поставен во петокот (26-ти октомври) во најголемиот трговски центар во Романија, Палатата АФИ во Букурешт. 
Во новиот објект беа инвестирани околу 10 милиони евра. 
Комплексот од 21 екран, кој го раководи Синема сити интернешнал, ќе биде отворен на 20-ти ноември.
***
Првиот вртечки хотел во светот ќе биде изграден на островот Шолта, во Хрватскa, нудејќи поглед од 360 степени на Јадранското Море, по завршувањето за две и пол години. 
Ротирачкиот дел од хотелот ќе се врти бавно на подвижна плоча, која ќе ротира 1,3 пати во текот на денот.
***
Бања Лука во Босна и Херцеговинa беше домаќин на меѓународна конференција за саизмолошки инженеринг од понеделникот (26-ти октомври) до средата. 
На форумот беа претставени 82 дела на водечки специјалисти од Русија, САД, Кина, Јапонија, Индија, Европа и регионот.
***
Aлбанската влада ќе продолжи со своите административни реформи во рамките на својата стратегија „дигитална ера“ и ќе создаде фонд за таа цел во државниот буџет за 2010 година. 
Премиерот Сали Бериша во средата (28-ми октомври) побара од владата да ја забрза дигитализацијата на државните служби и да вработи што е можно повеќе информатичари.
***
Министерот за цивилни прашања на  Босна и Херцеговина, Средоје Новиќ, и бугарскиот амбасадор во Сараево, Одри Трански, во вторникот (27-ми октомври) потпишаа договор за соработка во науката, образованието и културата. 
Во областа на образованието, документот предвидува размена на лектори, студенти и информации меѓу образовните институции.
***
Европската комисија во четвртокот (29-ти октомври) побара од Грција да ги признае професионалните квалификации во најновите земји-членки на ЕУ, Романијa и Бугаријa. 
Грчките власти сé уште не ги воведоа неопходните одредби до Директивата за професионалните квалификации.
Разни извори – 26/10/09-02/11/09
