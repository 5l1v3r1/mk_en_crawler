18/04/2007
ВАШИНГТОН, САД -- Висок американски дипломат во вторникот (17-ти април) рече дека меѓународната заедница мора брзо да му додели надгледувана независност на Косово.
Државниот потсекретар Николас Барнс изјави пред комитетот на Претставничкиот дом дека ако не биде усвоен планот на претставникот на ОН Марти Ахтисари за Косово, тоа ќе „ја зајакне раката на екстремистите и ќе води директно во нови конфликти“.
Тој рече дека етничкото албанско мнозинство во покраината никогаш нема да се согласи да остане под српска управа.
Белград жестоко реагираше на изјавата на Барнс, при што претседателот Борис Тадиќ рече дека каков било потег кон евентуална независност ќе значи кршење на Повелбата на ОН и постојната Резолуција 1244 на ОН.
(Данас, Блиц - 18/04/07;
АП, АФП, Ројтерс, американски Стејт департмент, Танјуг, РТС, Топ-ченал, Б92 - 17/04/07)
