16/08/2010
ПРИШТИНА, Косово -- Премиерот Хашим Тачи во саботата (14-ти август) ја отфрли секоја можност за автононија како решение за северно Косово, каде што живее претежно српско население.
„Единствениот документ за северно Косово е Предлогот на Ахтисари“, рече Тачи за време на посетата на северна Митровица.
Никогаш не било дискутирано, ниту била побарана [автономија].
Можам да ви кажам дека тоа се само медиумски шпекулации, бидејќи нема да има автономија за северно Косово во ниту едни околности“, додаде тој.
Тачи, исто така, рече дека нема разговори за никаков специјален статус или примена на моделот на Јужен Тирол во Митровица.
„Ќе продолжиме да работиме врз основа на стратегијата за интеграција која беше претставена пред некое време од страна на владата на Косово и меѓународните [oрганизации]“, рече тој.
Тачи додаде дека со помош на овие организации, спроведени се околу 90 отсто од Планот на Ахтисари за надгледувана независност.
Но, Меѓународната цивилна канцеларија (МЦК) и ЕУЛЕКС брзо истакнаа дека има уште работа што треба да се заврши.
Во последната оценка на МЦК на 14-ти јуни се посочува дека околу 52 отсто од Пакетот е целосно спроведен, претежно во врска со предлог-легислативата.
Врз основа на матрицата на 18 страници за мониторингот на Пакетот на Ахтисари, седум одредби не се исполнети воопшто, 46 се делумни спроведени, додека 58 се целосно спроведени.
(Коха Диторе, Арта, Телеграфи - 15/08/10)
