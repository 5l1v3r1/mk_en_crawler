12/06/2005
БЕЛГРАД, Србија и Црна Гора -- На состанокот во Белград во петокот (10-ти јуни) шефот на УНМИК, Сорен Јесен-Петерсен, и српскиот премиер Воислав Коштуница повторно разговараа за Косово. 
Во извештаите на медиумите се цитира изјавата на Јесен-Петерсен дека е постигнат напредок и позитивен развој во соработката Белград-Приштина. 
Тој, сепак, ја потврди важноста на учеството на косовските Срби во институциите на провинцијата. 
Коштуница, од своја страна, го потврди незадоволството на српската влада од спроведувањето на меѓународно признаените стандарди, особено во врска со враќањето на бегалците.
Во петокот, косовскиот народен правобранител, Марек Антони Новицки, изрази загриженост во врска со ситуацијата со српските повратници во Брестовник, Бело Поље и Граце. 
По турнејата низ овие населени места Новицки рече дека бегалците немаат најосновни средства за живот ниту каква било шанса за вработување. 
(Политика - 11/06/05; Б92, Косова лајв - 10/06/05)
