01/09/2005
(Вашингтон пост, Индипендант, РИА Новости - 01/09/05;
АП, Ројтерс - 31/08/05;
РФЕ/РЛ -- 14/04/05 - 26/04/05;
The New Yorker - 30/08/04)
Познатиот турски романсиер Орхан Памук би можел да се соочи со затворска казна во траење од три години ако биде осуден по обвиненијата „за јавно омаловажување на турскиот идентитет“ покренати против него во средата.
„Триесет илјади Курди и еден милион Ерменци беа убиени на оваа земја, но никој не се осудува да зборува за тоа“, рече Памук во интервјуто објавено за швајцарскиот весник Tages Anzeiger на 6 февруари.
Турција ги негираше обвиненијата дека е извршен геноцид против Ерменците во 1915 година.
Земјата инсистира на тоа дека проценките за бројот на жртвите се претерани, тврдејќи дека луѓе од сите етнички заедници загинаа во немирите на граѓанската војна по падот на Отоманската империја, што на крајот доведе до формирање на Турската република во 1923 година.
Коментарот на Памук во врска со Курдите, пак, се однесуваше на еднодеценискиот конфликт помеѓу сепаратистичките бунтовници и владините сили, кој започна во 1984 година.
И покрај тоа што писателот не ги нарече убиствата „геноцид“ неговата изјава ги налути националистите и политичарите и доведе до смртни закани како и обвинувања за предавство во некои турски весници.
Во март висок функционер на турската провинција Испарта нареди запленување и уништување на копиите на неговите книги.
Скоро седум месеци по интервјуто на Памук за швајцарскиот весник јавниот обвинител во истанбулскиот округ Сисли донесе одлука дека неговиот коментар значи прекршување на кривичниот закон во земјата и го обвини за „јавно омаловажување на турскиот идентитет“.
Писателот, чие судење треба да започне на 16-ти декември, би можел да се соочи со затворска казна во траење помеѓу шест месеци и три години.
Турција го ревидираше својот кривичен закон во обид да го усогласи со меѓународните стандарди и да ги исполни условите на ЕУ за членство.
Но, писателските и новинарските организации ги сметаат промените за недоволни.
Според Washington Post, турскиот закон им овозможува на властите да затвораат луѓе кои имаат спротивни ставови на владиниот став во врска со „фундаменталните национални интереси“, вклучувајќи ги и убиствата од 1915 година.
Памук „само се обидуваше да истакне дека најпрво е потребно соочување – трагедија или спор или барем проблем“, рече Тугрул Пасаоглу, публицистот на писателот и уредник на издавачката куќа Илетисим во Истанбул во средата.
„Ако не зборуваме со тоа, тогаш не можеме да најдеме решение.“
Педеститригодишниот Памук е еден од најпознатите турски романсиери од од последната генерација.
Неговата литературна кариера започна со објавувањето на „Џевдет бег и неговите синови“ во 1982 година.
Оттогаш ги напиша и „Белиот замок“ и „Се викам Црвена“.
Во мај тој се најде во потесниот избор за Четвртата награда на ББС Самјуел Џексон за научна фантастика за „Истанбул“, негови лични меморари за растењето во најголемиот и нанаселен турски град.
Во натписот The New Yorker во август минатата година Џон Апдајк рече дека Памук е турскиот „најверојатен кандидат за Нобеловата награда“.
Долгата листа на награди што Памук ги има освоено за неговите романи ја вклучува литературната награда „Импак Даблин литерари“ за „Се викам Црвена“ и престижната мировна награда на Здружението на германски издавачи и книжари, која ја доби претходно оваа година.
