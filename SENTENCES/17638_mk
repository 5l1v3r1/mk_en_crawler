28/03/2007
БРИСЕЛ, Белгија -- Портпаролката на Европската комисија, Кристина Наѓи, во средата (28-ми март) потврди дека ЕУ ќе ги продолжи преговорите за пристап со Турција. 
Разговорите за политиката на претпријатијата и индустријата, наводно, ќе започнат в четврток (29-ти март), а преговарачкиот тим ќе биде предводен од страна на германскиот постојан претставник во ЕУ, Вилхелм Шонфелдер и главниот турски преговарач, Али Бабаџан. 
Земјата се надева дека наскоро ќе отпочне разговори за трите други поглавја, вклучувајќи ја и економската и монетарната унија, статистиката и финансиската контрола.
Како резултат на одбивањето од страна на Анкара да ги отвори своите пристаништа и воздушниот простор за бродовите и авионите на кипарските Грци, земјите-членки во декември се согласија дека оваа земја-кандидат може да ги отвори сите освен осум, од вкупно 35-те поглавја во пакетот, но не може условно да затвори ниту едно од нив. 
Разговорите за забранетите осум поглавја ќе останат замрзанти, потврди Наѓи. 
(Aгенција Анадолу, Турски дневни вести, Блумберг, ЕУ Обсервер - 28/03/07)
