04/07/2005
БАЊА ЛУКА, Босна и Херцеговина (БиХ) -- Министерот за одбрана на БиХ, Никола Радовановиќ, изјави дека министерствата за одбрана на ентитетите, најверојатно, ќе бидат укинати на крајот на оваа година.
Во интервјуто за бањалучкиот весник „Независне новине“ во неделата (3-ти јули) Радовановиќ рече дека ако парламентите на ентитетите ги поддржат препораките на Комисијата за реформа на одбраната во БиХ, најлогичен рок за затворање на двете министерства за одбрана ќе биде крајот на декември, бидејќи тогаш завршува сегашната буџетска година.
Во меѓувреме, во неделата заменик-претседателот на Домот на претставниците, Никола Спириќ, од обвинителството побара да ги испита случаите во кои странски исламистички борци добиле босанско државјанство за време на војната.
На прес-конференцијата Спириќ, исто така, висок претставник на главната опозициска партија во Република Српска, Унијата на независни социјалдемократи, рече дека ова прашање е од суштинско значење како за домашната, така и за меѓународната безбедност.
(Независне новинe - 04/07/05;
Независне новине, РТРС, НТВ Хајат - 03/07/05)
