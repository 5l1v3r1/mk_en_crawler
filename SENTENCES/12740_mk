05/12/2004
СОФИЈА, Бугарија -- Шефот на делегацијата на Европската комисија (ЕК) во Бугарија, Димитрис Куркулас, во неделата (5-ти декември) рече дека ЕУ наскоро ќе донесе одлука за датумот за потпишувањето на Спогодбата за пристап во ЕУ од страна на Бугарија. 
Говорејќи на националниот телевизиски канал бТВ, Куркулас истакна дека Бугарија има конструктивна улога на Балканот и дека ќе биде уште постабилизирачки фактор по влезот во ЕУ. 
Изјавата на Куркулас уследи еден ден откако бугарскиот претседател Георги Парванов повторно изрази загриженост дека напорите на Бугарија за потпишување на Спогодбата за пристап следната пролет и пристап во ЕУ во 2007 година би можеле да бидат попречени поради одложувањата кај другите три кандидати -- Романија, Турција и Хрватска. 
(бТВ - 05/12/04; Бугарско национално радио, novinite.com - 04/12/04; ЕУ Обсервер - 03/12/04)
