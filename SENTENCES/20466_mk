12/08/2007
НИКОЗИЈА, Кипар – Турскиот одговор на договорите кои Кипар сака да ги направи, вклучително и крајбрежна експлоатација на нафта и гас во ексклузивна економска зона на Средоземното Море, би можел да има сериозни последици за кандидатурата на Анкара за пристап во ЕУ, предупреди во саботата (11-ти август) кипарската министерка за надворешни работи, Ерато Козаку-Маркулис.
Таа мислеше на извештаите дека Турција испратила писмо до генералниот секретар на ОН, Бан Ки-Мун, во кое се жали во врска со тендерите што Кипар сака да распише за лиценците во врска со резервите на нафта и гас во источен Медитеран.
Турција инсистира на тоа дека северен Кипар има право на дел од приходите.
Кипар работи на договорите со Либан и Египет.
Претходно овој месец, пак, турска нафтена корпорација почна да бара природен гас во близина на јужното крајбрежје на Турција.
(КНА, Филелефтерос - 11/08/07)
