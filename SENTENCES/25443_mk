26/02/2010
ТИРАНА, Албанија -- Како што и ветија, пратениците на опозициската Социјалистичка партија (СП) се вратија во парламентот во четвртокот (25-ти февруари), прекинувајќи го својот шестмесечен бојкот на институцијата.
„Овој парламент треба да реши еден конфликт и ние ќе му дадеме шанса да го реши“, рече Грамоз Руци, шеф на 65-члената група на СП.
Тој истакна дека неговата партија нема да се откаже од своето барање за темелна истрага за општите избори во јуни 2009 година, за кое СП вели дека беа фалсификувани.
Партијата бара формирање истражна комисија која ќе ги испита можните прекршувања на процесот на гласање.
Членовите на СП се вратија во парламентот по меѓународната медијација во конфликтот.
(ДПА, АП, Ројтерс, Шекули, Балканвеб - 25/02/10)
