05/11/2004
СОФИЈА, Бугарија -- Премиерот Симеон Саксобурготски во четвртокот (4-ти ноември) изрази разочараност поради постојаните гласини за раширената корупција во Бугарија.
Во интервјуто за „Дојч прес“ Саксобурготски рече дека поголем дел од наводите за корупција се претерани и дека е постигнато значително подобрување во однос на транспарентноста на државната администрација.
Како доказ за тоа, тој го наведе најновиот извештај на „Транспаренси интернешнал“, во кој се потврдуваат намалени нивоа на корупција.
Исто така во четвртокот, Владата го одобри доделувањето на 38 милиони евра од буџетот за 2005 година за финансирање на мировните мисии во странство.
Кабинетот, исто така, се согласи да бидат одвоени дополнителни 12 милиони евра за завршување на структурните реформи поврзани со обврските на Бугарија како сојузник на НАТО.
Тие вклучуваат модернизација на опремата и зголемување на резервите.
(Сега - 05/11/04;
Медиапул - 04/11/04)
