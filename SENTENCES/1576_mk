16/04/2010
„Џонсон Мети“ -- британско претпријатие кое произведува авто-катализатори и друга опрема за контрола на загадувањето -- отвори фабрика во средата (14-ти април) во трговската и индустриска зона Бунарџик во близина на Скопјe. 
Првичната инвестиција се проценува на 38,8 милиони евра. 
Досега 128 луѓе се вработени, со потенцијал за нови вработувања.
***
Озрен Матијашевиќ -- член на управниот одбор на Хрватскиот фонд за приватизација (ХФП) -- предупреди во вторникот (13-ти април) дека приватизацијата на шест хрватски бродоградилишта може повторно да пропадне. 
Матијашевиќ објасни дека иако се направени повеќе од неколку тендерски документации, бројот на фирмите што искажале сериозен интерес е мал. 
Продажбата на државните бродоградилишта беше меѓу условите што ги постави Европската комисија. 
Крајниот рок за поднесување на понудите е в понеделник.
***
Одборот на извршни директори на Светската банка го одобри на 8-ми април заемот од 87,1 милион евра за Босна и Херцеговинa (БиХ), за ублажување на економската криза и забрзување на спроведувањето на приоритетните реформи за јавните трошоци. 
Федерацијата на Босна и Херцеговина ќе добие 60 отсто од заемот, а остатокот ќе оти за Република Српска.
***
Девизните дознаки што ги праќаат дома Aлбанците кои работат во странство падна за 53 милиони евра, од 780 милиони евра во 2009 година, во споредба со една година претходно, објави во средата (14-ти април) Светската банка. 
Една причина е економската криза со која се соочуваат земјите од ЕУ, која највеќе се чувствува во Италија и Грција, каде што многумина албански имигранти живеат и работат.
***
Кина и Србијa потпишаа договор во четвртокот (15-ти април) за изградба на мост на реката Дунав во Белград. 
Мостот ќе биде долг 1,5 километри, ќе чини 170 милиони евра, од кои 85 отсто ќе бидат позајмени од кинеската Егзим банка. 
Преостанатите 15 отсто ќе бидат обезбедени од српската влада. 
Работата на проектот треба да започне во септември и ќе заврши до 2013 година.
***
Косовското Mинистерство за транспорт и телекомуникации му додели договор за изградба на првиот модерен автопат во земјата, на американско-турскиот конзорциум Бехтел-Енка. 
Автопатот од 117 километри меѓу Морине во Албанијa и Мердаре во Србијa се очекува да биде изграден во рок од 36 месеци по цена за Косово од околу 700 милиони евра.
***
Во средата (14-ти април) бугарската влада усвои извештај на министерот за транспорт Александар Цветков, кој предвидува доделување концесии во петте големи возни станици за заинтересираните инвеститори.
***
Германскиот производител на автомобили Мерцедес-Бенц во средата (14-ти април) објави дека ќе започне со изградба на камиони „Актрос“ во својата фабрика во турската централна провинција Аксарај. 
Новото производство се очекува да започне до крајот на оваа година. 
Мерцедес-Бенц ја отвори фабриката во 1986 година и досега произведе повеќе од 120.000 камиони таму.
(Разни извори – 09/04/10-16/04/10)
