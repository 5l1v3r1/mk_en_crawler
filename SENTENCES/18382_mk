12/06/2007
БЕЛГРАД, Србија -- Вдовицата на Слободан Милошевиќ, Мирјана Марковиќ, и нејзиниот син, Марко, ќе бидат обвинети за шверц на цигари, изјави во понеделникот (11-ти јуни) српскиот специјален обвинител за организиран криминал. 
Слободан Радовановиќ рече дека семејството формирало криминална група која профитирала од меѓународното ембарго против Југославија во 1990-тите. 
Вкупната вредност на цигарите се проценува на десетици милиони евра. 
Приходите од продажбата, наводно, биле префрлани во фирми во странство. 
Побарани се меѓународни потерници, со оглед на тоа што за двајцата осомничени се верува дека се кријат во Русија. 
Радовановиќ рече дека властите уапсиле неколку други лица во врска со овој случај во понеделникот. 
(АП, Ројтерс, ББС - 11/06/07)
