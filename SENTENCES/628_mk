04/02/2005
(Разни извори – 28/01/05 - 04/02/05)
Во извештајот на албанската централна банка за економските остварувања на земјата во 2004 година се заклучува дека главните цели се претежно постигнати. 
Според банката, растот на БДП изнесувал околу 6 отсто, просечната годишна инфлација се задржала на 2,9 отсто, а макроекономската стабилност е зачувана.
***
Грчкиот министер за финансии, Јоргос Алогоскуфис, го објави започнувањето на националната кампања за зајакнување на економската конкурентност. 
Тој ја повика грчката бизнис заедница да учествува во иницијативата која има за цел и подобрување на користењето на средствата на ЕУ, елиминирање на прислушувањето и рационализирањето на регулативите за недвижностите.
***
Српскиот надворешен долг во ноември 2004 година се зголеми за 3,9 отсто за период од еден месец, достигнувајќи висина од 10,4 милијарди евра, како што се вели во официјалните податоци. 
Од почетокот на 2005 година вкупниот долг остана скоро рамномерен, покажувајќи зголемување од 0,05 отсто.
***
Групата за применета економија во Романијa го презентираше својот индекс на индустриска доверба за 2005 година, прв индекс од ваков вид создаден од страна на независна организација. 
Резултатите се засноваат на примерок од 170 претпријатија. 
Од јануари индексот изнесуваше 14,5 отсто на скалата од -100 до +100, покажувајќи скромна доверба во развојот на романската индустрија.
***
ЕБРД и хрватските власти потпишаа договор за заем во висина од 26,5 отсто за модернизацирање на пристаништето во Дубровник. 
Средствата ќе бидат искористени за модернизирање на пристанишната инфраструктура, вклучувајќи го и објектот за вкотвување.
***
Mакедонското Министерството за финансии ја објави петгодишната стратегија на фискалната политика. 
Таа предвидува раст на БДП од 3,8 отсто во 2005 година, 4 отсто во 2006 година, 4,5 отсто во 2007 година и 5 отсто во 2008 година. 
Стратегијата, исто така, ја одредува и годишната цел на инфлацијата на 2 до 2,5 отсто во текот на следните пет години.
***
Бугарските приходи од приватизацијата во секторот на електричната енергија достигнаа вкупна висина од 994 милиони евра во 2004 година, како што покажуваат податоците на Министерството за енергија. 
Поголем дел од приходите -- околу 700 милиони евра -- доаѓаат од продажбата на седумте регионални претпријатија за продажба на електрична енергија.
***
Српскиот министер за финансии, Млаѓан Динкиќ, на 2-ри февруари изјави дека измени на цената на струјата нема да бидат направени до јули. 
Пред да ги разгледа зголемувањата на цените, Владата очекува да види напредок во реструктуирањето на државното претпријатие за електрична енергија, ЕСМ, рече Динкиќ.
