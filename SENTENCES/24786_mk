05/01/2009
ПОДГОРИЦА, Црна Гора -- Црна Гора ќе одржи вонредни општи избори на 29-ти март, објави во неделата (4-ти јануари) подгоричкиот весник „Вијести“, цитирајќи извори.
Според весникот, владата ќе одржи вонредна седница на 20-ти јануари, на која ќе дискутира околу ова прашање.
Извори од владината коалиција потврдија дека е закажан состанок за понеделник, на кој ќе се одлучи за вонредната седница.
Демократската партија на социјалистите и Социјалдемократската партија ја предложија иницијативата.
Премиерот Мило Ѓукановиќ минатиот месец ја навести можноста за предвремени избори на пролет.
Мандатот на актуелната влада истекува во 2010 година, но според договорот од 2007 година, датумот на кој треба да се одржат следните избори е крајот на 2009 година.
(Вијести, РТС - 04/01/09)
