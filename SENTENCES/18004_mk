20/03/2007
ПОДГОРИЦА, Црна Гора -- Директорот на Агенцијата за национална безбедност (НСА), Душко Марковиќ, во понеделникот (19-ти март) негираше каква било поврзаност помеѓу државата и организираниот криминал.
Тој говореше по состанокот зад затворени врати на парламентарната комисија за безбедност.
Истата се состана на барање на опозициското Движење за промени (ПзП) на разговори околу работата на НСА и, според ПзП, алармантното зголемување на стапката на криминал во земјата.
Марковиќ призна дека можеби има изолирани криминални групи кои се обидуваат да влијаат на јавниот сектор.
Но, тој инсистираше на тоа дека тие не ја загрозуваат националната безбедност.
Опозициските пратеници велат дека не се задоволни и планираат да побараат повеќе одговори.
(Вијести - 20/03/07;
РТЦГ, Минa - 19/03/07)
