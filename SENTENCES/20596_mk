11/12/2007
БРИСЕЛ, Белгија -- Министрите за надворешни работи на ЕУ во понеделникот (10-ти декември) одлучија да додадат две нови поглавја на својата преговарачка агенда со Турција следната недела, игнорирајќи ја загриженоста на Франција во врска со пристапот на земјата.
Поглавјата ќе бидат за здравствената политика и политиката на потрошувачката, како и трансевропските мрежи.
Но, Франција постигна симболична победа убедувајќи ја ЕУ да не ги користи термините „пристап“ и „членство“ во својата изјава за преговорите на Турција со ЕУ и стратегијата на проширување на Унијата.
Овие зборови наместо тоа беа заменети со „меѓувладини конференции“ со Турција.
Во изјавата од вторникот, турското Министерство за надворешни работи изрази разочарување од резолуцијата што ја усвоија министрите за надворешни работи.
Министерството рече дека нарекувањето на аспирациите на Турција за членство и нејзините обврски на таков заобиколен начин предизвикало силни јавни реакции.
(новинска агенција Андолу, Сабах, Заман, Фајненшал тајмс, ЕУ Обсервер - 11/12/07;
СНН Турк, Ројтерс - 10/12/07)
