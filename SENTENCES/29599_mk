28/04/2011
САРАЕВО, Босна и Херцеговина (БиХ) -- Претставничкиот дом на парламентот на Федерацијата на БиХ (ФБиХ) во средата (27-ми април) едногласно усвои декларација во која вели дека ниту еден од ентитетите не може да ги доведе во прашање државните институции. 
Претставниците на хрватските партии ХДЗ БиХ и ХДЗ 1990, не присуствуваа на седницата.
Декларацијата го повикува високиот претставник Валентин Инцко да дејствува во рамките на своите ингеренции и да ги поништи сите одлуки кои го кршат Дејтонскиот мировен договор. 
Ова беше поттикнато од одлуката на парламентот на Република Српска (РС) од 13-ти април за свикување референдум во врска со законите наметнати од високиот претставник, особено во врска со Судската и обвинителската канцеларија на БиХ. 
(РТРС, Радио Слободна Европа, Срна, Независне новине - 27/04/11)
