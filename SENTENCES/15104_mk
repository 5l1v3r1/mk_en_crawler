01/09/2005
ЗАГРЕБ, Хрватска --Контроверзниот бизнисмен со силни врски со бегалецот обвинет за воени злосторства, Анте Готовина, е уапсен во Грција, објави грчката амбасада во Загреб во средата (31-ви август). 
Педесетгодишниот Хрвоје Петрач е уапсен врз основа на меѓународната потерница издадена од страна на Хрватска. 
Тој претходно оваа година избега од земјата. 
Петрач и четворица други Хрвати осомничени дека му помагале на Готовина да го избегне апсењето беа ставени на црната листа на ЕУ, со која се забранува влез во земјите-членки на ЕУ. 
Хрватскиот претседател Стипе Месиќ ги поздрави вестите за апсењето на Петрач, опишувајќи ги како чекор напред кон апсењето на Готовина.
Во другите вести, министерот за внатрешни работи, Ивица Кирин, во средата објави дека ќе се обиде да ја реорганизира полицијата, со цел да се стави крај на прекумерната централизација на командата. 
Кирин рече дека планот предвидува зголемување на надлежностите на одделите за да тие станат понезависни. 
(Нови лист, Вечерњи лист, Вјесник - 01/09/05; ХИНA, index.hr - 31/08/05)
