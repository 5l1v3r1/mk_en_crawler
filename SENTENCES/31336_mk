01/12/2010
ПРИШТИНА, Косово -- Официјалната кампања за предвремените избори на 12-ти декември започна во средата (1-ви декември).
Дваесет и девет партии и граѓански инцијативи, од кои осум српски, ќе се кандидираат за места во парламентот.
Предизборната кампања ќе трае само десет дена.
Во предвечерјето на истата, партиите разменија обвинувања и наводи, нешто што некои аналитичари го опишаа како кршење на кодексот на однесување.
Шефот на Меѓународната цивилна канцеларија, Питер Фејт, повторно ги повика косовските Срби да гласаат, со оглед на тоа што „со своето учество, Србите ќе си ги земат своите интереси во сопствените раце“.
Европското набљудувачко тело ЕНЕМО ќе биде на терен пред и за време на денот на изборите, додека илјадници локални набљудувачи веќе добија дозвола за следење на предвремените избори.
(Косова Сот, Зери, Експрес, Коха Диторе - 01/12/10)
