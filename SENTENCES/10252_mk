27/10/2004
ЗАГРЕБ, Хрватска -- Премиерот Иво Санадер во вторникот (26-ти октомври) изјави дека реформата на судството во земјата ќе биде комплетирана до 2007 година, кога се очекува земјата да ги заврши разговорите за пристап со ЕУ.
Судството во земјата претставува предмет на жестоки критики поради својата бавност и пристрасност.
Во вторникот претседателот на Врховниот суд Ивица Црниќ се пожали дека судовите решиле 1,5 милиони случаи во 2003 година, за денес да бидат оптоварени со 1,7 милиони нови случаи.
Во другите вести од вторникот, Загреб објави дека хрватската и бугарската полиција се согласиле да ги здружат напорите за решавање на најсериозните случаи на криминал.
Тие ќе ја засилат размената на информации со цел да се засили борбата против организираниот криминал, нелегалната имиграција и шверцот.
(AФП, ХИНА, БТА - 26/10/04)
