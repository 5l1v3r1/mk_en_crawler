04/11/2010
БАЊА ЛУКА, Босна и Херцеговина (БиХ) -- Сојузот на независните социјалдемократи (СНСД) и Српската демократска партија (СДС), двете најголеми партии во Република Српска (РС) постигнаа согласност во врска со платформата за заедничко дејствување на државно ниво. 
Договорот беше постигнат во средата (3-ти ноември) меѓу Милорад Додик од СНСД и Милан Босиќ од СДС. 
Со ова се формира српски блок во парламентот на БиХ, каде што двете партии ќе имаат 12 од вкупно 42 места. 
Според заедничката платформа, партиите ќе ги отфрлаат уставните промени што ги поткопуваат надлежностите на РС или механизмите за одбрана на нејзините интереси. 
Двете партии тесно ќе соработуваат и со Канцеларијата на високиот претставник и другите форми на меѓународна администрација во БиХ.
СДС ќе остане во опозиција во парламентот на РС и покрај здружувањето на силите со СНСД на државно ниво. 
СНСД, наместо тоа, повторно ќе се здружи со Демократскиот народен сојуз и Социјалистичката партија. 
СНСД ќе има 37 од вкупно 83 места во парламентот, но ќе обезбеди мнозинство со своите коалициски партнери. 
(РТРС, Срна, Дневни аваз, Независне новине - 03/11/10)
