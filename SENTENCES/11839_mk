20/01/2005
БАЊА ЛУКА, Босна и Херцеговина (БиХ) -- Мандаторот на Република Српска (РС), Перо Букејловиќ, во средата (19-ти јануари) рече дека очекува постигнување на политички договор до овој викенд, во врска со составувањето на новата влада.
Букејловиќ одржува разговори со партиите во Парламентот и веќе доби поддршка од Српската демократска партија.
Владата на РС поднесе оставка минатиот месец, по санкциите на високиот претставник Педи Ешдаун.
Во другите вести од средата, еден американски судија донесе пресуда дека поранешниот босански амбасадор во ОН Мохамед Шаќирбеј треба да биде екстрадиран во неговата татковина со цел да му се суди за финансиски малверзации.
48-годишниот Шаќирбеј, кој има двојно државјанство - босанско и американско, е обвинет дека украл 600.000 американски долари од сметките на босанската мисија во Њујорк, како и 1,8 милиони американски долари од едно босанско претпријатие за инвестиции.
(Независне новине - 20/01/05;
РТРС, АФП - 19/01/05)
