31/07/2008
ТИРАНА, Албанија -- Новоназначениот министер за здравство, Анила Годо, во средата (30-ти јули) вети дека ќе го реформира проблематичниот здравствен сектор во земјата. 
„Ќе има промени и ве уверувам дека нема да има никакви политички предрасуди туку само професионален пристап“, рече Годо за време на преземањето на своите официјални должности. 
Таа рече дека главна грижа на системот е слабото финансирање и зголемената потреба за медицински интервенции. 
На состанокот на владата во средата премиерот Сали Бериша рече дека здравствениот систем во земјата е најкорумпиран.
Во другите вести, полицијата спроведе рација во јужното село Лазарат рано во четвртокот и заплени околу 5.000 насади канабис, според извештаите во медиумите. 
Жителите на селото ја одгледуваат дрогата со години, што досега доведе до голем број инциденти со полицијата. 
(Tоп ченал, Балкан веб, Њус 24 - 31/07/08; Aлсат, ТВШ, Клан, Балканвеб - 30/07/08)
