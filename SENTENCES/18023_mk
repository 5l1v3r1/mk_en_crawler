20/02/2007
ТИРАНА, Албанија -- Локалните избори не ги исполнија меѓународните стандарди, рекоа набљудувачите од ОБСЕ и Советот на Европа во заедничката изјава од понеделникот (19-ти февруари).
Тие посебно ги наведоа проблемите со избирачките списоци кои ги лишија од правото на глас многумина во неделата.
Набљудувачите, исто така, се пожалија дека гласањето поминало во атмосфера на тензии и недоверба помеѓу двата политички играчи.
Гласањето беше „пропуштена шанса“ да се покаже дека Албанија е способна да одржи слободни и фер избори, рече шефот на мисијата на ОБСЕ, Јорген Грунет, на прес-конференцијата во Тирана.
Премиерот Сали Бериша ги пофали изборите пред самото објавување на извештајот на набљудувачите, опишувајќи ги како „најдобри досега во посткомунистичка Албанија“.
(Aлбански вести - 20/02/07;
AФП, АП, веб-страница на ОБСЕ, веб-страница на СоЕ, РФЕ - 19/02/07)
