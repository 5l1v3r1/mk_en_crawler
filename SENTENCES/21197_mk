01/10/2007
AТИНА, Грција -- НАТО и ЕУ се многу важни приоритети за Скопје, рече Метју Нимиц, специјален претставник на ОН за разговорите во врска со спорот околу името помеѓу Грција и Македонија, во интервјуто за атинскиот дневник „Катимерини“ во неделата (30-ти септември). 
Според Нимиц, членството во овие организации е клучно за целиот регион. 
„Ако биде решено [прашањето на името], тоа ќе го олесни развојот на важните процеси, како што е пристапот на целиот регион во ЕУ и НАТО“, изјави Нимиц за весникот. 
Тој додаде дека желбата на Македонија да влезе во НАТО може да послужи како катализатор за компромис. 
(Вечер - 01/10/07; Катимерини, Макфакс, А1 - 30/09/07)
