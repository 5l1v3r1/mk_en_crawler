25/07/2006

Хрватскиот премиер Иво Санадер во петокот (21-ви јули) допатува во Белград, на состаноци со српскиот премиер Воислав Коштуница и српскиот претседател Борис Тадиќ. 
Тој рече дека билатералната соработка беше значително зголемена во текот на изминатата година и изрази уверување дека српскиот акционен план за соработка со Трибуналот на ОН за воени злосторства ќе донесе резултати. 
Санадер и Коштуница, исто така, го отворија модернизираниот граничен премин Батровци-Бајаково, кој беше кофинансиран од ЕУ.
***
Хрватскиот министер за внатрешни работи, Ивица Рачан, и неговиот словенечки колега, Драгутин Мате, се состанаа во вторникот (18-ти јули) во Ровињ, на разговори околу билатералната соработка во врска со летната туристичка сезона. 
Разговорите, наводно, се фокусирале на зајакнувањето на безбедноста во туристичките места во двете земји.
***
Претседателот на Европската комисија, Жозе Мануел Баросо, и српскиот претседател Борис Тадиќ се состанаа во вторникот (18-ти јули) во Брисел. 
Баросо рече дека Договорот за стабилизација и асоцијација помеѓу Србија и ЕУ може да биде потпишан до крајот на годинава, ако Белград го спроведе акциониот план со задоволителни резултати.
***
Специјалниот координатор на Пактот за стабилност за Југоисточна Европа, Ерхард Бусек, во средата (19-ти јули) во Сараевo се состана со главниот заменик висок претставник Лари Батлер, и со премиерот на БиХ, Аднан Терзиќ.
***
Косовскиот премиер Агим Чеку во средата (19-ти јули) пристигна во официјална дводневна посета на Словенија. 
Тој во четвртокот се состана со колегите Јанез Јанша, министерот за надворешни работи Димитриј Рупел, претседателот Јанез Дрновшек и претседателот на парламентот Франце Цукјати.
(Разни извори – 18/07/06-25/07/06)
