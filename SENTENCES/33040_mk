23/06/2003
АТИНА, Грција -- Министерството за јавен ред во неделата (22-ри јуни) соопшти дека подготвува план за да ги отстрани сите питачи од улиците и населбите во петте најголеми олимписки места: Атина, Солун, Волос, Патра и Крит. 
Ова Ова министерство, заедно со Министерството за здравје и благосостојба, веќе подготвува објекти кои ќе ги примат питачите. 
Министерството оценува дека моментно има 700 деца-питачи во центрите, но изрази загриженост дека никој не може да ги присили да останат таму.
Во другите вести, грчкиот министер за одбрана Јани Папантониу во неделата замина во шестдневна посета на Русија, каде што ќе разговара околу можностите за билатерална воена соработка, за односите ЕУ-Русија, како и за односите НАТО-Русија. 
(MПА - 22/06/03)
