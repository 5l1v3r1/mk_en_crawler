01/10/2004
(Разни извори – 24/09/04 - 01/10/04)
Трговскиот дефицит на Турција се зголеми за 69,3 отсто на 22,6 милијарди американски долари во првите осум месеци од 2004 година, од 13,3 милијарди американски долари за време на истиот период минатата година.
Увозот се зголеми за 43,4 отсто, додека извозот се зголеми за 31,8 отсто, објави на 30-ти септември турскот Завод за статистика.
Некои експерти сметаат дека сé поголемиот јаз претставува резултат на закрепнувањето на турската лира, што го направи извозот поскап.
Горниот дом на Босна и Херцеговина (БиХ) на 28-ми септември ја усвои хармонизираната верзија на законот за јавни набавки, завршувајќи го парламентарното усвојување на овој клучен закон.
Законот, подготвен во согласнот со стандардите на ЕУ, има за цел воведување на транспарентност, конкурентност и ефикасност во процедурите за набавки.
Странските директни инвестиции (СДИ) во Романија достигнаа 1,26 милијарди евра од јануари до јули, што претставува зголемување од 37 отсто во период од една година, како што објави романската Агенција за странски инвестиции на 29-ти септември.
СДИ се концентрирани претежно на секторите како телекомот, градежништвото, автомобилската индустрија, трговијата и фармацевтската индустрија.
Последните настани на меѓународните пазари на нафта нема да доведат до промени во таргетираната стапка на инфлација на Романија за 2004 година, како што објави министерот за финансии, Михаи Танасеску, на 29-ти септември.
Тој рече дека кабинетот ги зел предвид евентуалните зголемувања при поставувањето на таргетот за инфлацијата за крајот на 2004 година на 9 отсто.
Дау Џонс на 30-ти септември започна индекс во Tурција.
Индексот ќе следи 17 претпријатија, вклучувајќи го и Ерегли Демир Челик, Арчелик, Улкер, Форд Отосан и Тофас, но нема да ги вклучи бизнисите со алкохол, цигари, свински производи или одбранбениот и забавниот сектор.
Српската Агенција за приватизација на 29-ти септември отвори тендер за продажба на 71,87 отсто од водечкото претпријатие во земјата за минерална вода Књаз Милош.
Државата очекува акциите да достигнат околу 74 милиони евра.
Крајниот рок истекува за еден месец.
Меѓународната Агенција за рангирање Фич на 28-ми септември го одреди долгорочниот рејтинг за странската и локалната валута на Грција на А+ од Негативниот рејтинг.
Фич објави дека овој потег уследи по неодамнешната ревизија на грчката Влада на буџетскиот дефицит и цифрите за долгот за 2000-2003 година, како и силните индикации дека фискалната позиција е влошена уште повеќе во 2004 година.
