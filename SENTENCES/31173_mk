03/12/2010
БУДИМПЕШТА, Унгарија -- Премиерот Виктор Орбан вели дека Балканот како регион е помалку смирен одошто се мисли.
Унгарија го презема ротирачкото претседавање со ЕУ на 1-ви јануари и Орбан во четвртокот (2-ри декември) рече дека заокружувањето на разговорите за пристапување со Хрватска ќе биде приоритет на почетокот од следната година.
„Ако Загреб не пристапи во ЕУ, останатите балкански држави, исто така, ќе бидат лишени од европската перспектива“, предупреди Орбан.
Тој, исто така, ја истакна важноста на пристапувањето на Бугарија и Романија во т.н. Шенген зона.
(MIA, MTI - 03/12/10)
