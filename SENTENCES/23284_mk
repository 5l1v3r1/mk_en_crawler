28/05/2009
AНКАРА, Турција -- Шест војници загинаа во експлозија на нагазна мина во провинцијата Хакари рано во четвртокот (28-ми мај). 
Осуммина беа повредени. 
Властите се сомневаат дека се работи за мина со далечинско управување, поставена од припадниците на терористичката Курдистанска работничка партија (ПКК).
Во меѓувреме, новинската агенција Анадолу објави дека околу 30 луѓе се уапсени во широката операција против ПКК во Измир, Анкара, Истанбул, Маниса и Ван. 
Операцијата била насочена против обидите на припадниците за организирање на структури на ПКК во некои невладини организации и други здруженија. 
Полицијата спроведе рација во домови и претпријатија, запленувајќи огромно количество документи и цедеа.
Во другите вести, властите во средата уапсија уште еден висок армиски претставник за наводни врски со ултранационалистичката организација Ергенекон. 
Полковник Мустафа Туркан Еџевит беше приведен во Истанбул откако во градот беше пронајдено скриено оружје. 
Инспекторите велат дека групата Ергенекон планирала убиства и други напади со цел да поттикне државен удар. 
(Јени Сафак, Хуријет, новинска агенција Андолу, Ројтерс - 28/05/09; Радио Слободна Европа, новинска агенција Анадолу - 27/05/09)
