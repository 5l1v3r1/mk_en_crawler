26/12/2006
СКОПЈЕ, Македонија -- Лидерите на најголемите партии од опозицијата во Македонија, Социјал демократскиот сојуз на Македонија и Демократската унија за интеграција (ДУИ) -- Радмила Шекеринска и Али Ахмети -- не присуствуваа на работниот појадок со владините лидери и владејачките партии во понеделникот (25 декември). 
Премиерот Никола Груевски изрази разочарување поради нивното неприсуство и ги обвини за намерно поткопување на политичкиот дијалог во Македонија.
Што се однесува до неа, Шекеринска рече дека нема цел да се присуствува, бидејќи одлуките се донесени а мислењето на опозицијата ќе биде занемарено. 
Како што се дознава таа мислеше на нацрт законот кој би им овозможил на Македонците кои живеат во дијаспората да учествуваат во изборите. 
Владејачката коалиција го изготви законот без да ги консултира партиите од опозицијата. 
ДУИ рече дека ќе присуствува на ваквите средби само доколку се присутни претставници на меѓународната заедница. 
(Дневник - 26/12/06; МИА, Макфакс, A1 ТВ, Телма ТВ - 25/12/06)
