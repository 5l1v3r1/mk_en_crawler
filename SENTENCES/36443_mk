13/08/2004
АТИНА, Грција -- 28-мите Олимписки игри ќе бидат отворени во Атина в петок (13-ти август).
Илјадници Атињани излегоа на улиците во четвртокот вечер за да го видат пристигнувањето на Олимпискиот пламен на ридот на Акрополот, каде што се одржа специјална церемонија.
Пламенот ќе биде пренесен на Олимпискиот стадион за официјалното отворање.
Околу четири милијарди гледачи низ целиот свет ќе го следат преку телевизискиот пренос.
На церемонијата на отворање ќе учествуваат повеќе од 4.000 лица:
201 делегација ќе маршира на парадата на нациите.
Џана Ангелопулос-Даскалаки, претседателката на Огранизациониот комитет на Атинската Олимпијада, во четвртокот рече дека Игрите ќе бидат успешни.
„Она што ветивме ќе го оствариме -- верувајте ни", рече таа.
Претходно во четвртокот, Мустафа Акинчи, стана првиот политичар од кипарските Турци кој го искористи аеродромот во Ларнака во грчкиот дел од поделениот остров, од каде што полета за Атина.
Тој рече дека тоа претставува гест кој ја покажува желбата на неговите сонародници за мир.
Во четвртокот вечер, грчките навивачи беа шокирани од веста дека најдобриот атлетичар од земјата, добитникот на златниот медал на 200 метри на Олимпијадата во Сиднеј и неговата колешка спринтерката Катерина Тану, имале сообраќајна несреќа со мотор, набргу откако не се појавиле на допинг-тестот.
Меѓународниот олимписки комитет ги третира пропуштените закажани тестови како неуспешни тестови и ги суспендира соодветните спортисти.
(АНА, ЕУ Обсервер, Ројтерс, АФП, Денвер Пост, АП - 13/08/04;
МПА, АФП, АП - 1142/08/04)
