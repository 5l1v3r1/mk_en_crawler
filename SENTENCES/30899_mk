03/04/2011
БУКУРЕШТ, Романија -- Еден романски државјанин е меѓу членовите на персоналот на ОН убиени во петокот (1-ви април) во нападот на демонстрантите против комплексот на ОН во северниот авганистански град Мазар-и-Шариф, потврди во саботата романското Министерство за надворешни работи. 
Немирите беа поттикнати од неодамнешното палење на Коранот во една црква во Флорида. 
Меѓу жртвите беа најмалку седум работници на ОН. 
Романскиот претседател Трајан Басеску изрази сочувство до семејствата на жртвите. 
(Meдиафакс, Хотњус, Адеварул, Реалитатеа - 02/04/11)
