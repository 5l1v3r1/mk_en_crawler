09/03/2010
БРИСЕЛ, Белгија -- Комесарот за економски и монетарни прашања на ЕУ, Оли Рен, планира да ја информира Европската комисија (ЕК) во вторникот (9-ти март) во врска со предлогот за воспоставување европска верзија на ММФ.
Портпаролот на Рен, Амадеу Алтафај Тардио, рече дека предлогот има за цел „засилување на економската координација и набљудувањето на државите“ низ цела Европа, особено во Еврозоната, потресена во последно време од финансиската криза во Грција.
Во интервјуто од понеделникот за Фајненшал тајмс Дојчланд, Рен објасни дека обезбедувањето финансиска помош преку заеми или гаранции, со помош на овој инструмент, ќе вклучува „строги услови“.
(AФП, Фајненшал тајмс - 08/03/10)
