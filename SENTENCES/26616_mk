09/09/2009
АНКАРА, Турција -- Малолетничкиот суд во западниот град Ајдин во вторникот (8-ми септември) одлучи да не го тужи 13-годишното момче кое рече дека Алах ќе го казни премиерот Реџеп Тајип Ердоган. 
Иако самиот Ердоган не поднесе тужба против детето, обвинителството инсистираше на затворска казна во траење од три години заради навреда на премиерот. 
Инцидентот се случи во Ајдин, пред локалните избори во март. 
Момчето беше луто бидејќи неговиот татко банкротирал како резултат на светската финансиска криза.
Во другите вести од вторникот, судот во Истанбул почна судски процес против маж кој, наводно, го убил својот син заради тоа што бил хомосексуалец. 
Јахја Јулдиз (49) е во бегство и ќе биде суден во отсуство. 
Тој е обвинет за убиство на својот син, Ахмет (26) во јуни 2008 година, откако Ахмет му рекол дека е во врска со германски државјанин. 
(БТА, ДПА, АФП - 08/09/09)
