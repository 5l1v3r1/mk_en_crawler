03/10/2007
ПРИШТИНА, Косово, Србија -- Шефот на УНМИК, Јоаким Рикер, во вторникот (2-ти октомври) го повика косовскиот парламент да прекине со усвојување закони засновани на документот на поранешниот преставник на ОН за покраината, Марти Ахтисари. 
Рикер инсистира на тоа дека ваквите мерки не може да се наметнат пред да биде финализиран статусот на Косово. 
Минатата недела парламентот усвои закон за државните симболи -- знаме, химна и грб -- во согласност со предлогот на Ахтисари за надгледувана независност.
Исто така во вторникот, портпаролот на косовскиот преговарачки тим, Скендер Хисени, рече дека платформата за „добрососедски односи“ со Србија ќе биде повторно претставена на следниот состанок на двата тима во Брисел.
Во другите вести, швајцарскиот дипломат Тим Гулдиман во понеделникот ја презеде должноста нов шеф на мисијата на ОБСЕ во Косово. 
Аналитичарите велат дека еден од неговите главни предизвици ќе биде да помогне во локалните и парламентарните избори, закажани за 17-ти ноември. 
(РТК, Телеграфи, Танјуг, Косовалајв, соопштение за печатот на ОБСЕ - 02/10/07)
