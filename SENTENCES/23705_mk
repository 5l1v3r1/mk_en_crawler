22/05/2009
ЗАГРЕБ, Хрватска -- Премиерот Иво Санадер во четвртокот (21-ви мај) ја повика Словенија да прекине со блокирањето на разговорите за пристапување на Хрватска во ЕУ. 
Санадер рече дека двете страни може да продолжат со преговорите за нивниот пограничен спор откако ќе продолжат преговорите за пристапување на Хрватска. 
„Хрватска нема да потклекне пред уцената [од словенечка страна]“, рече Санадер на седницата на владата, опишувајќи ја политиката на словенечката влада како недоследна на принципите на ЕУ. 
Како одговор на ова, словенечкиот премиер Борут Пахор рече дека Загреб најпрво треба да повлече некои контроверзни документи во врска со долготрајниот пограничен спор што ги поднесе до Европската комисија. 
Комесарот за проширување на ЕУ, Оли Рен, предлага меѓународна арбитража за решавање на прашањето. 
Хрватска го поддржува предлогот, но Словенија предложи измени на истиот. 
(СТА, ХРТ, ХИНА, БТА, Танјуг, РТЦГ, АФП - 21/05/09)
