10/03/2009
БРИСЕЛ, Белгија -- Советот на Европа може да решава овој или следниот месец за техничното барање до Европската комисија (ЕК) за одредување до кој степен Црна Гора заслужува да добие кандидатски статус во ЕУ, рече во понеделникот (9-ти март) комесарот за проширување на ЕУ, Оли Рен. 
По состанокот со црногорскиот премиер Мило Ѓукановиќ во Брисел, Рен додаде дека ЕК ќе понуди мислење откако Советот на Европа ќе го разгледа ова барање. 
Рен објасни дека ја охрабрил Црна Гора да го зајакне својот капацитет за државна администрација и владеење на законот, како и својата борба против организираниот криминал и корупцијата. 
Во меѓувреме, Ѓукановиќ, кој беше во Брисел за да им се обрати на членовите на Североатланскиот совет, рече дека Западен Балкан има јасна евроатланска перспектива и голем политички и економски потенцијал. 
(Maкфакс, РТЦГ - 09/03/09)
