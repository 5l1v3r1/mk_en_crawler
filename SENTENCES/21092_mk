03/03/2008
БЕЛГРАД, Србија -- Парламентарните избори ќе треба да се одржат предвремено, ако Српската демократска партија (ДСС) на премиерот Воислав Коштуница и понатаму го доведува во прашање процесот на интеграција на Србија во ЕУ, изјави за Б92 министерот за економија и водач на Г17 Плус, Млаѓан Динкиќ, во неделата (2-ри март). 
Тој посочи дека ДСС го игнорира договорот помеѓу партнерите во владејачката коалиција, кој ја вклучува интеграцијата во ЕУ помеѓу петте приоритети на владата.
Претседателот Борис Тадиќ, пак, во неделата пред одборот на неговата Демократска партија рече дека владата ќе функционира сé додека остане посветена на принципите на кои беше формирана. 
Тој рече дека единствено економски силна Србија, која има голем број сојузници, може да ги брани своите интереси во врска со Косово. 
Од тие причини, тој се противи на раскинувањето на дипломатските врски со земјите што ја признаа независноста на Косово. 
(Блиц, Данас - 03/03/08; Б92, РТС - 02/03/08)
