03/03/2008
БРИСЕЛ, Белгија -- Министерот за надворешни работи на Босна и Херцеговина (БиХ), Свен Алкалај, и министерот за одбрана, Селмо Цикотиќ, во петокот (29-ти февруари) присуствуваа на отворањето на дипломатско-воената канцеларија во седиштето на НАТО во Брисел. 
Подоцна, тие го поднесоа Акциониот план за индивидуално партнерство на БиХ за 2008-2009, во кој е наведена агендата на НАТО за интеграција, која треба да се спроведе од страна на властите во БиХ. 
Алкалај ги информираше амбасадорите на НАТО во врска со напредокот во полициските реформи и другите области потребни за потпишување на Договорот за стабилизација и асоцијација со ЕУ. 
Тој додаде дека БиХ целосно соработува со Трибуналот на ОН за воени злосторства во Хаг. 
Заменик генералниот секретар на НАТО, Клаудио Бисоњеро, го пофали напредокот постигнат во одбранбените реформи и потврди дека БиХ остава позитивен впечаток во врска со својата кандидатура за членство во НАТО. 
(Дневни аваз - 01/03/08; ФЕНА, РТРС - 29/02/08)
