04/12/2006
САРАЕВО, Босна и Херцеговина (БиХ) -- Шефот за безбедност на ЕУ, Хавиер Солана, во интервјуто за печатот рече дека ЕУФОР ќе остане во БиХ сé додека тоа биде потребно и ќе биде подготвен да интервенира во секој дел од земјата во случај на вонредна состојба. 
Во интервјуто, објавено во понеделникот (4-ти декември) во Дневни аваз, Солана потврди дека Брисел врши редовна проценка на операцијата Алтеа во БиХ, додавајќи дека ако се направат промени, тоа ќе биде знак за напредокот постигнат од страна на БиХ.
Што се однесува до напорите за поддршка на активностите на Трибуналот на ОН за воени злосторства во БиХ, Солана рече дека одговорноста за целосната соработка лежи во рацете на властите на БиХ, особено Република Српска. 
Американскиот амбасадор во БиХ, Даглас Мекелхани, ја истакна истата поента во одделното интервју од понеделникот во весникот Независне новине. 
(Дневни аваз, Независне новине - 04/12/06)
