08/02/2007
СКОПЈЕ, Македонија -- Американската амбасадорка во Скопје, Џилијан Миловановиќ, во средата (7-ми февруари) се состана со Али Ахмети, водачот на најголемата опозициска партија на етничките Албанци, Демократската унија за интеграција (ДУИ).
И покрај тоа што не беа дадени официјални изјави по состанокот, локалните медиуми објавија дека истиот бил дел од напорите на меѓународната заедница да го убеди ДУИ и неговиот коалициски партнер, Партијата за демократски просперитет (ПДП), да го прекинат бојкотот на парламентот.
Пред неколку недели, ДУИ и ПДП го прекинаа учеството во законодавниот дом, обвинувајќи ја владејачката коалиција за игнорирање на принципите на Охридскиот мировен договор, особено оние во врска со усвојувањето на законите кои се однесуваат на заедницата на етничките Албанци.
Комесарот за проширување на ЕУ, Оли Рен, во четвртокот го посети Скопје за да разговара за ова прашање.
(Вечер - 08/02/07;
A1 TВ - 07/02/07)
