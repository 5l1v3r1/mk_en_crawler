02/09/2007
ВИЕНА, Австрија/МИНХЕН, Германија/САРАЕВО, Босна и Херцеговина (БиХ) -- Aвстриската погранична полиција уапси еден холандски државјанин осомничен за воени злосторства во конфликтот во БиХ во периодот 1991-1995 година, објавија медиумите во неделата (2-ри септември).
Четириесетитригодишниот холандски државјанин со босанско потекло, кој беше баран во неговата татковина, беше уапсен на границата помеѓу Словенија и Австрија.
Не се откриени детали за неговиот идентитет.
Во саботата, германската полиција го уапси Жељко Врљановиќ, кој е осомничен за воени злосторства врз хрватските цивили во 1991 година.
Врљановиќ, кого го бараше Интерпол, беше уапсен додека патувал од Белград, преку Минхен, за Флорида, каде што се преселил пред девет години.
Во петокот властите во БиХ го уапсија пензионираниот офицер на армијата на Република Српска Ратко Бундало, кој е осомничен за воени злосторства во конфликтот во БиХ.
Тој, наводно, бил член на Краинскиот корпус на армијата на босанските Срби за време на конфликтот.
Бундало (63) беше уапсен во близина на Бања Лука.
(Студио Б ТВ - 02/09/07;
Фонет, Б92 - 01/09/07;
ДПА, МИА, Независне новинe - 31/08/07)
