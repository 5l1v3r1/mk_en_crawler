21/03/2005
БУКУРЕШТ, Романија -- Георге Секуличи изминатиот викенд беше официјално назначен за заменик-премиер задолжен за економските активности, по оставката од функцијата на Адриан Видеану минатата недела.
Видеану се повлече за да се кандидира за градоначалник на Букурешт на изборите што се закажани за 3-ти април.
Секуличи беше претседател на Советот на округот Арад.
Во другите вести, романскиот претседател Трајан Башеску во неделата ја започна дводневната посета на Германија.
Разговорите се фокусираат на кандидатурата на Романија за членство во ЕУ, како и на билатералните односи.
Исто така во неделата, поплавите во централна и северна Романија блокираа најмалку 400 лица.
Неколку национални автопати се затворени, а стотици домови се напуштаат додека реките се излеваат од своите корита по силните врнежи и снегот што се топи.
(Ромпрес, Девет часот - 21/03/05;
AФП - 20/03/05)
