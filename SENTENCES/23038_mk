04/08/2008
ПРИШТИНА, Косово -- Шефот на УНМИК, Ламберто Заниер, вели дека засега нема план за повторно отворање на царинските терминали кои беа многу оштетени за време на судирите во северно Косово по неговото прогласување независност.
Медиумите во саботата (2-ри август) објавија дека Заниер наместо тоа побарал од властите во Приштина и Белград да дебатираат за ова прашање.
Косовската влада вели дека активностите на Заниер во врска со српското малцинство не се во согласност со уставот и планот подготвен од поранешниот претставник на ОН, Марти Ахтисари.
Вицепремиерот Хајредин Куци рече дека Косово ќе го интегрира српското малцинство, но нема да дозволи функционирање на паралелни структури.
(Телеграфи, РТК, Кохавижн, Блу скај, Топ ченал - 02/08/08)
