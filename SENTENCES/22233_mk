13/06/2008
САРАЕВО, Босна и Херцеговина (БиХ) -- Премиерот Никола Шпириќ и неговиот унгарски колега Ференц Ѓурчани во четвртокот (12-ти јуни) потпишаа договор за соработка во процесот на интеграција во ЕУ. 
Истиот ја опфаќа надворешната и безбедносната политика, јавната администрација, правдата, регионалната соработка, економската политика, транспорот, туризмот и заштитата на животната средина. 
Тие, исто така, потпишаа договор за социјално осигурување и социјална заштита. 
Во изјавата за новинарите Ѓурчани рече: „БиХ й е потребна на ЕУ, но ЕУ й е исто така потребна на БиХ и на целиот регион, за да може да живее во мир и благосостојба“. 
Тој, исто така, се состана со високиот претставник Мирослав Лајчак. 
(РТРС, Фена, ПБС, веб-страница на ОХР, АФП - 12/06/08)
