11/09/2009
ПРИШТИНА, Косово -- Претставниците во Косово од Франција, САД, Велика Британија, Германија и Италија велат дека ја поддржуваат намерата на ЕУЛЕКС да потпише контроверзен договор за полициската соработка со Србија.
„Инструментите за техничка соработка ...
се во согласност со мандатот на [EУЛЕКС] за зајакнување на управувањето со границите и не влијаат на прашањето на независноста, суверенитетот и територијалниот интегритет на Косово“, се вели во заедничката изјава од четвртокот (10-ти септември).
Во меѓувреме, косовските водачи го повторија противењето на протоколот, кој се очекува да биде потпишан наскоро.
„Косово не е дел од овој обид за технички договор, но Косово...
ќе продолжи со својата сериозна соработка во борбата против корупцијата и организираниот криминал“, рече премиерот Хашим Тачи во четвртокот.
Локалните медиуми, цитирајќи неименуван европски дипломат, објавија дека Приштина наскоро ќе се откаже од своите противења на договорот, отворајќи го патот за потпишувањето.
(Коха Диторе - 11/09/09;
РТК, Клан Косова, Кохавижн, Телеграфи - 10/09/09)
