14/02/2010
АТИНА, Грција -- Премиерот Јоргос Папандреу во петокот (12-ти февруари) го обвини блокот дека ја користи Грција како жртвено јагне за да ги скрие сопствените недостатоци на групата од 27 држави.
Говорејќи на владината седница само еден ден откако водачите на ЕУ се согласија да й помогнат на Грција да се справи со своите финансиски проблеми, Папандреу истакна дека поради „криминалната политика на претходната“ десничарска влада на Нова демократија, тој не само што морал да ги убеди своите партнери за својата политичка волја да изврши ефикасни, радикални промени, туку и морал да се бори против силните напади на меѓународните шпекуланти.
„Унијата, Комисијата, па дури и Еуростат, имаа одговорност да бидат будни и да й укажат на претходната влада дека гази на тенок мраз“, истакна тој.
Папандреу додаде дека ситуацијата беше влошена со бројните изјави кои создадоа впечаток дека Грција е на раб на колапс.
(Катимерини - 13/02/10;
AНА-МПА, ББС, Ројтерс, Ксинхуа - 12/02/10)
