03/02/2008
АНКАРА, Турција -- Илјадници секуларисти се собраа во саботата (2-ри февруари) во Анкара, во знак на протест поради владините планови за укинување на уставната забрана за носење шамии на универзитетите. 
Околу 40.000 луѓе се собраа пред мавзолејот на Мустафа Кемал Ататур -- основачот на модерна Турција -- и маршираа кон центарот на Анкара, извикувајќи слогани. 
Демонстрантите се загрижени дека укинувањето на забраната, која е на сила повеќе од две децении, ќе води кон построг вид на ислам во Турција и ќе го загрози секуларизмот. 
Со поддршка на владејачката Партија на правдата и слободата и најголемата опозициска, Републиканска народна партија, парламентот се очекува да го одобри контроверзниот амандман на уставот оваа недела.
Деканите на турскиот универзитет остро го критикуваа планот. 
Тие предупредија дека укинување на забраната ќе ја претвори Турција во верска држава. 
(Заман - 03/02/08; Ројтерс, АП, ББС, СНН Турк, НТВ - 02/02/08)
