14/07/2008
АТИНА, Грција -- Според извештаите на локалните медиуми грчките државјани наскоро ќе можат да патуваат за Соединетите Држави без виза, со оглед на тоа што разговорите за вклучување на Грција во американската Програма за безвизен режим треба да заврши до крајот на јули.
Американскиот државен секретар Кондолиза Рајс и грчката министерка за надворешни работи, Дора Бакојани, се согласија околу ова прашање за време на состанокот во Берлин на 24-ти јули, објави весникот Та Неа во саботата (12-ти јули).
Разговорите се очекува да резултираат со подготвување меморандум за разбирање, кој ќе оди во грчкиот парламент на ратификација.
Досега несогласувањето во врска со пристапот до личните податоци на оние осомничени за врски со терористички организации, ги попречуваа разговрите.
Грција, наводно, инсистира на тоа дека меморандумот за разбирање повеќе нема да важи по потпишувањето на соодветниот договор помеѓу Соединетите Држави и ЕУ.
Грција е единствената од 15-те првични земји-членки на ЕУ на чии државјани им требаат визи за да влезат во Соединетите Држави.
(In.news, Ta Неа, Катимерини, АНА-МПA - 12/07/08)
