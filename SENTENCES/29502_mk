01/06/2010
ATИНА, Грција -- Министерот за здравство и солидарност, Марилиза Ксенојанокопулу, во понеделникот (31-ви мај) -- Светскиот ден против пушењето -- објави нови планови за забрана на пушењето на јавни места „на работно место, во рестораните, кафулињата и баровите“, се вели во соопштението на Ксенојанокопулу.
Новата мерка, која треба да влезе во сила на 1-ви септември, ќе ја затегне постојната забрана, која ги обврзува сите објекти поголеми од 70 метри квадратни во областа да определат дел за пушење, додека помалите ќе можат да избираат дали ќе имаат забрането пушење.
Овие регулативи постојано се кршат, бидејќи повеќе од 40 отсто од населението се пушачи.
Во тек е работата на предлог-закон кој ќе забрани рекламирање цигари на отворено, рекламирање цигари во кината, како и практиката на делење бесплатни примероци цигари.
(АФП, AП - 31/05/10)
