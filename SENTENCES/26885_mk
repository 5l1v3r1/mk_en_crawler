06/09/2009
СКОПЈЕ, Македонија -- Петнаесет бугарски туристи загинаа во саботата (5-ти септември), кога бродот што ги превезувал до манастирскиот комплекс Св. 
Наум потона во Охридското Езеро. 
Според преживеаните и сведоците, бродот потонал за помалку од четири минути. 
Тројца туристи кои се водеа за исчезнати по инцидентот, подоцна беа пронајдени живи. 
Вкупно 42 патници беа спасени, вклучително и четворица сериозно повредени. 
Сите се вратија во Бугарија со специјален лет организиран од владата. 
Сите прослави што беа закажани во Бугарија по повод Денот на независноста во неделата, се откажани. 
Понеделник е прогласен за ден на жалост во Бугарија. 
Македонија прогласи ден на жалост во недела. 
Првичната истрага посочува дека преоптовареноста била фактор за несреќата. 
Македонскиот министер за транспорт, Миле Јанакиевски, поднесе оставка поради инцидентот. 
(ББС, Вечер, Утрински весник - 06/09/09; бТВ, Дарик, Ројтерс, МИА, Макфакс, АФП, АП - 05/09/09)
