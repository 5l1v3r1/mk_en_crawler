11/06/2008
БЕЛГРАД, Србија -- Полицијата во средата (11-ти јуни) го уапси Стојан Жупљанин, еден од преостанатите четворица бегалци обвинети од Трибуналот на ОН за воени злосторства во Хаг, во стан во близина на Белград.
Бруно Векариќ, портпарол на обвинителството на специјалниот српски суд за воени злосторства, рече дека агентите за безбедност учествувале во операцијата што беше спроведена околу 12 часот и 30 минути по локално време.
Жупљанин ќе се појави пред истражниот судија во Белград, додека екстрадицијата во Хаг се очекува во текот на следните 72 часа.
Поранешен началник на полицијата на Република Српска во Босна и Херцеговина, Жупљанин е обвинет за етничко чистење на муслимани и Хрвати во конфликтот во периодот 1992-1995 година.
Набљудувачите сметаат дека неговото апсење претставува важен чекор во напорите на Србија да ја увери меѓународната заедница дека е подготвена да ги исполни своите обврски кон Хашкиот трибунал.
(Taнјуг, Б92, РТС, ББС - 11/06/08
