18/08/2010
ЗАГРЕБ, Хрватска -- Министерот за правда, Дражен Бошњаковиќ, ја овласти екстрадицијата на членот на Земунскиот клан Сретко Калиниќ на Србија, објави портпаролот на министерството, Весна Довраниќ, во вторникот (17-ти август). 
Минатата недела Калиниќ рече дека нема да поднесе жалба на одлуката. 
Со тоа тој ќе стане првиот хрватски државјанин кој ќе биде екстрадиран врз основа на договорот потпишан неодамна меѓу Загреб и Белград. 
Калиниќ беше уапсен во Хрватска во јуни откако беше застрелан од друг член на бандата. 
Во 2007 година тој беше осуден во отсуство на 30 години затвор за убиството од март 2003 година на српскиот премиер Зоран Ѓинѓиќ. 
(Taнјуг, Бета, Б92, РТС - 17/08/10)
