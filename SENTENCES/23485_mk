25/06/2009
ЗАГРЕБ, Хрватска -- Чешкото претседателство на ЕУ во средата (24-ти јуни) одлучи да ја откаже меѓувладината конференција за пристапување со Хрватска, планирана за петок. 
Претседателството објави дека Загреб ниту отвори, ниту затвори поглавја од преговорите поради Словенија, која го блокира напредокот додека не биде решен поморскиот граничен спор со соседна Хрватска. 
Загреб се надева дека ќе го заврши процесот на преговори до крајот на следната година, за да може да пристапи во блокот до 2011 година. 
Хрватскиот премиер Иво Санадер ја обвини Словенија за поткопување не само на разговорите за пристапување на Хрватска со ЕУ, туку и идејата за обединета Европа. 
Шведска, која ќе го преземе ротирачкото претседателствување со ЕУ следната недела, планира да одржи четири меѓувладини конференции за пристапување со Хрватска, изјави извор на ЕУ за новинската агенција ХИНА во средата. 
(ХРТ, ХИНА, Вјесник, Дневник, Јавно, Јутарњи лист - 24/06/09)
