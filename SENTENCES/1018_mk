16/10/2007
Maкедонскиот претседател Бранко Црвенковски во четвртокот (11-ти октомври) се состана со македонскиот контингент кој е дел од Меѓународните сили за помош во безбедноста (ИСАФ) во Авганистан. 
Посетата беше по повод Денот на востанието на Македонија. 
Ова е трет македонски контингент во ИСАФ кој има задача да го штити седиштето на силите во Кабул.
***
Унгарскиот претседател Лажло Сољом во понеделникот (15-ти октомври) пристигна во дводневна посета на Босна и Херцеговинa (БиХ). 
Тој се состана со членовите на претседателството, Жељко Комшиќ, Небојша Радмановиќ и Харис Силајџиќ, како и со претседателот на Министерскиот совет Никола Шпириќ. 
„Ние не сме задоволни што законот за полициските рефорни не беше усвоен во БиХ и што ова делумно ќе ја спречи можноста за исполнување на критериумите за потпишува на Договорот за стабилизација и асоцијација, но ние во Унгарија сме уверени, и покрај одредени одложувања, дека сите процеси во БиХ ќе продолжат во планираната насока“, вели Сољом.
***
Хрватскиот министер за одбрана, Берислав Рончевиќ, и неговиот црногорски колега, Боро Вучиниќ, во саботата (13-ти октомври) потпишаа Меморандум за разбирање. 
Истиот обезедува размена на искуство во организирањето и менаџирањето на националната одбрана, обуката на воениот и цивилниот персонал и други области.
***
Министерот за надворешни работи на Босна и Херцеговинa (БиХ), Свен Алкалај, во понеделникот (15-ти октомври) замина во официјална посета на Израел, на покана од неговиот израелски колега, Ципи Ливни. 
Тој ќе се состане со претседателот Шимон Перес и со министерот за земјоделство Шалом Шимчон.
***
Претседателот на македонскиот парламент Љубиша Георгиевски беше во неколкудневна посета на Србија, која почна во четвртокот (11-ти октомври), на покана од неговиот српски колега, Оливер Дулиќ. 
Тој се состана со претседателот Борис Тадиќ и премиерот Воислав Коштуница.
***
Генералниот секретар на ОБСЕ Марк Перин де Бричамбо во четвртокот (11-ти октомври) го посети Белград. 
Тој се состана со српскиот претседател Борис Тадиќ, премиерот Воислав Коштуница, министерот за надворешни работи, Вук Јеремиќ, и претседателот на Националниот совет за соработка со МКТЈ, Расим Љајиќ.
***
Германија ќе продолжи со соработката со Црна Гoра на својот пат кон ЕУ, рече во четвртокот (9-ти октомври) германскиот министер за надворешни работи Френк-Волтер Стајнмаер, по состанокот со неговиот црногорски колега, Милан Рочен, во Берлин. 
Стајнмаер ја охрабри Црна Гора да продолжи со реформите, истакнувајќи го брзиот раст и напредок во економскиот развој на земјата.
(Разни извори 09/10/07-16/10/07)
