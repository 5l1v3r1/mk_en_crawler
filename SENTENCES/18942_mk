04/04/2007
ЗАГРЕБ, Хрватска -- Министрите за енергија на Хрватска, Италија, Романија, Србија и Словенија во вторникот (3-ти април) потпишаа декларација со која се обврзуваат дека заеднички ќе го градат новиот нафтовод.
Нафтоводот долг 1.300 километри ќе го поврзува романскиот црноморски град Констанца со италијанското јадранско пристаниште Трст.
Се очекува истиот да пренесува помеѓу 80 и 100 милиони тони сурова нафта годишно, без негативни последици по животната средина.
Според хрватскиот премиер Иво Санадер, изградбата на нафтоводот ќе чини помеѓу 2 и 3,5 милијарди евра.
Комесарот за енергија на ЕУ, Андрис Пиебалгс, исто така, ја потпиша декларацијата, сигнализирајќи дека Брисел го одобрува проектот.
(AФП, УПИ - 03/04/07)
