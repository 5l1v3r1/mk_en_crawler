08/05/2006
СКОПЈЕ, Македонија -- Министерството за правда официјално во петокот (5-ти мај) го објави новиот избирачки список за парламентарните избори на 5-ти јули. 
На прес-конференцијата министерката Мери Младеновска-Ѓорѓиевска рече дека копии од истиот ќе й бидат на располагање на јавноста во локалните канцеларии на министерството низ земјата, како и на Интернет, до 19-ти мај. 
Според новиот список, во земјата има вкупно 1.742.316 граѓани со право на глас, од кои 59.650 се во странство. 
Младеновска-Ѓорѓиевска истакна дека околу 6.500 имиња се избришани од избирачкиот список поради смрт, додека 11.300 други се избришани поради недоволно информации за адресата на живеење.
Во другите вести од петокот, Основиот суд во Прилеп затвори двајца мажи -- Мирослав Миленковиќ на една година и Влатко Стојановски на 18 месеци -- поради активностите за време на минатогодишните општински избори. 
Двајцата се осудени за насилство, закани и изборни измами за време на локалните избори во Прилеп. 
(Макфакс, А1 ТВ - 05/05/06)
