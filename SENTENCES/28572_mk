15/09/2010
БЕЛГРАД, Србија -- Остатоците на најмалку 11 лица беа пронајдени во делумно исушеното Езеро Перучац во близина на Бајина Башта, објави во вторникот (14-ти септември) канцеларијата на обвинителството за воени злосторства.
Властите сметаат дека жртвите биле убиени од босанскиот Србин Милан Лукиќ и неговата паравоена група.
Во јули 2009 година Трибуналот на ОН за воени злосторства го осуди Лукиќ на доживотен затвор за злосторства против човештвото и воени злосторства извршени против цивилните на босанските муслимани во градот Вишеград, од 1992 до 1994 година.
Перучац, резервоар на реката Дрина, ја означува границата меѓу Србија и Босна и Херцеговина.
(РТС, Бетa - 14/09/10)
