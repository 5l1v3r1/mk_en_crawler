09/09/2008
КАИРО, Египет -- Српскиот министер за надворешни работи, Вук Јеремиќ, во понеделникот (8-ми септември) учествуваше на самитот на Арапската лига, лобирајќи за иницијативата на Белград да побара мислење од Меѓународниот суд на правдата за косовската еднострано прогласена независност. 
Јеремиќ објасни дека потегот на Србија претставува „законски пат напред, кој гарантира мир и стабилност во регионот и заштита на меѓународното право“. 
Јеремиќ рече дека Србија ќе се обиде да ги спречи арапските земји кои размислуваат да го признаат Косово. 
По состанокот со египетскиот колега Ахмет Абул Геит, Јеремиќ рече дека Каиро „е решително против признавањето на Косово“. 
За време на неговата посета Јеремиќ, исто така, се состана со генералниот секретар на Арапската лига, Амр Муса, и министрите за надворешни работи на другите арапски земји. 
Дипломатски извори цитирани од српските медиуми изјавија дека Саудиска Арабија се подготвува да го признае Косово и можеби ќе се обиде да ги убеди и другите арапски земји да го следат нејзиниот пример. 
(Фонет, Б92, РТС, Данас - 08/09/08)
