17/10/2008
ВИЕНА, Австрија -- Во својот годишен извештај претставен во четвртокот (16-ти октомври) ОБСЕ ги критикуваше последните политички настани во Албанија.
Претставникот на ОБСЕ во Албанија, Роберт Бош, му рече на постојаниот совет на организацијата во Виена дека албанската влада се меша во истрагата на обвинителството за експлозиите на муниција во Гердец, во кои загинаа 26 лица во март.
Во документот, исто така, се критикува работата на владата во врска со решавањето на имотните прашања и спроведувањето на изборните реформи.
Сепак, извештајот на ОБСЕ ги пофали напорите на Албанија за зајакнување на економскиот растеж и усвојувањето на закон за полицијата.
(Коха Јоне - 17/10/08;
Балканвеб, Старт, Телеграфи - 16/10/08)
