06/12/2006
СОФИЈА, Бугарија -- НАТО спроведе изненадна проверка на бугарските воздухопловни сили, како дел од операцијата во која беа вклучени неколку земји-членки на НАТО, според соопштението на министерот за одбрана, Веселин Близнаков, во вторникот (5-ти декември).
Тој рече дека инспекцијата била извршена пред две недели и имала за цел проценување на подготвеноста на војската да спротивстави на непознат авион кој се обидува да влезе во бугарскиот воздушен простор.
Според Близнаков, воздухопловните сили имале успешна реакција.
Во другите вести, по неколкудневна расправа, парламентот во средата конечно го усвои законот кој овозможува откривање на досиејата кои им припаѓаат на безбедносните служби од времето на комунизмот.
И покрај притисокот од опозицијата за целосно откривање, владејачките социјалисти успеаја да издејствуваат делумна рестрикција:
досиејата на високите функционери на разузнавањето, кои се или биле вклучени во разузнавачките агенции од 1991 година ќе останат тајна.
(Монитор, Сега, Дарик, Медиапул - 06/12/06;
Дарик - 05/12/06)
