27/01/2006
САРАЕВО, Босна и Херцеговина (БиХ) -- Европската комисија (ЕК) ја губи трпеливоста чекајќи ја БиХ да го усвои потребниот закон за јавната радиодифузија, предупреди во четвртокот (26-ти јануари) директорот на Европската комисија (ЕК), Рајнхард Прибе.
По инаугуративниот состанок на Групата за следење на реформскиот процес, која ќе го следи спроведувањето на реформите и соработката со Трибуналот на ОН за воени злосторства, Прибе рече дека ЕК сака да избегне евентуален прекин на преговорите за Договорот за стабилизација и асоцијација поради недоволниот напредок во реформите.
Исто така во четвртокот, Министерскиот совет на БиХ одлучи трајната локација на Државната агенција за истраги и заштита да биде во општината Лукавица во источно Сараево.
Минатата недела високиот претставник Педи Ешдаун предупреди дека ако локацијата не биде брзо избран ефикасноста на агенцијата може да биде доведена во прашање.
(Дневни аваз, Независне новине - 27/01/06;
РТРС, ПБС БиХ, Фена - 26/01/06)
