12/05/2009
БУКУРЕШТ, Романија -- Високиот суд на правдата во понеделникот (11-ти мај) одлучи да го одложи до 29-ти јуни судењето на поранешниот министер за економија Кодрут Серес и поранешниот министер за комуникации и ИТ Жолт Наѓи, по обвиненијата за корупција. 
Судот го одложи рочиштето бидејќи некои од шесте обвинети сé уште немаат адвокати. 
Серес се соочува со обвиненија за предавство и обезбедување доверливи трговски информации во врска со продажбата на државни претпријатија. 
Наѓи, наводно, дозволил протекување доверливи информации и овозможил договори за нелегална приватизација помеѓу мај 2005 и ноември 2006 година.
Во другите вести, судовите низ Романија се бореа да функционираат два часа во понеделникот, за време на предупредувачкиот штрајк на државните службеници. 
Тие бараат зголемување на платите и плаќање на прекувремената работа. 
(Meдиафакс, Агерпрес, Зиаре, Хотњус - 11/05/09)
