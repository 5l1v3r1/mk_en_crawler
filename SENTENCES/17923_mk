21/03/2007
ИСТАНБУЛ, Турција -- Истанбул е најбезбедниот главен град во Европа, според Европското истражување на криминалот и безбедноста за 2006 година.
Гувернерот на провинцијата Истанбул, Муамер Гулер, ги претстави заклучоците во вторникот (20-ти март).
Податоците покажуваат дека стапката на криминал во Истанбул беше 18 отсто минатата година, во споредба со 32 отсто во Лондон, 27 отсто во Амстердам, 26 отсто во Белфаст и Даблин, 24 отсто во Копенхаген, 23 отсто во Стокхолм, 20 отсто во Брисел и 19 отсто во Рим.
Во другите вести, Истанбул во понеделникот беше домаќин на петтиот состанок на Меѓународниот фонд за помош за Ирак.
Ирачкиот министер за соработка во планирањето и развојот, Али Бабаџан, беше присутен на состанокот, заедно со 130 претставници на меѓународната заедница.
(Tурски дневни вести, НТВ Аина, Ксинхуа - 20/03/07)
