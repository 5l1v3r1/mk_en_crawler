31/05/2010
Самит WebIT eGov Summit се одржа во Софија во средата (26-ти мај) и четвртокот. 
На форумот присуствуваа министри и претставници на јавни администрации од земји низ целиот регион, како и претставници на Европската комисија кои претставија теми во врска со е-влада.
***
Жените сочинуваат 34 отсто од сите луѓе вработени во ИТ секторот на Хрватска, според истражувањето што го претстави Централната државна администрација за е-Хрватска на 24-ти мај. 
Само 28 отсто од нив заземаат менаџерски позиции во овој сектор, открива студијата.
***
Работилница за „Фејсбук“ се одржа во Загреб минатата недела и на истата учествуваа 50 учесници од Хрватскa, Словенија и Србијa кои разговараа за важноста на социјалната мрежа за водење бизнис, како и за начините за подготвување успешни „Фејсбук“ стратегии.
***
Мнозинството Maкедонци веруваат дека образовниот систем на земјата е корумпиран, покажа истражувањето на 24-ти мај. 
Околу 46 отсто од испитаниците рекле дека се незадоволни од образованието во земјата. 
Институтот за политичко истражување го спроведе истражувањето на 1.110 луѓе во рамките на проект за модернизација на образовниот сектор.
***
Српскиот министер за образование, Божидар Ѓелиќ, на 22-ри мај рече дека 20 милиони евра ќе бидат одвоени од буџетот за охрабрување на враќањето на српските научници. 
Ѓелиќ, кој говореше на отворањето на фестивалот на науката на Универзитетот во Нови Сад, истакна дека е подготвена листа на најистакнати српски научници што работат во странство и дека ќе се преговара со нив.
***
Тим на 18 научници од пет држави започна истражувачка експедиција долж бугарското крајбрежје на Црното Море во вторникот (25-ти мај). 
Групата, која го користи бродот на Бугарскиот океанографски институт на Академијата на науките, бара нови видови во областа, применувајќи нови истражувачки методи. 
Проектот е финансиран од Европската комисија.
***
Земјотресен симулатор и интерактивен технички трик предизвикаа симулирани земјотреси на истанбулскиот плоштад Таксим во вторникот (25-ти мај), во рамките на кампањата на свест наречена „Животот продолжува, Tурција“. 
Кампањата ќе патува низ земјата за да го образова народот како да реагира во случај на природни катастрофи како што се земјотреси, поплави и пожари.
***
Бугарското Министерство за транспорт ја разгледува можноста за четири нови верзии за домен на земјата на кирилица. 
Според локалните медиуми, новите верзии се „българия“, „бгр“, „бул“ и/или „бя“. 
Опциите се разгледуваат откако Интернет корпорацијата за доделени имиња и броеви (ИКАНН) неодамна одби да го прифати бугарскиот предлогот за домен-име со суфикс „бг“. 
Бугарите ќе можат да гласаат за новите предлози на официјалната веб-страница на Министерството за транспорт.
(Разни извори -- 24/05/10-31/05/10)
