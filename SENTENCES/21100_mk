03/12/2007
ВАШИНГТОН, САД -- Портпаролот на Пентагон, Алмарах Белк, во неделата (2-ри декември) потврди дека и покрај тоа што САД го признава правото на Турција да се брани себеси со воена операција против терористичката Курдистанска работничка партија (ПКК), Вашингтон соработува со турската и ирачката влада на изнаоѓање долготрајно решение за проблемот. 
Турската војска нападна база во северен Ирак во саботата и властите велат дека е можно да следат и нови напади, врз основа на разузнавачките информации. 
Курдските милитанти најпрво негираа каков било напад, но висок припадник на ПКК -- барајќи анонимност -- подоцна ги потврди тоа за АФП. 
По воздушниот напад во саботата, турските војски убија четворица бунтовници на ПКК во две одделни престрелки во близина на границата со Ирак. 
(Заман - 03/12/07; Тркиш прес, новинска агенција Анадолу, АФП - 02/12/07; AП - 01/12/07)
