16/02/2006
АТИНА, Грција -- Двете момчиња хоспитализирани во Солун претходно оваа недела со симптоми слични со оние на птичјиот грип, како и 65-годишниот земјоделец во Серес, сепак немаат птичји грип, објавија властите во средата (15-ти февруари).
И додека тестовите беа негативни за нив тројцата, во Едеса се појави нов сомнителен случај.
Се работи за една 78-годишна жена.
Во меѓувреме, во Босна и Херцеговина бањалучките ветеринарни служби во средата објавија дека тестовите на мртвиот лебет пронајден во источна БиХ претходно оваа недела не покажале присуство на вирусот на птичјиот грип.
Македонија во средата објави дека во регионот на Струга, во близина на Охридското Езеро, е пронајден мртов лебед и дека се во тек слични тестирања.
Исто така во средата, претседателот Бранко Црвенковски и неговото семејство останаа во својот дом додека нивниот двор беше дезинфициран.
На крајот, тестовите на орелот што беше пронајден мртов во нивниот двор беа негативни за присуството на птичјиот грип.
(Катимерини, Независне новине - 16/02/06;
AНА, Телма ТВ, Ројтерс - 15/02/06)
