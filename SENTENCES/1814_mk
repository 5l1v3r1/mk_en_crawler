07/11/2012
Во вторникот (6.
ноември), илјадници Грциизлегоа од работа за да учествуваат во штрајкот на целата нација во траење од 48 часа, организиран против новиот пакет мерки за штедење за кој ќе гласа парламентот во среда.
Акцијата, организирана од двата најголеми работнички синдикати на Грција кои претставуваат 500.000 работници, го прекина сообраќајот и ги затвори училиштата, банките и локалните владини установи.
Во понеделникот (5.
ноември), агенцијата за рангирање „Фич“, за првпат од 1994 година, го унапреди кредитниот рејтинг наТурција до инвестициски степен.
Чекорот дојде во момент кога Турција доживува брз економски раст, се намалуваат краткорочните ризици со владиниот долг кој е просечен и во намалување, и има солиден банкарски систем.
Грција и Португалија побарале технички совет од Светска банка за заздравување од длабоката економска криза, соопшти во неделата (4.
ноември), претседателот на банката Џим Јонг Ким.
Ова е првпат во скорешната историја развиени земји да бараат совети од банката.
Ким рече дека банката ќе добие надомест за работата во двете земји.
Словенија води меѓу земјите од поранешна Југославија во износот на бруто додадената вредност по вработено лице, вели истражувањето издадено минатата недела од Центарот за застапување на граѓански интереси.
Земјата е на врвот на списокот со 36.966 евра додадена вредност по вработено лице.
По неа сеХрватскасо 25.576 евра, Црна Гора со 16.585 евра, Босна и Херцеговина со 15.517 евра, Србија со 13.557 евра и Македонија со 10.208 евра.
Најголемиот производител на електрична енергија во Чешка „ЧЕЗ“ објави на 31.
октомври дека размислува да ја напуштиАлбанија бидејќи не успеал да го реши спорот со владата во врска со цените и вонредните даноци.
ЧЕЗ ја води мрежата за дистрибуција на електрична енергија на Албанија.
Спорот ескалираше летово, кога владата ѝ наметна дополнителен данок на компанијата.
Според извештај на ОН Хрватска е меѓу првите десет земји во заработка од меѓународен туризам во текот на првите девет месеци од годинава.
Според барометарот за светски туризам на Организацијата за светски туризам на ОН, издаден во понеделникот (5.
ноември), приходите од туризмот во балканската земја од јануари се зголемија за 10 отсто, во споредба со истиот период минатата година.
Кипарво вторникот (30.
октомври) одобри дозволи за истражувачко дупчење за користење на залихи на нафта и гас во морето во четири блока до нивниот брег - 2, 3, 9 и 11.
Американската компанија „Ноубл енерџи“ веќе има дозвола за блок 12.
Минатата година, компанијата рече дека открила резерви на гас во износ од 226,5 милијарди кубни метри во вредност од околу 100 милијарди евра - доволно да ги задоволат потребите за гас на Кипар за неколку децении.
Оваа година, Тирана е домаќин на Неделата на Договорот за слободна трговија на Централна европа (ЦЕФТА) за 2012 година, како дел од претседателствувањето наАлбанијасо организацијата оваа година.
Состанокот што ќе се одржи во среда (7.
ноември) и во четврток, ќе се фокусира на приоритетите на Албанија, вклучувајќи ги олеснувањето на трговијата, царинската соработка, трговијата со услуги, поттикнувањето на регионалната конкурентност и инвестирањето.
Хрватскасака да воведе данок на имот од 2 отсто, известија локалните медиуми во петокот (2.
ноември).
Предлогот главно се однесува на ненаселен имот.
Ќе се избегнат 90 отсто од данокот на имот населен од сопствениците, а 80 отсто на издадени недвижнини.
Ако се усвои, данокот ќе почне да се собира до април 2013 година.
(Разни извори - 31.10.2012 - 07.11.2012)
