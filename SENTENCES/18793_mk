06/03/2007
ХАГ, Холандија -- Поранешниот косовски премиер и командант на ОВК, Рамуш Харадинај, е гангстер во униформа, одговорен за десетици убиства, рече главната обвинителка Карла дел Понте во нејзиното воведно излагање.
Таа ги отфрли тврдењата на одбраната дека Харадинај водел „чесна војна“ против други борци, а не против цивили.
„Обвинителството ќе докаже дека овие луѓе имаат крв на нивните раце“, рече таа на почетокот од судењето во понеделникот (5-ти март).
Според обвинението, тројцата биле дел од заедничкиот криминален заговор за протерување на Србите и други надвор од територијата под контрола на ОВК.
(AФП, АП, Ројтерс, Косова лајв, Танјуг, Б92, AФП - 05/03/07)
