20/03/2007
СОФИЈА, Бугарија -- Комитетот за заштита на бугарските медицински сестри во понеделникот (19-ти март) ја започна иницијативата за номинирање на петте затворени медицински сестри во Либија, за членови на Европскиот парламент (ЕП).
Комитетот ги собира неопходните потписи и вели дека неколку политички партии изразиле подготвеност за вклучување на медицинските сестри во нивните листи.
Но, Централната изборна комисија истакнува дека новиот закон на Бугарија за изборите за ЕП ќе ги спречи сестрите да учествуваат во какво било својство.
Законот бара живеење во Бугарија во изминатите три месеци, додека сестрите ги поминаа последните осум години во затвор во Либија.
Бугарија ќе ги одржи изборите за ЕП во мај.
(Сега, Дневник - 20/03/07;
Фокус, News.bg - 19/03/07)
