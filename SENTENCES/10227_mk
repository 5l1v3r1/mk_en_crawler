29/11/2004
ПОРТОРОШ, Словенија -- На овогодинешниот самит на Централно-европската иницијатива (ЦЕИ) во петокот (26-ти ноември) беше одлучено Албанија да го преземе ротирачкото претседателство во 2006 година.
Учесниците, исто така, се согласија дека на чело на ЦЕИ во 2007 година ќе дојде Белорусија, додека во 2008 година Бугарија.
Преостанатите четири земји-членки кои досега не претседавале со организацијата - Молдавија, Романија, Србија и Црна Гора и Украина-- ќе ја имаат таа можност по 2008 година.
ЦЕИ претставува форум за политичка, економска и социјална соработка, која има за цел доближување на земјите до ЕУ.
Во другите вести, Хрватска беше примена во Организацијата на франкофонските земји, како член со набљудувачки статус.
Хрватскиот амбасадор во Париз, Божидар Гагро, рече дека тоа ќе отвори нови можности за соработка со франкофонските земји.
(ATA, ХИНА - 27/11/04;
СTA - 26/11/04)
