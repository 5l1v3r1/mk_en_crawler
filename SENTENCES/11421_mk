24/07/2005
ИСТАНБУЛ, Турција -- Две лица -- еден Турчин и еден Холанѓанец -- се повредени при експлозија на бомба во една кафеана во Истанбул во саботата (23-ти јули). 
Според соопштенијата, состојбата на холандскиот турист е сериозна, по експлозијата во близина на мостот Галата, во населба каде што има голем број туристи. 
Експлозијата ја предизвика бомба со далечинска контрола или темпирана бомба, како што објави полицијата. 
Никој не ја презеде одговорноста за нападот, но властите се сомневаат дека истиот би можел да биде дел од неодамнешната кампања на Курдистанската работничка партија против туристичките дестинации. 
При експлозијата на бомба во приморскиот туристички центар Кушадаси минатата недела загинаа пет лица. 
(СНН - 24/07/05; Танјуг, АП, АФП, Ројтерс - 23/07/05)
