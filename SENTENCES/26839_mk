05/10/2009
ПРИШТИНА, Косовo -- Србите треба да учествуваат на општинските избори на 15-ти ноември, бидејќи гласањето нема никаква врска со статусот на Косово, рекоа премиерот Хашим Тачи и шефот на Меѓународната цивилна канцеларија Питер Фејт. 
„Граѓаните треба да си ја земат судбината во свои раце и треба да гласаат за свои претставници“, рече Фејт на состанокот со Тачи во околината на Приштина во петокот (2-ри октомври), додавајќи дека изборите може да го унапредат процесот на децентрализација. 
Фејт предупреди дека ако Србите не учествуваат на изборите, тие може да ја изгубат власта во своите општини. 
Тој, исто така, го повика Белград да не се меша. 
(Експрес, Коха Диторе - 03/10/09; Клан Косова, РТК, Кохавижн - 02/10/09)
