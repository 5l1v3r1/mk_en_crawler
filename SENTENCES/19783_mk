25/10/2007
СТРАЗБУР, Франција -- Европската комисија мора да добие дозвола за отворање повеќе поглавја во преговорите со Турција, рече комесарот за проширување на ЕУ, Оли Рен, во своето обраќање пред Европскиот парламент во средата (24-ти октомври). 
„Сите земји-членки и понатаму ги поддржуваат преговорите за пристап со Турција. 
Затоа, ние треба да ги отвориме понатамошните поглавја без одложување, веднаш штом ќе бидат технички подготвени“, рече тој. 
Турција досега отвори само четири поглавја во разговорите за пристап со ЕУ, за разлика од 14-те на Хрватска, која ги отпочна преговорите со Европската комисија во исто време. 
ЕУ ги блокираше разговорите во четири области, како одговор на одбивањето од страна на Турција да ги отвори своите пристаништа и аеродроми за кипарскиот сообраќај. 
(AФП, ДВ, ДПА - 24/10/07)
