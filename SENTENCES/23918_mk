21/01/2009
БРИСЕЛ, Белгија -- Кипарските медиуми во цитираа претседателот на Европската комисија, Жозе Мануел Баросо, дека повторното обединување на Кипар ќе претставува „историски, важен чекор“, кој ќе биде во интерес на Кипар, Европа и Турција.
Говорејќи на заедничката прес-конференција во понеделникот (19-ти јануари) со турскиот премиер Реџеп Тајип Ердоган, Баросо ја минимизираше важноста на турската поддршка на тековните разговори за повторно обединување во Кипар.
Во вторникот Ердоган рече дека администрацијата на кипарските Грци ја измами ЕУ кога го отфрли планот за повторно обединување на ОН за Кипар во 2004 година, објавија медиумите.
Тој ги обвини кипарските Грци дека ги оставија кипарските Турци надвор од ЕУ со отфрлањето на планот подготвен од тогашниот генерален секретар на ОН, Кофи Анан.
„За жал, по референдумот [за планот на ОН] само јужниот [грчки] дел од Кипар стана членка на ЕУ“, рече Ердоган на состанокот организиран во понеделникот од страна на бриселската експертска група, Пријатели на Европа.
(Радикал, Ватан - 21/01/09;
новинска агенција Анадолу, Хуријет, КНА, Филелефтерос - 20/01/09)
