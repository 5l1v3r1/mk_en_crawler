26/09/2007
АМСТЕРДАМ, Холандија -- Иако не го идентификуваше по име, холандската полиција во вторникот (25-ти септември) го објави апсењето на маж кого Србија го бара за воени злосторства.
Тој беше опишан само како поранешен припадник на Ослободителната војска на Косово, осомничен за вршење воени злосторства во Косово.
Холандскиот суд ќе одлучи дали да му дозволи екстрадиција во Србија.
Во другите вести од вторникот, Министерството за внатрешни работи на Република Српска објави дека има доказ оти бегалецот Стојан Жупљанин бил во Србија и Русија на крајот од минатата година.
Жупљанин е еден од четворицата обвинети што ги бара Трибуналот на ОН за воени злосторства во Хаг.
(Б92, НТВ Хајат, Бета, Фена - 25/09/07)
