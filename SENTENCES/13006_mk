30/09/2005
СОФИЈА, Бугарија -- Доцнењето во спроведувањето на некои реформи на ЕУ ќе се одрази во следниот извештај за напредокот на Бугарија на Европската комисија (ЕК), изјави во четвртокот (29-ти септември) министерот за интеграција со ЕУ, Меглена Кунева. 
Говорејќи за своите последни консултации во Брисел, Кунева истакна дека ако бидат конструктивни, критиките на ЕК би можеле да го поттикнат спроведувањето на најнеопходните реформи. 
Сепак, таа призна дека земјата нема резервен план ако влезот во ЕУ биде одложен и по 2007 година.
Во другите вести од четвртокот, министерот за одбрана, Веселин Близнаков, рече дека на армијата итно й се потребни 850 милиони евра за модернизација. 
Од вкупно 34 предлог-проекти министерството ги избра петте најитни, вклучувајќи го купувањето на нов хеликоптер и транспортни возила, како и модернизација на воените авиони и на дел од поморската флота. 
(news.bg, бТВ, Медиапул - 29/09/05)
