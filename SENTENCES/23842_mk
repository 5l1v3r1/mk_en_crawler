22/07/2009
СКОПЈЕ, Македонија -- Премиерот Никола Груевски во вторникот (21-ви јули) рече дека двојната формула -- „едно име за комуникацијата со Грција, и користење на уставното име за сите други земји“ -- е позицијата на Македонија во долготрајниот спор околу името.
Во интервјуто за списанието Форум, Груевски рече дека предлогот на Грција е уставното име на Македонија да се промени во Република Северна Македонија, кое ќе се користи на меѓународно и на домашно ниво.
Сепак, тој истакна дека Скопје сака да го реши ова прашање.
„Сакаме да станеме членка на НАТО и ЕУ и не сакаме да бидеме блокирани.
Не сакаме да имаме проблем со нашиот јужен сосед [Грција].“ (Mакфакс, МИA - 22/07/09)
