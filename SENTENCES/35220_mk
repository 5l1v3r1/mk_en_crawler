22/02/2004
СОФИЈА, Бугарија -- Бугарската Влада во петокот (20-ти февруари) му го продаде Бугарското претпријатие за телекомуникации (БТЦ) на Вива Венчурс, филијала на американскиот фонд на акции Адвент интернешенал.
Договорот беше стопиран скоро две години поради спорови и судски процеси.
Според овој договор американскиот инвеститор ќе плати 230 милиони евра за уделот и е обврзан да го зајакне капиталот на претпријатието со дополнителни 50 милиони евра.
Вива венчурс, исто така, се обврза дека ќе инвестира 700 милиони евра за надградба на мрежата на фиксната телефонија БТЦ, во следните пет години, како и дека ќе потроши 45 милиони евра за социјалната програма за планираното намалуваoе на Телекомот.
Новиот сопственик ќе добие дозвола за отвораoе на трет ГСМ оператор во земјата.
Директорот на Агенцијата за приватизација, Илија Василев, ја опиша продажбата на најважниот договор за приватизација во бугарската историја.
Сепак, опозицијата во Софија од Владата побара да ја стопира продажбата, тврдејќи дека средствата на БТЦ се вредни повеќе од 1 милијарда американски долари.
(24 Часа - 21/02/04;
АП, АФП, Медиапул БТА - 20/02/2004)
