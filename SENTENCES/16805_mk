06/08/2006
ВИЕНА, Австрија -- Следниот круг разговори за одредување на идниот статус на Косово треба да започне в понеделник (7-ми август) во Виена. 
Србија побара одложување од една недела, но државната новинска агенција во петокот објави дека Белград се согласил да се продолжи според планот.
Во меѓувреме, дипломатите од Контакт-групата -- Велика Британија, Франција, Италија, Русија и САД -- изразија загриженост во врска со ситуацијата во северно Косово. 
Белград и Приштина „треба да преземат итни чекори за намалување на тензиите во северно Косово, особено за охрабрување на одговорното раководење и градење на довербата помеѓу заедниците“, се вели во изјавата на групата. 
КФОР и УНМИК го зголемија присуството во оваа област, стравувајќи од евентуално избувнување на борби помеѓу косовските Албанци и Срби.
Во саботата, српскиот премиер Воислав Коштуница повика на акција од страна на меѓународната заедница, по извештаите за етнички мотивиран напад со нож врз еден српски тинејџер во косовското село Прилузје. 
Тој примил лекарски третман во болница, па бил отпуштен. 
(Политика - 06/08/06; АП, Танјуг, Бета, РТС - 05/08/06)
