10/12/2010
БРИСЕЛ, Белгија -- Комесарот за проширување на ЕУ, Штефан Филе, во четвртокот (9-ти декември) рече дека споровите во Западен Балкан треба да се решат и не треба да го блокираат процесот на интеграција.
Отворајќи ја конференцијата за интеграцијата во ЕУ на земјите од Западен Балкан, тој предупреди дека предизвиците, како што се организираниот криминал и корупцијата, бараат зајакнување на регионалната соработка и повеќе реформи.
Српскиот премиер Мирко Цветковиќ на учесниците на конференцијата им рече дека Белград е подготвен за дијалог со Приштина, велејќи дека е уверен оти може да се најде взаемно прифатливо решение.
Замрзнатиот конфликт е многу лошо решение, истакна Цветковиќ.
Црногорскиот премиер Мило Ѓукановиќ, кој, исто така, учествуваше на конференцијата, ја повика ЕУ да испрати јасна порака до земјите од Западен Балкан, потврдувајќи дека процесот на проширување ќе продолжи.
Конференцијата беше организирана од Пријателите на Европа и фондацијата Конрад Аденауер.
(MИА, Радио Слободна Европа, Танјуг - 09/12/10)Theme:
Democracy_Integration/Democratic processes Issue:
EU integration
