17/05/2007
AНКАРА, Турција -- Мандатот на турскиот претседател во заминување Ахмет Неџдет Сезер -- кој истекуваше во средата (16-ти мај) -- беше продолжен до изборот на неговиот наследник.
Локалните медиуми објавија дека ова е за првпат претседателскиот мандат да биде продолжен, во согласност со членот 102 на уставот, со оглед на тоа што сé уште не е избран нов претседател.
За време на продолжувањето, Сезер се очекува да донесе одлука за парламентарниот пакет уставни амандмани, кој предвидува воведување директни општи избори за претседател.
Следните претседателски избори се очекува да се одржат по предвремените парламентарни избори, закажани за 22-ри јули.
Во другите вести, турскиот министер за внатрешни работи, Осман Гунеш, во средата рече дека властите ги испитуваат наводите дека приватниот авион, кој се урна на 13-ти мај во Турција, на својот пат до Иран, пренесувал нуклеарен материјал.
(Сабах, Заман, Милијет - 17/05/07;
НТВ, АНКА - 16/05/07)
