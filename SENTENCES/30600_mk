16/02/2011
СТРАЗБУР, Франција -- Со 548 наспрема 42 гласови, Европскиот парламент во средата (16-ти февруари) усвои резолуција за напредокот на Хрватска во процесот на интеграција во ЕУ.
Истиот објави дека Загреб може да ги комплетира своите разговори за пристапување во ЕУ во првата половина од 2011 година, под услов да продолжи со реформите, особено во јавната администрација и судството, и целосно да соработува со Хашкиот трибунал за воени злосторства.
Хрватската премиерка Јадранка Косор во вторникот пристигна во Стразбур, пред гласањето.
Таа се состана со претседателот на ЕП, Јержи Бузек, комесарот за проширување на ЕУ, Штефан Филе, и политичките водачи.
Вчера пратениците дискутираа за скандалот со прислушувањето, на барање на бугарските опозициски партии.
Дебатата се фокусираше на тоа дали е ова внатрешно или европско прашање.
(Хина, ХРТ, Пословни дневник, веб-страница на ЕП - 16/02/11, Дарик, бТВ, Фокус, Сега - 15/02/11)
