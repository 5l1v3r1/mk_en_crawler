25/05/2006
АТИНА, Грција -- Грција и Турција во средата (24-ти мај) си упатија меѓусебни обвиненија во врска со судирот во воздух помеѓу турскиот и грчкиот авион претходно оваа недела.
Грчкиот претседател Каролос Папуљас рече дека Турција се однесувала „неприфатливо“, додека премиерот Костас Караманлис предупреди дека акциите од ваков вид не се во согласност со аспирациите на Турција за членство во ЕУ.
Турските воздухопловни сили, во меѓувреме, објавија соопштение во кое се вели дека нивните авиони биле во Медитеранскиот воздушен простор кога биле пресретнати и „вознемирувани“ од страна на два грчки авиони Ф-16.
Грчките воени авиони ги прекршиле „правилата на Меѓународната организација за цивилна авијација и правилата на ангажманот“ се вели во соопштението.
Во другите вести, турските власти ја отфрлија можноста од саботажа како причина за катастрофалниот пожар во средата на меѓународниот аеродром во Истанбул.
Курдската бунтовничка група ја презеде одговорноста за пожарот, но најверојатно причината била краток спој на електричната инсталација.
Поголем дел од областа за товар на аеродромот е уништен, предизвикана е милионска штета, но немаше човечки жртви.
(АФП, Ројтерс, АП, Фокус - 25/05/06;
Turks.US, TurkishPress.com, AП - 24/05/06)
