29/11/2004
СОФИЈА, Бугарија -- Министерката за прашања на ЕУ, Меглена Кунева, во понеделникот (29-ти ноември) изјави дека заедничкиот процес на пристапување во ЕУ со Романија, најверојатно, ќе продолжи сé до потпишувањето на спогодбата за пристапување, што се очекува за следната пролет.
Во врска со сé поголемиот број гласини дека двете земји би можеле да бидат одделени поради доцнењето на Романија со финализирањето на преговорите за пристап, Кунева повика на воздржување од шпекулации сé додека не биде објавена одлуката на водачите на ЕУ следниот месец.
Во другите вести, министерот за одбрана, Николај Свинаров, во неделата рече дека за повлекувањето на бугарските војници од Ирак би можело да се разговара дури по јануари.
Тој рече дека два решавачки фактори за тоа се:
резултатите од ирачките избори на 30-ти јануари и резултатите од парламентарните избори во Бугарија следната година.
(бТВ, Медиапул - 29/11/04;
Медиапул, Бугарско национално радио - 28/11/04)
