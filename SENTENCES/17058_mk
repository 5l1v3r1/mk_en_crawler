02/06/2006
БУКУРЕШТ, Романија -- Заменик-премиерот Георге Копос во четвртокот (1-ви јуни) поднесе оставка од владата, наведувајќи го како причина несогласувањето со новиот фискален законик, усвоен од владата во средата. 
Според Копос, кој е претставник на Конзервативната партија во владејачката коалиција, неговите предлози поврзани со бизнис климата се исклучени од нацрт-законикот, особено неговата сугестија за утврдување на даночна стапка за микропретпријатијата со профит до 100.000 евра на 3 отсто, наместо сегашната еднаква даночна стапка од 16 отсто. 
(Зиарул финансиар, Котидианул, Девет часот - 01/06/06)
