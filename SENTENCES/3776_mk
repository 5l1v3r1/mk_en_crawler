22/01/2008
Од Наташа Радиќ за Southeast European Times во Загреб -- 22/01/08
Една од првите дејства на новата владејачка коалициска влада во Хрватска претходно овој месец беше забраната за пушење во јавни места и измена на политиката за нулта толеранција за алкохол за возачите постари од 24 години.
Разговорите помеѓу Хрватската демократска заедница, Хрватската селска партија (ХСС) и Хрватската социјаллиберална партија, резултираа со усвојување на забраната за пушење што ќе важи за сите јавни места, ресторани, клубови и барови до крајот на 2008 година и амандманот со кој ќе биде изменет законот и ќе им се дозволи на постарите, искусни возачи максимум 0,5 на мл крв алкохол во крвта.
Според новите мерки, пушењето ќе биде забрането во јавните места поради тоа што чадот од цигарите претставува општа опасност по здравјето. 
Со оглед на тоа што секој четврт возрасен граѓанин на Хрватска е пушач, соопштувањето на ова доведе до протести.
Сегашниот закон за пушењето во Хрватска, кој стапи на сила во 2006 година, забранува пушење само на работните места. 
Прекршителите може да бидат казнети со 14 евра, додека надзорникот на работната средина мора да плати 69 евра. 
Покрај тоа, секоја вработен кој не ја одбележал соодветно работната средина со знак за забрана на пушењето, може да биде казнет со 138 до 413 евра. 
Сепак, овој закон не се спроведува нашироко.
Пушачите жестоко се спротивставуваат на новиот закон, додека непушачите се непоколебливи во неговото спроведување. 
Ситуацијата се комплицира со фактот што земјата прави голем профит од тутунската индустрија. 
Сепак, ако Хрватска сака да го држи чекорот со другите, поразвиени земји -- особено членките на ЕУ -- владата мора на крајот да го забрани пушењето на сите јавни места.
Строгата забрана во Хрватска на пиењето и возењето, сепак ќе биде изменета. 
Во 2003 година, кога владата одлучи да воведе нов, строг закон за безбедност во сообраќајот, една од најконтроверзните мерки беше нулта толеранцијата за алкохолот. 
Пред забраната, возачот можеше да пие само мало пиво или чаша вино, за максимум 0,5 отсто на мл крв алкохол, но новата мерка бараше од возачите да имаат 0,0 на мл крв алкохол.
Против забраната беа поранешни полицајци, експерти, па дури и лекари кои протестираа поради тоа што санкциите не само што беа премногу остри, туку и му штетеа на туристизмот. 
Редовните посетители во рестораните пиеја сода со риба наместо вино и пиеја сок или минерална вода со месо или колбаси, наместо пиво. 
Хрватските производители на вино и пиво тврдеа дека мерката му штети на нивниот бизнис, но законот остана на сила до овој месец.
ХСС ја услови својата поддршка за новата влада од укинувањето на законот со кој се дозволува 0,0 на мл крв алкохол за возач.
