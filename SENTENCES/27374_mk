31/10/2010
ЗАГРЕБ, Хрватскa -- Измените во Лисабонската спогодба нема да го забават пристапувањето на Хрватска во ЕУ, рече премиерката Јадранка Косор во саботата (30-ти октомври), додавајќи дека нејзината влада очекува да ги затвори сите поглавја од преговорите во пролет 2011 година, за време на унгарското претседавање со блокот. 
Земјите-членки на ЕУ одлучија во петокот да воспостават постојан механизам за стабилизирање на еврозоната со донесување некои „ограничени“ амандмани на Лисабонската спогодба до 2013 година. 
Косор рече дека во нејзините разговори со премиерите на земјите-членки на ЕУ, таа добила уверување дека Хрватска ќе ги затвори своите разговори за пристапување во 2011 година и ќе продолжи нормално кон полноправното членство. 
(Национал, Дневник, Бљесак, МИА - 30/10/10)
