12/01/2011
САРАЕВО, Босна и Херцеговина (БиХ) -- Заедничка комисија на парламентот на Република Српска (РС) и Советот на народите, во вторникот (11-ти јануари) не успеа да постигне компромис во врска со одлуката на бошњачката група за блокирање на назначувањето на новата влада на ентитетот. 
Со ова прашањето следно оди до Уставниот суд. 
Бошњачкиот блок во Советот на народите на РС го стопираше назначувањето на новата влада наведувајќи го како причина кршењето на правото на целиот конститутивен народ на еднаква застапеност во институциите на БиХ. 
Старата влада ќе продолжи со извршувањето на своите функции додека судот не донесе одлука за случајот.
Исто така, на состанокот на партиите со свои места во новиот државен парламент на БиХ од вторникот, не беше постигнат значаен чекор напред за формирање нова влада и продолжување на конститутивната седница на парламентот. 
Наместо тоа, се покажаа длабоките разлики меѓу главните партии. 
Српските, хрватските и бошњачките партии се согласија да се состанат повторно за една недела. 
Сега засега тие нема да свикаат парламентарна седница и нема да ги избираат своите водачи. 
(Фена, БХРТ, РТРС, Ослобоѓење, Независне новине, Срна, Фена - 11/01/11)
