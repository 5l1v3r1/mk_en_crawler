24/06/2009
СКОПЈЕ, Македонија -- Американската администрација ги продолжи за една година санкциите против поединците од Западен Балкан, вклучително и Македонија, кои се осомничени за вмешаност во екстремистички насилства во регионот, објавија локалните медиуми во вторникот (23-ти јуни), цитирајќи изјава на Белата куќа. 
Санкциите беа воведени во 2001 година. 
Американската Канцеларија за контрола на странскиот капитал, минатата недела објави листа на лица на кои им е забранет влез на американска територија. 
Меѓу нив се и 11 македонски државјани, вклучително и поранешниот министер за внатрешни работи Љубе Бошковски, водачот на Демократската партија на Албанците Мендух Тачи и членот на Демократската унија за интеграција Џеват Адеми. 
(МРТ, Макфакс, А1 - 23/06/09)
