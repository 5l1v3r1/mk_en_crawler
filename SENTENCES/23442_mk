24/12/2008
НИКОЗИЈА, Кипар -- Обвинителите во вторникот (23-ти декември) подигнаа кривични обвиненија против пет лица за авионската несреќа во 2005 година, во која загинаа 121 лице. 
Заменик државниот обвинител, Акис Папасавас, рече дека петмина, чии имиња не ги обелодени, наводно извршиле убиство без предумисла и предизвикале смрт преку небрежност. 
Кипарскиот авион на „Хелиос ервејс“ се урна во планина во близина на Атина на 14-ти август 2005 година, за време на летот од Ларнака за Прага, при што сите во авионот загинаа. 
Паралелната истрага на грчките инспектори покажа дека се работи за човечка грешка. 
Истрагата покажа дека авионот летал со автоматски пилот скоро два часа пред да се урне, при што пилотите и сите во авионот најверојатно биле во несвест поради губењето на притисокот во авионот. 
(КНА, Фамагуста газете, Филелефтерос, АП, Ројтерс, ББС, Ксинхуа - 23/12/08)
