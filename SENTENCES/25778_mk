21/10/2009
САРАЕВО, Босна и Херцеговина (БиХ) -- Вториот круг од разговорите помеѓу високите претставници на ЕУ и САД и водачите на главните бошњачки, српски и хрватски партии заврши во средата (21-ви октомври), без договор за реформскиот пакет со цел ставање крај на долготрајниот политички ќор-сокак и придвижување на земјата кон пристапувањето во ЕУ и НАТО. 
Разговорите, кои почнаа во вторникот во кампот Бутмир во близина на Сараево, не резултираа со хармонизација на ставовите на партиските водачи во однос на потребните уставни измени. 
Шведскиот министер за надворешни работи Карл Билт, чија земја моментно претседава со ЕУ, и американскиот заменик државен-секретар Џејмс Стајнберг, по состанокот изјавија дека партиските водачи остануваат посветени на процесот на преговори. 
Експертите на ЕУ и САД ќе се вратат во БиХ следната недела, за да продолжат со разговорите. 
(РТРС, Срна, Фена, Дневни аваз - 21/10/09)
