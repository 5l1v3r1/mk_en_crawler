13/10/2008
АТИНА, Грција -- Грција изрази разочараност од одбивањето на Вашингтон да го укине визниот режим за Грците кои патуваат за Соединетите Држави. 
Во неделата (12-то октомври) министерката за надворешни работи Дора Бакојани рече дека одлуката на американската администрација е „погрешна“. 
„Грција води надворешна политика на одбрана на своите национални интереси секогаш во рамките на своите меѓународни обврски“, рече таа во интервјуто за весникот Вима. 
Минатата недела американската администрација одлучи да ја исклучи Грција од нејзината Програма на укинување на визите, поради „политички причини“. 
Грчки владини извори сметаат дека се алудира на потегот на Атина претходно оваа година, кога таа го блокираше влезот на Македонија во НАТО. 
(Вима, АНА-МПА, ЕРT - 12/10/08, Катимерини, Елефтеротипија - 11/10/08)
