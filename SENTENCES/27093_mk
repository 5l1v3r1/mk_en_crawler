03/08/2009
AНКАРА, Турција -- Владата во неделата (2-ри август) вети дека ќе го следи „демократскиот пат“ и ќе постигне јавен консензус околу начините за надминување на 25-годишниот конфликт со курдското малцинство. 
Минатата недела владата на премиерот Реџеп Тајип Ердоган објави дека ќе им даде повеќе права на Курдите и ги охрабри опозициските партии и другите групи да помогнат во решавањето на конфликтот. 
Во неделата министерот за внатрешни работи, Бесир Аталај, одржа четиричасовен состанок со 15 истакнати локални новинари, барајќи нивно мислење околу начините за решавање на конфликтот, во кој животот го загубија 40.000 луѓе. 
Аталај предложи воспоставување дијалог со курдските интелектуалци и други активности со цел да се убеди терористичката Курдистанска работничка партија (ПКК) да ги напушти планините во северен Ирак, каде што й се базите, и да се врати во Турција. 
(Ројтерс, Милијет, Радикал - 02/08/09)
