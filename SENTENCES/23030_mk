04/06/2008
ТИРАНА, Албанија -- Американскиот амбасадор во Албанија, Џон Витерс, во вторникот (3-ти јуни) рече дека Вашингтон останува на ставот дека треба да се спроведе независна истрага за експлозиите на 15-ти март во складиштето за муниција во Гердец.
За време на состанокот со државната обвинителка Ина Рама, Витерс истакна дека секој обид за влијание врз истрагата од надвор би го разочарал Вашингтон.
„Уставно право на обвинителството е да ја спроведе оваа истрага, а не некој владин орган“, рече Витерс, додавајќи дека за да го реши ова прашање парламентот мора да го реши прашањето на имунитетот на членовите што е можно побрзо.
Исто така во вторникот, претседателката на парламентот, Јозефина Топали, ја повика Рама да обезбеди дополнителни документи за собранието во врска со одземањето на имунитетот на поранешниот министер за одбрана, Фатмир Медиу.
Тој е вмешан во смртоносните експлозии во Гердец.
(Коха Јоне, Шкип - 04/06/08;
ВОА, ТВШ, Клан, Балканвеб - 03/06/08)
