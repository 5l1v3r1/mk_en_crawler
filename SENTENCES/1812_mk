12/12/2012
Српскиот министер за финансии Млаѓан Динкиќ изјави дека извозот ќе се зголеми за најмалку 25 отсто во 2013 година благодарение на зголемената продажба на возила и на нафтени производи во странство. 
Во првите десет месеци од оваа година, вкупниот износ од српскиот извоз изнесуваше 7,24 милијарди, за 3,4 отсто поголем од истиот период пред една година.
***
Во петокот (7. 
декември), Кипарскиот парламент усвои големи намалувања на платите во јавниот сектор и повисоки даноци како дел од предложениот меморандум за извлекување од кризата што беше постигнат со меѓународните кредитори. 
Мерките кои беа изгласани едногласно и почнаа веднаш да се применуваат, предвидуваат намалување на платите во јавниот сектор за 6,5 и 12,5 отсто.
***
Во средата (5. 
декември), на бизнис-форумот во Тирана, бизнисмените на трите земји рекоа дека соработката меѓуАлбанија, Грција и Турција може ефикасно да ги олесни последиците од глобалната финансиска криза. 
Учесниците го истакнаа инвестицискиот потенцијал на Албанија во областа на туризмот, трговијата и технологијата.
***
Турскиот економски раст е најбавен од 2009 година, во понеделникот (10. 
декември) покажаа официјалните податоци. 
Во периодот БДП порасна за 1,6 отсто на годишно ниво, откако порасна за 3 отсто во вториот квартал и ревидирани 3,4 отсто во првиот квартал. 
Владата очекува растот за целата година да биде 3,2 отсто.
***
Во понеделникот (10. 
декември) во извештајот на весникот „Дневник“ пишуваше дека во обидот да се промовираат странските инвестиции,Македонијаусвои низа мерки, вклучувајќи и нудење државјанство. 
Според предлогот, странците кои ќе инвестираат најмалку 400.000 евра во земјата и ќе отворат 10 работни места, ќе можат да поднесат барање за македонски пасош.
***
Босанско-херцеговачкиот (БиХ) парламент го усвои буџетот на земјата за 2013 година, предуслов за одобрување на следната рата од 60 милиони евра од стенд-бај аранжманот од 405 милиони евра со ММФ. 
БиХ веќе доби 60 милиони евра од двегодишниот заем кој го доби во септември.
***
Во понеделникот (10. 
декември) Европската банка за обнова и развој) и Ерсте & штаермеркише банк д.д. 
објавија дека ќе им дадат заем од 40 милиони евра на малите бизниси и на поединечните клиенти воХрватска. 
Средствата ќе се нудат преку инвестициски заеми и објекти за обртен капитал наменети да ја поттикнат конкурентноста на малите и на средните претпријатија.
(Разни извори – 28.11.2012 – 05.12.2012)
