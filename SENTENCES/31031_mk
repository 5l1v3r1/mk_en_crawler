03/05/2011
САРАЕВО, Босна и Херцеговина (БиХ) -- Канцеларијата на високиот претставник (КВП) чека Република Српска (РС) да се откаже од плановите за одржување референдум за Судската и обвинителската канцеларија на БиХ, рече портпаролот на КВП, Дороте Јункерс, во понеделник (2-ри мај). 
Таа предупреди дека ако РС не го стори тоа, високиот претставник Валентин Инзко ќе мора да одговори. 
Парламентот на РС на 13-ти април одлучи да свика референдум за законите наметнати од високиот претставник, особено за Судската и обвинителска канцеларија на БиХ. 
Новинската агенција Срна, цитирајќи неименувани дипломатски извори во Сараево, објави дека Инцко е можно да ги искористи Бонските надлежности за спречување на референдумот и да наметне санкции против политичките водачи на босанските Срби, кои го поддржуваат. 
(Срна, РТРС, Независне новине, Фена - 02/05/11)
