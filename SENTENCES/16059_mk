15/08/2006
СКОПЈЕ, Македонија -- Мандаторот Никола Груевски, претседател на ВМРО-ДПМНЕ, во вторникот (15-ти август) го поднесе предлогот за новата влада до парламентот, откако истиот беше одобрен од извршниот комитет на неговата партија во понеделникот.
ВМРО-ДПМНЕ ќе има десет министерски места, плус едно вицепремиерско, Демократската партија на Албанците ќе добие пет, Новата социјалдемократска партија ќе има три места, додека Социјалистичката партија и Либералната партија ќе добијат по едно.
Двајца странци со македонско потекло, Глигор Ташковиќ и Веле Самак, се избрани за министри без портфељ, задолжени за странските инвестиции.
Парламентот има десет дена да го одобри предлогот за новата влада.
Во меѓувреме, Демократската унија за интеграција на етничките Албанци, која не учествува во владата, вели дека ќе продолжи со протестите и блокадите на патиштата до среда, а потоа ќе одлучи за своите следни чекори.
(MИА, Вечер - 15/08/06;
Maкфакс, А1 ТВ, Телма ТВ - 14/08/06)
