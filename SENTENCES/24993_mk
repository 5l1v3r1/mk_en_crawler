31/08/2009
ПРИШТИНА, Косово -- Виртуелна група млади хакери, Косовска група хакери, ја нападна веб-страницата на ЕУЛЕКС во саботата (29-ти август), како одговор на најавениот договор за полициска соработка кој ЕУЛЕКС има намера да го потпише со Србија.
Групата, која има историја на хакерски напади со политички пораки, стави двоглав албански орел на веб-страницата на ЕУ и остави порака:
„Не можете да ни ја продадете државата повторно на Србија.
Ние, косовската младина, сме уморни од сите лаги.
ЕУЛЕКС го потпишува договорот за да ја уништи иднината на Косово“.
Приштинските институции се спротивставија на предложениот договор помеѓу Србија и ЕУЛЕКС, тврдејќи дека не е во мандатот на мисијата да презема вакви дејства.
(Клан Косова - 30/08/09;
Teлеграфи, Косова лајв, Балкан инсајт - 29/08/09)
