08/10/2009
AТИНА, Грција -- Новиот премиер Јоргос Папандреу, чија партија ПАСОК имаше убедлива победа на предвремените општи избори на 4-ти октомври, во средата (7-ми октомври) вети дека ќе го стабилизира и модернизира јавниот сектор правејќи ги „транспарентноста“ и „интересите на граѓаните“ главни приоритети на својата влада.
„Нашата главна цел е да се реафирмира имиџот на институциите, да се бориме против корупцијата и да ја подобриме ефикасноста на јавниот сектор“, рече Папандреу по првиот состанок на владата.
„Наша задача е да се справиме со недостатокот на транспарентност и со значителните нивоа на корупција, кои зазедоа пандемиски размери“, додаде тој.
Програмата на ПАСОК за првите 100 дена на власт се фокусира на поддршката на „луѓето со мали примања“ и стимулирање на економијата „заснована на развој и зелена енергија“.
(Вима, Та Неа - 08/10/09;
AФП, АП - 07/10/09)
