07/04/2011
ДАМАСК, Сирија -- Tурскиот министер за надворешни работи, Ахмет Давутоглу, во средата (6-ти април) се состана со сирискиот претседател Башар Ал-асад во Дамаск, со што ја заврши својата дводневна посета на регионот на Блискиот Исток. 
За време на состанокот со Асад, Давутоглу ја искажа поддршката на Анкара за реформите во Сирија и понуди помош за зајакнувањето на безбедноста и стабилноста на нејзиниот народ. 
Асад го увери дека Сирија е отворена за искуствата од реформите на другите земји. 
Првата посета за време на турнејата на Давутоглу беше на Манама, Бахреин во вторникот наутро, за време на која тој оствари разговори со својот колега Калид бин Ахмад Ал-калифа и претставниците на различни политички групи. 
Давутоглу требаше да отпатува директно за Дамаск, но наместо тоа ја посети Доха, во Катар доцна во вторникот, каде што се состана со либискиот опозициски водач Махмуд Јебрил на разговори околу турското учество во операциите предводени од НАТО во оваа африканска земја. 
Тие, исто така, разговараа околу изгледите за прекин на огнот во Либија. 
(САНА, Заман, новинска агенција Анадолу - 06/04/11)
