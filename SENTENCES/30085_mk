24/03/2011
ТИРАНА, Албанија -- Тензиите се зголемија пред локалните избори на 8-ми мај, при што член на опозициската Социјалистичка партија (СП) беше уапсен во средата (23-ти март) во Тирана, по тепачката со вработените во канцеларија на локалната администрација. 
Претставникот на СП, Кренар Ченолари, и неговиот сопартиец Сајмир Тахири, ја посетил канцеларијата број шест во Тирана, за да го побара избирачкиот список од областа, кој вработените одбиле да му го дадат. 
Ченолари и Тахири одговориле со заглавување на вратата однадвор, поради што вработените останале затворени внатре. 
Ченолари набргу потоа беше однесен во полициска станица, каде што беше држен осум часа, додека група од околу 200 поддржувачи протестираше надвор.
Конфликтот изби откако СП изрази сомневање дека луѓе што не се од Тирана се додадени на избирачките списоци со сила, потег што го поддржа и владата. 
Водачот на СП, Еди Рама, предупреди за изборна измама, инсистирајќи на тоа дека избирачките списоци се наместени.
Исто така, опозицијата ја регистрираше својата Алијанса за идната коалиција во Централната изборна комисија. 
Коалицијата ја сочинуваат СП и пет помали опозициски партии. 
(Балкан веб, Њус 24, Топ ченал, Телеграфи, АБЦ Њус - 23/03/11)
