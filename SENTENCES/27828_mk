24/11/2010
БЕЛГРАД, Србија -- Постигнат е мал напредок во пронаоѓањето и апсењето на бегалците од времето на војната, Ратко Младиќ и Горан Хаџиќ, во текот на изминатите шест месеци, според предлог-извештајот на главниот обвинител на Трибуналот на ОН за воени злосторства, Серж Брамерц, цитиран од медиумите во вторникот (23-ти ноември).
Во документот, Брамерц посочува дека напорите на Србија не се доволни, и покрај искажаната посветеност на владата.
Што се однесува до соработката со Трибуналот од страна на Хрватска, Брамерц рече дека властите не ги обезбедиле потребните документи.
Конкретно, обвинителите не добија ниту еден документ во врска со операцијата Бура во 1995 година.
Сепак, генерално гледано, Хрватска ги исполнува условите за правна помош и пристап до сведоците и доказите.
Брамерц го претстави својот редовен извештај пред Советот за безбедност на ОН на 6-ти декември.
Целосната соработка со Хаг останува клучен услов за пристапувањето на Србија и Хрватска.
(Taнјуг, Б92, РТС, Хина, ДПA - 23/11/10)
