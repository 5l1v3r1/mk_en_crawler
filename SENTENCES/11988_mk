13/07/2005
САРАЕВО, Босна и Херцеговина (БиХ) -- НАТО е посветен на тоа да им помага на босанските власти во искористувањето на сите средства за пронаоѓање и изведување пред лицето на правдата на сите обвинети за воени злосторства, изјави портпаролот на НАТО, Дерек Чапел, на прес-конференцијата во вторникот (12-ти јули). 
Во врска со притворањето на Александар Караџиќ, синот на воениот водач на Република Српска, Радован Караџиќ, Чапел, рече дека тој ќе остане во притвор „се додека биде потребно за да се затвори истрагата“. 
Тој потврди дека акцијата беше спроведена врз основа на уверливи докази кои го поврзуваат помладиот Караџиќ со мрежите на поддршка за воените злосторници. 
Исто така во вторникот, поранешниот американски дипломатски претставник Ричард Холбрук наведе дека Радован Караџиќ е под заштита на партијата СДС и на православната црква. 
(Дневни аваз -13/07/05; ОХР, ФЕНА, РТРС, АП - 12/07/05)
