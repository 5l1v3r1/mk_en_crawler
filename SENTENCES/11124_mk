27/02/2005
ЗАГРЕБ, Хрватска -- Специјалниот координатор на Пактот за стабилност на Југоисточна Европа, Ерхард Бусек, во саботата (26-ти февруари) за австриските медиуми изјави дека се сомнева оти Хрватска ќе го исполни условот за целосна соработка со Трибуналот на ОН за воени злосторства до 17-ти март -- датумот за кој е закажан почетокот на разговорите за пристап со ЕУ. 
Брисел постојано предупредува дека неисполнувањето на ова барање би можело да го загрози почетокот на разговорите. 
Главниот камен на сопнување е неапсењето и неекстрадицијата од страна на Загреб на пензиониот генерал Анте Готовина, еден од најбараните осомничени на Трибуналот.
Загребските медиуми, во меѓувреме, ја цитираат хрватската министерка за надворешни работи и интеграција во ЕУ, Колинда Грабар-Китаровиќ, дека изгледите за започнување на преговорите се влошени. 
Таа и премиерот Иво Санадер, наводно, на парламентарните водачи им рекле дека властите преземаат чекори за пронаоѓање на Готовина, но предупреди дека не треба да има претеран оптимизам во врска со започнувањето на разговорите. 
(ХРТ, Хина - 26/02/05)
