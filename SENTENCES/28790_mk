12/11/2010
ХАГ, Холандија -- Обвинителите во Трибуналот на ОН за воени злосторства во четвртокот (11-ти ноември) подигнаа обвинение против поранешниот косовски премиер Рамуш Харадинај за убиство, тортура и суров третман на Срби, Роми и Албанци.
Другите двајца членови на поранешната Ослободителна војска на Косово -- Идриз Балај и Лахи Брахимај -- беа исто така обвинети по шест точки во врска со воените злосторства извршени во кампот на ОВК во областа на Дечани меѓу 1-ви март и 30-ти септември 1998 година.
Трибуналот нареди делумно повторување на судењето на тројцата во јули оваа година.
Првично обвинети во 2008 година за злосторства врз Србите или нивните соработници во 1998 година, Харадинај и Балај беа ослободени, додека Брахимај беше осуден за тортура и му беше изречена казна од шест години.
Тројцата се сега во притвор во затворот во Хаг, во очекување на повтореното судење следната година.
(Бета, Радио Слободна Европа - 11/11/10)
