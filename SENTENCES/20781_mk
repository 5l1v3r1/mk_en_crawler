07/09/2007
БРИСЕЛ, Белгија -- Министрите за надворешни работи на ЕУ во петокот (7-ми септември) започнаа дводневен состанок во Португалија, на кој ќе разговараат за голем број прашања, вклучително и заедничкиот став за иднината на Косово. 
Тие стравуваат дека ако сегашниот круг разговори помеѓу Белград и Приштина заврши неуспешно и ако Косово прогласи независност унилатерално, некои членки на ЕУ ќе ја признаат независната држава, додека други нема да ја признаат. 
Ова ќе го оневозможи отпочнувањето на најамбициозната мисија на ЕУ досега -- преземањето на функциите на ОН во Косово. 
Шефот за безбедност на ЕУ, Хавиер Солана, вели дека Косвоо е европски проблем и мора да биде решен од Европејците.
Во четвртокот белградските и приштинските власти добија официјални покани за следниот состанок со меѓународната тројка за Косово. 
Наводно, српската делегација ќе се состане со членовите на тројката во Лондон на 18-ти септември, по што следниот ден ќе има состанок со тимот на косовските Албанци. 
(Шекули, Кохајоне, Шкип, Панорама - 07/09/07; АФП, ББС, УПИ, Ксинхуа, Интернешнал хералд трибјун, Балканвеб, Топ-ченал, веб-страница на албанскиот премиер, РТС, Танјуг, РИА Новости - 06/09/07)
