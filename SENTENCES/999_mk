21/09/2007
Maкедонскиот трет мобилен оператор -- претставништвото ВИП на „Мобилком аустрија груп“ -- започна со работата во средата (19-ти септември). 
Тарифите на операторот се за 51 отсто помали од просекот во земјата. 
Стапката на користење на мобилните телефони во Македонија е една од најниските во Европа, додека стапките на повиците се помеѓу највисоките.
***
Пет чешки производители на обновлива енергија, членки на Асоцијацијата за обновлива енергија (ЦРЕА) во вторникот (18-ти септември) имаа презентација на своите услуги во Тирана. 
Претпријатијата рекоа дека Aлбанијa има големи хидро-ресурси и им обезбедува на странските инвеститори голем број можности за да ги развијат овие ресурси и да й помогнат на земјата во надминувањето на нејзината хронична криза со електричната енергија.
***
Стапката на раст на бугарскиот БДП се зголеми од годишните 6,2 отсто во првото тримесечје од 2007 година и 6,4 отсто во второто тримесечје од 2006 година, на 6,6 отсто во второто тримесечје од 2007 година, покажаа официјалните бројки на Националниот институт за статистика објавени оваа недела. 
Во последното тримесечје БДП на земјата достигна 12,51 милијарди евра.
***
Хрватскиот оператор на системот за транспорт на гас Плинакро во неделата (16-ти септември) го објави почетокот на градежните работи на големиот гасовод што ги поврзува Босиљево и Сплит. 
Проектот, вреден 180 милиони евра, се очекува да биде завршен во 2010 година.
***
Националната банка на Грцоја наводно планира да отвори уште десет филијали во Египет, со што вкупната бројка ќе биде 11. 
Катимерини во четвртокот (20-ти септември) објави дека банката, исто така, има за цел да ја купи Банката на Каиро, која има 230 филијали и удел на пазарот во земјата од 6,3 отсто.
***
Црногорската влада предвремено го врати долгот кон Меѓународната банка за реконструкција и развој (ИБРД) во висина од 19 милиони евра, објави портпаролката на Министерството за финансии, Ана Миљаниќ. 
Потегот е резултат на поволното спроведување на буџетот.
***
Тендерот за 3Г лиценците воTурција беше поништен од страна на Одборот за телекомуникации, објави Заман во четвртокот (20-ти септември). 
Едногласната одлука беше резултат на фактот што не беа одредени конкретни услови за тендерот. 
Туркчел, единствениот понудувач, победи нудејќи 321 милиони евра.
***
Претпријатието за железнички сообраќај на Република Српскa (РС), Железнице Републике Српске, ќе инвестира 62 милиони евра за обновување на инфраструктурната и железничката мрежа. 
Претпријатието, исто така, планира да купи нови локомотиви и вагони, објави министерот за транспорт на РС, Недељко Чубриловиќ. 
Тој рече дека претпријатието ќе ги позајми неопходните финансиски средства.
***
Италијанското претпријатие ЛегаКоп вели дека планира да инвестира во скијачкиот центар Брезовица во југозападно Косовo. 
Тендерот за скијачкиот центар треба да биде објавен наскоро, а Косовската доверителска агенција се очекува да го приватизира центарот пред зимата. 
Брезовица е на надморска височина од 900 до 2.500 метри и има 14 ски-патеки.
(Разни извори 14/09/07-21/09/07)
