27/03/2007
БУКУРЕШТ, Романија -- Премиерот Калин Попеску Таричеану во понеделникот (26-ти март) рече дека земјата е сведок на умирањето на коалицискиот договор помеѓу Национал-либералната партија (ПНЛ) и Демократската партија (ПД), што, од друга страна, може да доведе до растурање на актуелната влада.
Таричеану ја обвинува ПД дека ја испланира поделбата, со оглед на намерите на ПД да учествува на изборите за Европскиот парламент без ПНЛ.
Претседателот на ПД, Емил Боц, рече дека ПНЛ бара изговори за да ја истера ПД од коалицијата, расчистувајќи го патот за сојуз со најголемата опозициска партија, Социјалдемократската партија.
Боц го повика Таричеану да ја претстави реконструираната влада што е можно поскоро, за да ја смири ситуацијата.
(Зиуa - 27/03/07;
Meдиафакс, Ромпрес - 26/03/07)
