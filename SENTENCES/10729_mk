07/09/2004
ТИРАНА, Албанија -- Владејачката Социјалистичка партија се подели на две откако во понеделникот (6-ти септември) поранешниот премиер Илир Мета објави дека тој и најмалку уште 10 пратеници ќе формираат нова партија, Социјалистичко движење за интеграција. 
Тој рече дека нивната мисија ќе биде обезбедување на интеграција на Албанија во ЕУ и во НАТО. 
Со поделбата, владејачката партија остана без мнозинство во Парламентот.
Исто така во понеделникот, Парламентот усвои декларација со која се осудува насилството што се случи по саботниот квалификациски натпревар за Светскиот куп помеѓу фудбалските репрезентации на Албанија и на Грција. 
Албанија победи на натреварот што се одржа во Тирана. 
Во судирите што уследија по натпреварот помеѓу навивачите во Атина, еден Албанец загина, а седум лица беа повредени - од кои шестмина беа Албанци. 
Грчката Влада, исто така, го осуди насилството. 
(AФП, ATA - 06/09/04)
