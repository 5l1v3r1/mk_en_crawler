20/09/2007
ИСТАНБУЛ, Турција -- Премиерот Реџеп Тајип Ердоган ги отфрли критиките за новиот устав во земјата на прес-конференцијата во средата (19-ти септември).
Тој го бранеше предлогот на владата, велејќи дека документот ќе ја претставува целата земја, а не само владејачката партија.
Тој рече дека нацрт-уставот ќе вклучува текст со кој ќе се укине забраната за носење шамии на глава во универзитетите.
„Овде станува збор за слободите“, рече Ердоган, додавајќи дека „шамијата не е симбол на политичка партија“.
Членовите на опозицијата ја обвинија владата дека се обидува да стави исламски печат на уставот и да ги поткопа секуларните традиции.
Во другите вести, за време на посетата на Никозија во средата, новоизбраниот претседател Абдула Ѓул ја обвини кипарската влада за недоволниот напредок во повторното обединување на грчкиот и турскиот дел од островот.
Кипарската влада веднаш поднесе жалба до ЕУ и ОН во врска со, како што ја нарече, нелегалната посета на Ѓул на ентитет што официјално го признава само Анкара.
(Tурски дневни вести, Заман, Милијет, Радикал, Хуријет, Сабах - 20/09/07;
AП, НТВ, АФП - 19/09/07)
