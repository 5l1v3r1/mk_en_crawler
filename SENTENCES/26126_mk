14/10/2009
САРАЕВО, Босна и Херцеговина (БиХ) -- Премиерот на Република Српска (РС) Милорад Додик во вторникот (13-ти октомври) објави дека некои идеи на САД и ЕУ за промени на уставот на БиХ се неприфатливи за неговиот ентитет.
Тој го даде овој коментар по тричасовните разговори во Бања Лука со експерти од Вашингтон и Брисел.
Меѓу предлозите, тој ги спомена промените на улогата на Домот на народите и составот на трипартитното претседателство на БиХ.
Водачот на босанските Срби рече дека РС бара уставот да го вклучи и правото на ентитетите да спроведат референдум за својот статус.
Експертските тимови допатуваат во Сараево во понеделникот, да се подготват за следниот круг разговори со партиските водачи, со цел прекинување на долготрајниот политички ќор-сокак во БиХ.
Првиот круг се одржа во петокот во кампот Бутмир, во близина на Сараево.
Водачите на седум муслимански, хрватски и српски партии присуствуваа на состанокот, заедно со високи претставници на ЕУ и САД.
(РТРС, Фена, Дневни аваз, Данас, ФоНЕТ, Бета, Б92 - 13/10/09)
