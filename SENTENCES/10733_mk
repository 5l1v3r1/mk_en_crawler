07/09/2004
ПРИШТИНА, Косово, Србија и Црна Гора -- Францускиот министер за надворешни работи, Мишел Барние, во понеделникот (6-ти септември) го посети Косово, при што изјави дека гледа нов почеток таму, кој води до етничко помирување и мир. 
Тој побара прифаќање на „нов начин на размислување“, со кој ќе се гради доверба помеѓу жителите на провинцијата. 
Барние ги издвои: безбедноста на малцинствата, економските реформи и законот и редот како приоритети кои ќе мора да се исполнат пред донесувањето на одлуката за конечниот статус на Косово. 
Барние се состана со претседателот Ибрахим Ругова, премиерот Бајрам Реџепи, новиот командант на КФОР, генерал Ив де Кермабон, и со шефот на УНМИК, Сорен Јесен-Петерсен. 
(AФП, Б92 - 06/09/04)
