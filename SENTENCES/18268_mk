13/05/2007
ЊУЈОРК, САД -- САД и ЕУ во петокот (11-ти мај) ја поделија во Советот за безбедност на ОН нацрт-резолуцијата за Косово која го поддржува предлогот на претставникот на ОН Марти Ахтисари за внатрешно надгледувана независност, според извештаите на медиумите.
Но, Русија и понатаму се противи на доделувањето независност на Косово против волјата на Србија.
Во изјавата од петокот рускиот амбасадор во ОН Витали Чуркин го критикуваше Западот дека се обидува да наметне избрзани крајни рокови за решението и дека применува двојни стандарди.
Во саботата портпаролот на руското Министерство за надворешни работи, Михаил Каминин, рече дека ќе има нови разговори за нацрт-резолуцијата што ја поднесоа САД и ЕУ.
Тој додаде дека одредени делови од документот биле сосема неприфатливи за Москва.
(Taнјуг, Бета, Б92, АП, Ројтерс - 12/05/07;
РТС - 11/05/07)
