16/01/2009
БУКУРЕШТ, Романија -- Владата ќе предложи нов кандидат за министер за внатрешни работи најдоцна до среда (19-ти јануари), објави во четвртокот водачот на владејачката Социјалдемократска партија (ПСД) Мирчеа Џоана. 
Претходниот министер, Габриел Опреа, поднесе оставка претходно оваа недела на барање на партијата, откако не побара нејзино одобрување пред да го назначи Виргил Арделеан за шеф на разузнавачките служби на земјата. 
Претседателот Трајан Башеску го назначи Дан Ника за министер за внатрешни работи. 
Во четвртокот Ника повика на итни мерки за справување со насилството и раздавањето дрога во училиштата.
Во другите вести од четвртокот, Уставниот суд ја прогласи за неуставна владината одлука со која им се забранува на пензионерите да работат во државни институции. 
Судот пресуди дека лице не може да биде принудено да избира меѓу пензија и плата, бидејќи тоа би значело кршење на нечии граѓански права. 
Итната одлука со која се спречуваат вработените да заработуваат и плати и пензии беше меѓу првите мерки усвоени од новата влада за намалување на трошоците. 
Народниот правобранител Јоан Мурару ја оспори не нејзината уставност. 
(Евениментул зилеи, Зиуа, Јурналул национал - 16/01/09; Реалитатеа ТВ, Зиаре, Медиафакс, Агрепрес, Хотњус - 15/01/09)
