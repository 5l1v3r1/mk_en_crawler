27/06/2007
Романската фудбалска легента Георге Хаџи се согласи да го тренира фудбалскиот тим Стеауа Букурешт, каде што играше во текот на доцните 1980-ти. 
Тимот победи на Европскиот куп во 1986 година и стигна до финалињата повторно во 1989 година. 
Хаџи, кој одигра 125 натпревари и постигна 35 голови за Стеауа, ја освои наградата Фудбалер на годината шестпати во Романија. 
Фудбалската федерација во земјата неодамна го прогласи за највреден играч во изминатиот половина век.
***
Четириесетиседмиот Меѓународен детски фестивал започна во Шибеник, Хрватскa во саботата (23-ти јуни). 
Програмата вклучува театарски претстави и изложби на уметнички дела на млади сликари и скулптори. 
Настанот ќе трае до 7-ми јули.
***
Изложба на 30 дела на српската сликарка Љубица Сарановиќ, беше отворена во уметничката галерија Дадал во Бар, Црна Гора, во петокот (22-ри јуни). 
Изложени се слики посветени на Стариот град Бар.
***
Скопскиот „Театар на летната ноќ“ ќе биде отворен в сабота (30-ти јуни) со претставата на Македонскиот народен театар, во режија на Бојан Трифуновски. 
Во рамките на летниот фестивал, кој е на отворена сцена, ќе се одржат театарски претстави, концерти, филмски проекции и други настани.
***
Европската уметничка галерија на Музејот на народниот театар на Романијa официјално беше отворен во четвртокот (21-ви јуни), по реновирањето. 
Во галеријата сега се одржуваат постојани изложби на слики, скулптури и друга декоративна уметност, вклучувајќи и голем број дела што досега не се прикажани во јавноста.
***
Реновираниот музеј на црковната историја во бугарскиот Рилски манастир беше отворен во саботата (23-ти јуни), по осум месеци работа. 
Манастирот, кој се наоѓа на Листата на светското наследство на УНЕСКО, е најпосетуваното туристичко место во Бугарија.
Разни извори – 20/06/07-27/06/07)
