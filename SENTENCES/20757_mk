08/01/2008
ЉУБЉАНА, Словенија -- Босна и Херцеговина (БиХ) претставува посериозна закана за стабилноста на Балканот отколку Косово, им рече словенечкиот премиер Јанез Јанша на новинарите во понеделникот (7-ми јануари).
Словенија моментно го држи ротирачкото претседателство на ЕУ.
„За Косово е јасно што ќе се случи, тука е повеќе прашање како тоа ќе се случи“, беше неговото објаснување во однос на идната независност на српската покраина.
„За Босна, прашањето е:
Дали Дејтонскиот договор функционира?
Најпрво мораме да видиме дали Дејтонскиот договор функционира“, рече Јанша.
Тој се пожали дека БиХ сé уште не претставува држава што може да опстане, бидејќи таа не може самостојно да се управува и й се потребни странски администратори.
Водачите на најголемите босански партии се согласија да продолжат со преговорите за уставните реформи оваа година, но само откако ќе се случат долгоочекуваните полициски реформи.
(Дневни аваз - 08/01/08;
AФП, Б92, ВОА, News.bg - 07/01/08)
