08/04/2011
TИРАНА, Албанија -- Опозициската Социјалистичка партија (СП) во четвртокот (7-ми април) рече дека официјалниот почеток на предизборната кампања пред локалните избори на 8-ми мај ги става во подредена позиција. 
Тие му се пожалија на ОБСЕ за гласачките ливчиња, во кои се споменува само името на коалицијата на различни партии, Сојузот за иднината, наместо да се стават поединечните имиња или симболите на партиите. 
Нивните противници, предводени од владејачката Демократска партија (ДП), исто така, се регистираа како една група, но симболите на нивните партии се видливи на гласачките ливчиња. 
СП рече дека оваа одлука на Централната изборна комисија им ја разниша довербата во комисијата, за која опозицијата вели дека е под владина контрола. 
Официјалната предизборна кампања започнува во петок. 
(Балкан веб, Клан, Алсат, ВОА, Топ ченал - 07/04/11)
