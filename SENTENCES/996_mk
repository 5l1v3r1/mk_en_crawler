28/12/2007
Кипар ги прави последните подготовки за смена на својата локална валута, фунтата, со еврото на 1-ви јануари 2008 година, по стапка од 0,585274 кипарски фунти за едно евро. 
Повеќето банки во Кипар веќе се снабдија со доволно банкноти и монети евра, објави во четвртокот (27-ми декември) Кипарската централна банка.
***
Српската Агенција за приватизација вели дека го става производителот на автомобили „Застава“ на продажба. 
Претпријатието некогаш беше популарно во Источна Европа и ќе биде запаметено како производител на најевтиниот автомобил на американскиот пазар во текот на 1980-тите. 
Претпријатието со седиште во Крагујевац има 4.000 вработени и во 2006 година прозведе 15.000 возила.
***
Светската туристичка организација ја истакна Aлбанијa во својата нова стратегија за развој на јужните региони. 
Претставниците на организацијата велат дека земјата има значителен туристички потенцијал поради својата умерена медитеранска клима и големиот број архитектонски споменици.
***
Најголемото претпријатие за инженеринг и градежништво во Босна и Херцеговина, Евроинвест, го доби договорот од 36 милиони евра за изградба на далноводи и трансформатор во Либија. 
Претпријатието вели дека сега има проекти во Либија во вредност од 120 милиони евра.
***
Светската банка ќе обезбеди 14 милиони евра како заем во две исплати за Косовo, со договорот потпишан со косовската влада и УНМИК во понеделникот (24-ти декември). 
Првите 12 милиони евра ќе бидат искористени за образованието, додека остатокот ќе оди за надзор на банкарството и финансиите.
***
Србијa и Црна Гора ги ратификуваа ратификациите за социјално осигурување за околу 1.540 црногорски и 3.240 српски пензионери, кои работеле во една од двете земји, но живееле во другата. 
Договорот е прв од ваков вид откако Црна Гора прогласи независност минатата година. 
Истиот ќе стапи на сила на 1-ви јануари.
(Разни извори – 21/12/07 - 28/12/07)
