16/09/2004
ПРИШТИНА, Косово, Србија и Црна Гора -- Косовскиот премиер Бајрам Реџепи во средата (15-ти септември) изјави дека следната година ќе претставува предизвик како за Косово, така и за меѓународната заедница.
По состанокот со претседавачот на Советот на Европа, норвешкиот министер за надворешни работи, Јан Петерсен, Реџепи рече дека во 2005 година меѓународната заедница треба да формулира заеднички став за иднината на провинцијата.
Петерсен се согласи, но ја истакна потребата од спроведување на стандардите во Косово.
Во другите вести од средата, меѓународните обвинители објавија дека обвиниле двајца етнички Албанци за јунското убиство на еден српски тинејџер.
17-годишниот Димитрије Поповиќ беше застрелан во главата од страна на вооружен напаѓач од автомобил во движење.
(Танјуг, Бета, Б92, АФП - 15/09/04)
