20/11/2008
БАГДАД, Ирак -- Соединетите Држави, Ирак и Турција во средата (19-ти ноември) се согласија да формираат заеднички комитет за борба против членовите на терористичката Курдистанска работничка партија (ПКК). 
Ирачкиот министер за внатрешни работи, Џавад ал-Болани, беше домаќин на состанокот во Багдад, на кој присуствуваше неговиот турски колега Весир Аталај, американскиот амбасадор во Ирак, Рајан Крокер, и командантот на американските сили во Ирак, генерал Реј Одиерно.
Во меѓувреме, тројца турски војници и четворица курдски милитанти загинаа во два одделни судира во југоисточна Турција во средата и четвртокот. 
Четворицата милитанти и двајцата војници загинаа во вооружените престрелки помеѓу безбедносните сили и членовите на ПКК во провинцијата Дијарбакир. 
Во друга престрелка на планински регион загина еден војник, а беа повредени петмина други. 
(AФП - 20/11/08; новинска агенција Анадолу, АФП - 19/11/08)
