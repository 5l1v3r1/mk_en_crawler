29/09/2008
АТИНА, Грција -- Премиерот Костас Караманлис во петокот (26-ти септември) ги предизвика критичарите во неговата партија Нова демократија или да ја поддржат неговата реформска агенда или да иницираат предвремени избори. 
„Велам ’не’ на константното поткопување на оваа влада. 
Оние кои имаат други планови, ве предизвикувам на директно соочување: соборете ја оваа влада“, рече Караманлис на прес-конференција. 
„Во спротивно, ние ќе продолжиме со нашата програма на реформи, приватизација и нови даноци.“ Неодамна, група пребегнати партиски функционери упати остри критики на сметка на непопуларните економски мерки на владата и бранот скандали во кои беа вклучени и владини членови. 
(AНА-МПА, Катимерини, In.news, EРТ, Ројтерс - 26/09/08)
