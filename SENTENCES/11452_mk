24/05/2005
БУКУРЕШТ, Романија -- Тројцата романски новинари кои беа во заложништво во Ирак се вратија во Букурешт во понеделникот (23-ти мај).
Тие на аеродромот беа пречекани од роднините и од претседателот Трајан Башеску, кој ги координираше напорите за нивно ослободување.
Тројцата беа однесени на неименувана локација за медицински тестови и испитување.
Нивниот преведувач, Мохамад Мунаф, Ирачанец со двојно - романско и американско државјанство - беше, исто така, ослободен.
(Ројтерс, Девет часот, Ромпрес, веб-страница на романската влада, веб-страница на Советот на Европа - 23/05/05)
