18/05/2011
БЕЛГРАД, Србија -- Министерот за надворешни работи на Луксембург, Жан Аселборн, во вторникот (17-ти мај) рече дека Србија може да добие кандидатски статус во ЕУ без да ги уапси воените бегалци Ратко Младиќ и Горан Хаџиќ. 
По состанокот со српскиот колега, Вук Јеремиќ, во Белград, Аселборн истакна дека Хрватска добила кандидатски статус пред апсењето на пензионираниот генерал Анте Готовина. 
Тој го истакна напредокот во соработката на Србија со Хашкиот трибунал за воени злосторства. 
Што се однесува до прашањето на лажните апликанти за азил од Србија, Аселборн рече дека владата презела важни мерки за сопирање на приливот. 
Тој истакна дека режимот на визната либерализација на ЕУ претставува важен чекор за Србија, кој е поддржан од Луксембург. 
Јеремиќ рече дека Белград работи на исполнување на критерумите во врска со безвизниот режим со ЕУ и рече дека очекува визната либерализација да не биде прекината. 
(РТС, Танјуг, Бета - 17/05/11)
