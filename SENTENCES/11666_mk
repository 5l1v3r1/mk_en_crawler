21/03/2005
ДОХА, Катар -- Македонија и Катар се согласија да ги зајакнат билатералните односи, особено во економската соработка. 
Македонската министерка за надворешни работи, Илинка Митрева, која го посети Катар во текот на изминатиот викенд, се состана со државниот водач Амир Хамад бин Калифа Ал Тани и ги повика претпријатијата во двете земји да ги интензивираат контактите.
Во меѓувреме во Хаг поранешниот македонски припадник на обезбедувањето Јохан Тарчуловски во понеделникот за првпат се појави пред Трибуналот на ОН за воени злосторства. 
При тоа му беше дозволено да го одложи своето изјаснување за еден месец. 
Тој и поранешниот министер за внатрешни работи Љубе Бошковски се обвинети за злосторства извршени за време на меѓуетничкиот конфликт во 2001 година. 
(Веб-страница на македонската Влада, А1 ТВ, Макфакс - 21/03/05; Moнитор - 20/03/05; Maкфакс - 19/03/05)
