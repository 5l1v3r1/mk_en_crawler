15/01/2006
СТРАЗБУР, Франција -- Претседателот на Конгресот на локалните и регионалните власти на Советот на Европа (СоЕ), Џовани ди Стаси, ќе допатува во дводневна посета на Тирана почнувајќи од понеделник (16-ти јануари), во обид да се надмине пат позицијата помеѓу централната албанска влада и локалните власти во Тирана. 
Според соопштението за печатот на СоЕ објавено во петокот Ди Стаси ќе оствари разговори со албанскиот претседател Алфред Мојсиу, со премиерот и водач на Демократската партија, Сали Бериша, со градоначалникот на Тирана и водач на Социјалистичката партија, Еди Рама, како и со амбасадорот на Европската комисија во Албанија, Луц Салзман.
СоЕ неколкупати побара од албанските политичари да го решат неколкумесечниот спор во врска со проектот за патната инфраструктура во Тирана. 
Соработката помеѓу институциите на централната и локалната власт е прекината поради овој судир. 
(веб-страница на СоЕ - 13/01/06)
