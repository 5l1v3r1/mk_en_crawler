06/10/2010
Центарот Нормал Мелер, со седиште во Њујорк, објави дека својата награда оваа година за Животно дело ќе му ја додели на турскиот романсиер и добитник на Нобеловата награда Орхан Памук. 
Наградата ќе биде доделена на годишниот добротворен гала настан на центарот на 19-ти октомври.
***
Приштинa е домачин на театарскиот фестивал КосоваИнфест кој ќе трае до 10-ти октомври. 
Театарски трупи од Чешка и Полска ќе бидат првите што ќе настапат на 6-тото издание на еднонеделниот фестивал, кој е спонзориран од кабинетот на претседателот и Министерството за култура.
***
Tурција ќе биде домаќин на 19-тиот Европски шампионат на УЕФА за жени помлади од 19 години, објави Извршниот комитет на УЕФА. 
Одлуката беше донесена на состанокот на комитетот во Белорусија во понеделникот (4-ти октомври).
***
Делата што влегоа во овогодинешното букурешко Aрхитектонско биенале се изложени во Галеријата 3/4 на Националниот театар. 
Изложбата е отворена за јавноста до 26-ти октомври. 
Овогодинешното издание почна на 16-ти септември и ќе заврши на 22-ри ноември, и се состои од 171 дело поднесени од 163 архитекти.
***
Бугарскиот црноморски крајбрежен град Варна е домаќин на 29-тиот филмски фестивал Златна роза кој ќе трае до петок (8-ми октомври). 
Вкупно 22 филмови ќе бидат прикажани за време на седумдневниот настан.
***
Филмот „Жена со скршен нос“ на српскиот режисер Срѓан Кољевиќ, ја освои меѓународната награда за најдобар игран филм на филмскиот фестивал во Цирих. 
Шестото издание на фестивалот се одржа од 23-ти септември до неделата (3-ти октомври).
***
Скопје беше домаќин на културниот настан „Бели ноќи“, кој се состоеше од серија концерти, настапи, изложби и спортски настани во саботата (2-ри октомври). 
Учествуваа уметници од Maкедонијa и соседните земји, како и од Холандија, Израел, Австрија, Германија, Италија, Финска, Полска и Франција.
(Разни извори -- 29/09/10 - 06/10/10)
