25/04/2005
ЗАГРЕБ, Хрватска -- Кампањата за локалните избори во Хрватска официјално започна во неделата (24-ти април), точно 15 дена пред изборите.
Според резултатите на анкетата што ја спроведе агенцијата Метрон/Вектура, објавена во неделниот број на Вечерњи лист, фаворити за општинските советнички места се владејачката Хрватска демократска заедница и главната опозициска Социјалдемократска партија.
Сепак, 62 отсто од гласачите рекле дека сé уште не одлучиле дали воопшто да излезат на гласање.
Во другите врсти, претседателот Стипе Месиќ по состанокот во саботата со Националниот совет за безбедност изјави дека организацијата ќе ги решава сите отворени случаи поврзани со соработката со Трибуналот на ОН за воени злосторства.
Месиќ додаде дека властите ги интензивирале активностите за затворање на сите отворени случаи и пронаоѓање на сите бегалци, а не само на пензионираниот генерал Анте Готовина.
(Вечерњи лист, ХИНА - 24/04/05;
ХРТ, ХИНА - 23/04/05)
