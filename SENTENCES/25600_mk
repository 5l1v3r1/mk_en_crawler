23/10/2009
НИКОЗИЈА, Кипар -- Претседателот Деметрис Христофиас и водачот на кипарските Турци Мехмет Али Талат се состанаа повторно во четвртокот (22-ри октомври) на разговори околу повторното обединување на поделениот остров.
Оваа сесија се фокусираше на имотните прашања, по разговорите во средата за надворешните односи.
Водачите ќе се состанат повторно во вторник, во врска со надлежностите на федералната влада.
Во меѓувреме, медиумите во четвртокот објавија дека генералниот секретар на ОН, Бан Ки-Мун, нема да го посети Кипар во рамките на неговата европска турнеја, закажана за почетокот на ноември.
Извор вели дека причината е недоволниот напредок во тие разговори за повторно обединување.
(Прес-центар на ОН, ИТАР-ТАСС - 22/10/09)
