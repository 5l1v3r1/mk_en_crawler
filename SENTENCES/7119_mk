16/07/2012
Ивана Јовановиќ за Southeast European Times во Белград -- 16.07.12
Десет држави потпишаа договор за регистрирање ново претпријатие, Координираната аукциска канцеларија за Југоисточна Европа (СЕЕ ЦАО), за дистрибуција на електрична енергија низ целиот регион.
Претпријатието ќе биде со централа во Подгорица, а неговата основна цел ќе биде да обезбеди сигурен дотур на електрична енергија за Албанија, Хрватска, Босна и Херцеговина (БиХ), Македонија, Грција, Црна Гора, Романија, Словенија, Косово и Турција.
„На пример, ако Хрватска сака да извезува електрична енергија од Турција, мора да побара од БиХ, Црна Гора, Бугарија итн. 
... 
за да го направи тоа. 
Но, тоа веќе нема да се случува. 
Хрватска ќе ја добива директно од некаде од ЈИЕ ... 
и нема да биде возможно една страна да ги затвори правците, како што беше случајот оваа зима со Србија, која ги затвори сите граници и никој не можеше [да пренесува] електрична енергија“, изјави за SETimes Александар Мијушковиќ, извршен директор на СЕЕ ЦАО.
Но, тука не се работи само за квантитетот. 
„Електричната енергија што ние ќе ја користиме ќе биде со многу подобар квалитет, бидејќи капацитетот на искористеноста ќе биде 150 наместо сегашните 100“, рече Мијушковиќ. 
Тоа е добра вест за една област која сака нешто повеќе отколку само удел во хроничните прекини на електричната енергија.
Освен тоа, рече тој, „Овој проект испраќа силен сигнал за способноста на регионот да работи заеднички за општо добро“.
Суштински за ова е фактот дека СЕЕ ЦАО стана вистински показател за интеграцијата на пазарот, наспроти прекуграничната трговија.
„Говориме за мали, фрагментирани пазари. 
Тоа значи многу граници. 
Голем број граници, во комбинација со спротивставени механизми за лицитирање на преносниот капацитет, ја прават трговијата во регионот прилично тежок потфат“, рече за SETimes Славчо Нејков, директор на Секретаријатот на енергетската заедница за воспоставувањето на ЦАО во Виена.
„Ќе има помалку бирократија. 
Всушност, очекуваме примена на едношалтерскиот принцип“, додаде Нејков.
Исто така, се очекува да се зголеми енергетската ефикасност и да се намали зависноста „Ова тело претставува извонредна платформа за побрз, поевтин и полесен начин на увоз и извоз на електрична енергија“, рече за SETimes Ана Б. 
Бован, претседателка на Централниот европски развоен форум во Белград. 
Србија се очекува во еден момент официјално да се приклучи на групата.
Потрошувачите ќе мора да почекаат две до три години за да го почувствуваат првото влијание на цените „врз основа на многу подобрата и полесна трговија со електрична енергија, која ќе ја обезбеди ЦАО“, предвиде Мијушковиќ. 
Цените на крајот ќе паднат, иако се очекува, во меѓувреме, да пораснат од сегашните нивоа кои се сметаа ниски според стандардите на ЕУ.
ЦАО, исто така, испраќа силен политички сигнал. 
„По годините турбуленција, имаме десет ТСО што седнаа заедно и тргуваа. 
За таа цел, очекувам и останатите ТСО да го следат примерот“, рече Нејков.
Дописничката на SETimes Клаудија Лутовска во Скопје даде свој придонес за овој напис.
