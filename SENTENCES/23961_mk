18/05/2009
ЗАГРЕБ, Хрватска -- Поголемата партија во владејачката коалиција, Хрватската демократска заедница (ХДЗ), и нејзините коалициски партнери успеаја да освојат мнозинство гласови во 14 жупании на локалните избори во неделата (17-ти мај).
Прелиминарните резултати од Државната изборна комисија покажуваат дека водечката опозициска партија, Социјалдемократската партија (СДП), победи во пет жупании, додека друга регионална партија, Истарскиот демократски сојуз, победи на жупанските општински избори во Истра.
Гласачите избираа официјални претставници во 22 жупании.
Како што и се очекуваше, СДП го победи својот главен противник во повеќето поголеми градови, но со помала разлика отколку што се очекуваше.
Риека останува упориште на СДП.
Партијата, исто така, победи убедливо во Загреб, освојувајќи 33,4 отсто од гласовите, за разлика од 18,43 отсто за коалицијата предводена од ХДЗ.
Најголемо разочарување беше Сплит, каде што СДП оди во вториот круг од изборите за градоначалник, на 31-ви мај.
Резултатите во Осиек ја потврдија доминацијата на регионалниот Хрватски демократски парламент на Славонија и Барања (ХДССБ), кој обезбеди скоро една третина од гласовите за градскиот совет.
(Пословни дневник, Јутарњи лист - 18/05/09;
ХИНА, ХРT - 17/05/09)
