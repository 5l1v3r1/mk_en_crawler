21/05/2009
САРАЕВО, Босна и Херцеговина (БиХ) -- Членот на хрватскиот парламент Бранимир Главаш доби лична карта која го потврдува неговото босанско државјанство, објавија медиумите во средата (20-ти мај). 
Според заграбскиот весник „Вечерњи лист“, Главаш е сега жител на босанскиот град Љубишки. 
Тој побегна во БиХ претходно овој месец, откако беше осуден во Загреб на десет години затвор за воените злосторства извршени врз српските цивили за време на војната за независност на Хрватска во раните 1990-ти. 
Минатата недела тој беше накусо притворен од страна на босанската полиција, врз основа на меѓународната потерница што ја распиша Хрватска. 
Тој беше ослободен откако Државниот суд пресуди дека нема основа за апсење поради неговите валидни документи за босанско државјанство. 
(Фонет, Б92, Вечерњи лист, РТРС, СРНА - 20/05/09)
