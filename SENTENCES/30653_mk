14/03/2011
ТИРАНА, Албанија -- Двете големи политички партии, опозициската Социјалистичка партија (СП) и владејачката Демократска партија (ДП), почнаа нова расправија помалку од два месеци пред локалните избори на 8-ми мај.
Пратениците на СП во неделата (13-ти март) ја обвинија владејачката ДП за вмешаност во нелегални шеми на трговија со нафта, која траела со години.
Минатиот петок полицијата уапси 12 функционери обвинети за истата -- продажба на сурова нафта на домашниот пазар, спротивно на законот.
Опозицијата побрза да ги поврзе шемите со членовите на владата.
Во својата реакција, Министерството за финансии објави дека отпочна истрага за 2008 година, со цел да се расветли скандалот.
Министерството ја обвини опозицијата дека дозволила нелегалниот нафтен бизнис да цвета, за време на својот мандат.
(Шекули, Балкан веб, Топ ченал, Клан - 13/03/11)
