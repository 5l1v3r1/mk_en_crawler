07/07/2010
ПРИШТИНА, Косовo -- Претседателот на ЕУ, Херман ван Ромпуј, ја пофали работата на ЕУЛЕКС и изрази поддршка за активностите на мисијата.
Тој допатува во Косово во вторникот (6-ти јули), во рамките на својата балканска турнеја која вклучува посети на Словенија, Србија и Хрватска.
По разговорите со заменик-шефот на ЕУЛЕКС, Рој Рив, Ван Ромпуј рече дека „владеењето на правото е една од одредувачките вредности на ЕУ и еден од најважните приоритети во Косово.
Мисијата на ЕУЛЕКС постигна добри резултати.
Нејзините активности ја одразуваат силната решеност на ЕУЛЕКС да се бори против организираниот криминал и корупцијата“.
За време на престојот во Приштина, тој се состана и со високи косовски претставници.
(Taнјуг, Радио Слободна Европа, Алсат М - 06/07/10)
