24/03/2005
БУКУРЕШТ, Романија -- Италијанскиот претседател, Карло Азељо Кјампи, ја потврди поддршката на неговата земја за напорите на Романија за потпишување на Спогодбата за пристап во ЕУ следниот месец, заедно со Бугарија. 
Двете земји, потоа, би станале дел од ЕУ во 2007 година. 
На разговорите со романскиот колега, Трајан Басеску, во Рим во средата (23-ти март) Кјампи истакна дека Италија е една од најревносните поддржувачи на кандидатурата на Романија.
Во другите вести, романскиот премиер Калин Попеску Таричеану во средата се врати од посетата на Брисел и рече дека постои доволно мнозинство во Европската комисија и Европскиот парламент (ЕП) кое го поддржува потпишувањето на Спогодбата за пристап во ЕУ со Романија. 
Тој одговараше на неодамнешните критики од страна на некои членови на ЕУ во врска со темпото на реформите во Романија. 
(Ромпрес, Девет часот - 24/03/05)
