21/01/2007
САРАЕВО, Босна и Херцеговина (БиХ) -- Премиерот на БиХ, Никола Шпириќ, во петокот (19-ти јануари) изјави дека ги доставил имињата на сите кандидати за министри и заменици-министри до Централната изборна комисија на БиХ (ЦИК) и Државната агенција за информации и заштита (СИПА) за верификација. 
ЦИК и СИПА треба да проверат дали кандидатите ги исполнуваат условите на изборната легислатива на БиХ, како и да ја проверат нивната безбедносна позадина.
Шпириќ изрази надеж дека процедурата на верификација ќе биде брзо завршена и дека новата коалициска влада ќе биде одобрена од страна на парламентот на БиХ и ќе ја преземе власта на почетокот од февруари. 
Тој не сакаше да открие имиња пред да се финализираат сите процедури. 
(Независне новине, Pincom.info - 20/01/07)
