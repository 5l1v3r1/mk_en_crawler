30/03/2005
ПРИШТИНА, Косово, Србија и Црна Гора -- Амбасадорот на ОБСЕ во Приштина, Паскал Фиеши, во вторникот (29-ти март) се состана со новиот косовски премиер Бајрам Косуми, при што се согласи за продолжување на нивото на соработката воспоставена досега помеѓу мисијата на ОБСЕ и привремената влада. 
Според соопштението на ОБСЕ, Фиеши смета дека изборот на Косуми ќе биде позитивен чекор во гарантирањето на безбедна иднина за Косово и неговите заедници.
Исто така во вторникот, американскиот заменик државен секретар, Роберт Зоилик, рече дека разговорите во врска со статусот на Косово ќе имаат подобри шанси за успех ако сите европски држави учествуваат во разговорите и й пристапат на провинцијата како на идна земја-членка во ЕУ. 
Тој го изјави ова во Словенија, каде што ја оствари својата прва посета во рамките на седумдневната турнеја низ регионот. 
(веб-страница на ОБСЕ, Танјуг, АФП - 29/03/05)
