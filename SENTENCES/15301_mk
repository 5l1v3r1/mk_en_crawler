28/04/2006
БЕЛГРАД, Србија и Црна Гора -- Сведок во судскиот процес за убиството на српскиот воен водач Жељко Ражњатовиќ, познат како Аркан, беше убиен од вооружен напаѓач во Белград во четвртокот (27-ми април). 
Според извештаите во медиумите, поранешниот началник на полицијата во Лозница, 58-годишниот Воислав Јекиќ, беше застрелан пред една кафеана на фрекфентна улица во Белград. 
Убиецот, кого сведоците го опишаа како млад човек, избегал. 
Според извештаите во локалните медиуми, убиството најверојатно е поврзано со сведочењето на Јекиќ во врска со тројното убиство во хотелот Интерконтинентал во јануари 2000 година -- кога беа застрелани Аркан и уште две други лица. 
(Б92, Блиц -28/04/06)
