04/05/2005
АНКАРА, Турција -- По пристигнувањето во дводневна официјална посета на земјата во вторникот (3-ти мај), германскиот канцелар Герхард Шредер рече дека одлуката за започнување на разговорите за пристапување на ЕУ со Турција не треба да се менува, бидејќи е донесена врз основа на заедничките обврски на двете страни.
За време на разговорите со највисоки владини официјални претставници Шредер истакна дека верува во континуитетот на реформите во Турција, како и во потпишувањето на проширениот протокол за царинска унија, кој го вклучува и Кипар, до 3-ти октомври.
Тоа е датумот на кој Анкара треба да ги започне преговорите со ЕУ.
Шредер в среда ќе го посети Истанбул.
Во другите вести, бугарскиот претседател Георги Парванов во вторникот во Анкара се состана со својот турски колега Ахмет Неџдет Сезер.
Тие разговараа за економските врски и особено проектите поврзани со енергијата и инфраструктурата.
(AФП, НТВ, ББС, Сега, Дневник - 04/05/05)
