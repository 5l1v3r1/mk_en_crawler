25/01/2007
СОФИЈА, Бугарија -- Премиерот Сергеј Станишев повика на праведно, фер и брзо решение на случајот на петте бугарски медицински сестри и палестинскиот лекар, осудени на смрт во Либија по контроверзниот судски процес за инфицирање со ХИВ, за време на состанокот со амбасадорите од арапските земји во средата (24-ти јануари). 
Истакнувајќи дека медицинските сестри веќе поминале осум години зад решетки, тој рече дека заеднички интерес на Бугарија и Либија е случајот да заврши што е можно побргу. 
Тој повтори дека либиското судство мора да ги земе предвид сите докази -- научни и правни -- кои ќе ги ослободат медицинските лица. 
(веб-страница на бугарската влада, БНР - 24/01/07)
