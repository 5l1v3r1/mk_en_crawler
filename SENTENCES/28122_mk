20/10/2010
ПРИШТИНА, Косово -- Претседателот на парламентот и привремен претседател Јакуп Красниќ во вторникот (19-ти октомври) рече дека решавањето на актуелната институционална криза зависи од волјата на партиите во парламентот.
По редовниот состанок на претседателството на парламентот, Красниќи потврди дека претходно ги поддржувал вонредните избори со цел да се стави крај на кризата „но само ако партиите постигнат консензус во врска со тоа, а не како обид да се наметнат избори“.
Во другите вести од вторникот, Меѓународната цивилна канцеларија (МЦК) ги повика косовските водачи да организираат избори во согласност со меѓународните стандарди.
МЦК сé уште не зазела позиција за тоа дали ги поддржува предвремените избори свикани за 13-ти февруари или е за предвремени избори пред крајот на оваа година.
Ова стана реална можност откако Демократската лига на Косово на претседателот Фатмир Сејдиу одлучи изминатиот викенд да ја напушти владејачката коалиција.
(Би-Би-Си, Зери, Коха Диторе, Епока е Ре - 20/10/10)
