28/10/2005
СОФИЈА, Бугарија -- Осум градови се подготвуваат за избор на нови градоначалници в сабота (29-ти октомври) и тоа: Софија, Разград, Девниа, Мизија, Папаѓуриште, Русе, Пештера и Севлиево. 
Градоначалниците во сите овие градови отстапија од функциите поради нивниот избор за пратеници. 
Во Софија се очекува тесна трка. 
Анкетите покажуваат само мала разлика помеѓу четворицата главни кандидати: Татјана Дончева од владејачката партија, поранешниот главен секретар на Министерството за внатрешни работи, Бојко Борисов, поранешниот министер за финансии, Милен Велчев, и поранешниот гувернер на Централната банка, Светослав Гавријски. 
Евентуалниот втор круг од изборите би се одржал на 5-ти ноември.
Во другите вести, Фернандо Понц, шефот за политички прашања на делегацијата на ЕК во Бугарија, ја повика владата да ги спроведува постојните закони наместо да подготвува нови во врска со организираниот криминал. 
Неговата изјава од четвртокот беше дадена како одговор на последното очигледно платено убиство претходно оваа недела -- на банкарот Емил Ќулев. 
(Медиапул, бТВ, News.dir.bg - 28/10/05; Медиапул, бТВ - 27/10/05)
