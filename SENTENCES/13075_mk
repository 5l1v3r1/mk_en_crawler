28/09/2005
СТРАЗБУР, Франција -- Претседателот на Европскиот парламент, Џозеп Борел, во вторникот (27-ми септември) ги пофали напорите што ги прави Хрватска за исполнување на обврските кон ЕУ.
За време на состанокот со хрватскиот премиер Иво Санадер во Стразбур, тој, исто така, изрази надеж дека Загреб ќе стори повеќе за решавање на последниот преостанат проблем што го блокира започнувањето на разговорите за пристапување со ЕУ - имено, непредавањето на обвинетиот за воени злосторства Анте Готовина на Хашкиот трибунал.
Главната обвинителка на ОН, Карла дел Понте, в петок ќе допатува во Хрватска за да го процени нивото на соработката.
Таа треба да подготви извештај за ова прашање за министерската комисија на ЕУ која ќе се состане в недела во Луксембург.
(Вечерњи лист - 28/09/05;
ХИНА, Ројтерс - 27/09/05)
