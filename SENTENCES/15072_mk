01/11/2005
ТИРАНА, Албанија -- Во понеделникот (31-ви октомври) во Тирана се одржа регионален состанок посветен на координирањето на напорите против птичјиот грип.
На овој настан присуствуваа претставници од Албанија, Македонија и Србија и Црна Гора, вклучувајќи го и Косово.
Тие разговараа за заедничките активности во врска со откривањето на случаите и спречувањето на ширењето на вирусот во регионот, како и спречувањето на евентуална пандемија.
Тие се согласија за зајакнување на комуникацијата и размената на информации.
Исто така во понеделникот, Романија пријави два нови случаи на птичји грип во југоисточните региони на земјата.
Тестовите на еден мртов лебед и една гуска откриени во окрузите Тулчеа и Констанца беа позитивни за присуството на вирусот Х5.
Понатамошните тестови ќе покажат дали се работи за смртоносниот вид Х5Н1.
Во другите вести од понеделникот Турција објави крај на периодот на карантин во регионот на Мањас, каде што беа откриени случаи на птичји грип на почетокот од октомври.
Властите велат дека ширењето на вирусот е успешно спречено.
(Албански вести - 01/11/05;
Ромпрес, АП - 31/10/05)
