30/09/2007
AНКАРА, Турција -- Турција и Ирак во петокот (28-ми септември) потпишаа договор за заедничка борба против тероризмот, макар што не успеаја да ги надминат разликите околу дозволата за турските војници да ги истераат герилците од забранетата Курдистанска работничка партија (ПКК) на ирачката територија.
Наместо тоа, тие се согласија да го спречат финансирањето, логистичката поддршка и пропагандата за ПКК.
Двете страни го поздравија договорот како голем чекор напред.
Специјална комисија ќе се состанува сега на секои шест месеци за да провери колку добро се спроведуваат одредбите.
Во другите вести, курдските бунтовници во саботата поставија заседа на едно комбе во југоисточна Турција, убивајќи 12 од вкупно 14 патници.
Според турските власти, помеѓу жртвите биле и седум членови на помошните сили на селото.
Нападот уследи по смртта на еден водач на ПКК.
(Ројтерс, АП, АФП, ББС - 28/09/07)
