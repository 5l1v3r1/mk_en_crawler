20/11/2008
AНКАРА, Турција -- Рускиот министер за одбрана, Анатоли Сердуков, во средата (19-ти ноември) го посети седиштето на Турската воена академија во Анкара, во рамките на дводневната посета на Турција. 
Академијата обезбедува обука и образование за офицерите што служат во оперативните и стратешките единици. 
Вкупно 800 лица моментно учат таму, вклучително и 60 странци од 23 земји. 
Во вторникот Сердуков се состана во Анкара со турскиот колега Веџди Ѓонул. 
Во изјавата за новинарите потоа, Ѓонул рече дека Турција има намера да работи заеднички со Русија на серија воени и технички проблеми. 
Ѓонул особено го истакна интересот на Турција за купување на руска противтенковска опрема. 
(ИТАР-ТАСС, Ворлдбулетин - 19/11/08; Интерфакс - 18/11/08)
