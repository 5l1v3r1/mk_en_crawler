23/03/2008
БРИСЕЛ, Белгија -- Грчката министерка за надворешни работи Дора Бакојани и нејзиниот македонски колега, Антонио Милошоски, остварија разговори во петокот (21-ви март) во Брисел. 
Состанокот го организираа Соединетите Држави и на истиот присуствуваше американскиот помошник државен секретар, Даниел Фрид, како и американската амбасадорка во НАТО, Викторија Нуланд.
Во изјавата по состанокот, двајцата министри ја изразија својата подготвеност на решавањето на долготрајниот спор околу името помеѓу двете земји. 
„Разменивме идеи, кои ја нагласија волјата на двете влади за постигнување решение“, изјави Бакојани за новинарите. 
Милошоски, од своја страна, рече дека „работите се движат бавно“, но додаде дека не треба да се губи надеж. 
Разговорите со кои посредуваат ОН за решавање на спорот, ќе продолжат во вторник, откако двајцата дипломати ќе ги информираат своите влади за резултатите на состанокот.
Исто така во вестите, секретарката на американскиот претседател за контакт со медиумите, Дана Перино, рече дека Буш е оптимист дека преговорите ќе имаа позитивен исход, пред самитот на НАТО во април. 
(Катимерини, Макфакс, Дневник, АНА-МПА, АП, Балканинсајт, ДПА - 21/03/08)
