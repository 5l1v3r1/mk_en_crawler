13/10/2008
НИКОЗИЈА, Кипар -- Претседателот Деметрис Христофиас и водачот на кипарските Турци, Мехмет Али Талат, во понеделникот (13-ти октомври) се состанаа, на петтата рунда директни разговори за повторно обединување, при што разговараа околу договорите за поделба на власта во идната федерална држава во Кипар, едно од најпроблематичните прашања. 
На последниот состанок во петокот, Талат и Христофиас се согласија да ги забрзаат разговорите и да се состануваат секоја недела. 
Откако ќе ги завршат тековните разговори за управувањето и поделбата на власта, тие најверојатно ќе се соочат за поеднакво контроверзните прашања на имотот.
Во меѓувреме, во неделата, грчките бегалци од градот Морфу, во турскиот дел на островот, испратија петиција до генералниот секретар на ОН, Бан Ки-Мун. 
Тие сакаат ОН да извршат притисок врз Турција да работи на изнаоѓање решение во врска со кипарското прашање. 
(AП, АФП - 13/10/08; Милијет, Хуријет, новинска агенција Анадолу, КНА, Фамагуста газете, Филелефтерос - 12/10/08)
