22/03/2009
НИКОЗИЈА, Кипар -- Комесарот за проширување на ЕУ, Оли Рен, ја повика Турција да помогне во решавањето на прашањето на исчезнатите лица во Кипар, објавија локалните медиуми во петокот (20-ти март).
Турција е обрзана со одлуката на Европскиот суд за човекови права (ЕЦХР) да дозволи ефикасна истрага за судбината на 1.500 кипарски Грци кои исчезнаа за време на воената интервенција на Анкара во 1974 година, рече Рен.
Во јануари Грција се закани дека ќе го изнесе прашањето пред Советот за човекови права на ОН во Женева.
Исто така во петокот, истанбулскиот суд подигна обвинение против маж кој планирал атентат врз премиерот Реџеп Тајип Ердоган на изборниот митинг во западниот град Текирдаг.
Во другите вести, полицијата во саботата притвори тројца членови на забранетата сепаратистичка Курдистанска работничка партија (ПКК) во Истанбул, кои наводно планирале да спроведат напад во градот, соопшти градоначалникот на Истанбул, Муамер Гулер.
Тие влегоа во Турција пред околу еден месец од северен Ирак, рече тој.
Нема информации за целта на планираниот напад.
(Фамагуста газете, Заман, СНН Турк, АП - 21/03/09, КНА, Филелефтерос, Хабер 1, НТВ, АП - 20/03/09)
