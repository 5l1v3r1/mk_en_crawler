19/08/2005
СКОПЈЕ, Македонија -- Владата во четвртокот (18-ти август) реши да формира советничко тело за борба против перењето пари и финансирање на тероризмот. 
Во соопштението за медиумите на владата се истакнува дека формирањето на новата структура е во согласност со националната стратегија во оваа област и има за цел хармонизирање на домашните напори со меѓународното право и стандарди.
Исто така во четвртокот, претседателот Бранко Црвенковски категорички ја отфрли можноста за двојазичност во комуникацијата во Армијата на Република Македонија или во полицијата, како што неодамна предложи Демократската унија за интеграција. 
Црвенковски истакна дека употребата на албанскиот јазик во армијата не е предвидена со Охридскиот мировен договор, додавајќи дека овој „пропуст“ не е случаен. 
(веб-страница на македонската влада, Макфакс - 19/08/05; Дневник - 18/08/05)
