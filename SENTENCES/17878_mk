18/05/2007
ПРИШТИНА, Косово, Србија -- Maкедонскиот премиер Никола Груевски во четвртокот (17-ти мај) ја потврди поддршката на неговата земја за планот за статусот на претставникот на ОН Марти Ахтисари.
Тој додаде дека се надева оти Македонија и Косово наскоро ќе го решат прашањето на одбележување на границата.
Груевски ја посети Приштина, каде што оствари разговори со шефот на УНМИК Јоаким Рикер и со својот косовски колега, Агим Чеку.
Груевски истакна дека ќе очекува соработката помеѓу Македонија и Косово, особено во областите на транспортот и комуникациите, значително да се зголеми по решавањето на прашањето на статусот.
Aлбанскиот министер за надворешни работи, Лулзим Баша, во четвртокот допатува во посета на Приштина, истакнувајќи дека евентуалната независност на Косово е клучна за регионалната стабилност.
На состанокот со Рикер, Баша предвиде дека членовите на Советот за безбедност на ОН ќе го одобрат планот на Ахтисари.
(Кохајоне, Кориери - 18/05/07;
Toп-ченал, Телеграфи, Танјуг, МИА, Макфакс - 17/05/07)
