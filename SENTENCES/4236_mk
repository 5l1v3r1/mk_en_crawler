21/10/2008
Од Јусуф Рамадановиќ за Southeast European Times во Сараево -- 21/10/08
Во Босна и Херцеговина (БиХ) не беше спроведен национален попис уште од 1991 година, пред конфликтот што ја опустоши земјата. 
Недостатокот на најнови податоци за населението претставува уште едно прашање што предизвикува поделби во земјата.
Бошњачките политичари велат дека се против каков било нов попис кој би го легитимизирал етничкото чистење и бегството на муслиманите од Република Српска (РС). 
Според Шефик Џаферовиќ, член на парламентот од Партијата за демократска акција, важно е да не се даде законско признание на „српската, хрватската и црногорската агресија врз БиХ“.
Нивните колеги од босанските Срби, пак, се спротивставуваат на тоа да се одржи попис во кој ќе бидат изоставени прашањата за етничкиот или верскиот идентитет. 
Таквата иницијатива, тврдат тие, ќе го зајакне „босанскиот“ национален идентитет за сметка на Србите.
„Ние ќе бидеме единствената држава во Европа што ќе ги брои луѓето и коњите на ист начин“, рече претседателот на Министерскиот совет на БиХ, Никола Шпириќ, Србин, во едно неодамнешно интервју.
Дебатата потсетува не само на конфликтот во периодот 1992-1995 година, туку и на една поголема позадина на насилство која на периоди оставаше траги во историјата на БиХ.
Иако злосторствата во 1990-тите го донесоа изразот „етничко чистење“ во светскиот речник, ова не беше за првпат прогоните и истребувањата да ја променат демографската слика на земјата. 
Само запрашајте ги двете заедници кои скоро целосно исчезнаа од БиХ: Германците и Евреите.
Во минатите векови, таписеријата на босанскиот живот вклучуваше околу 12.000 босански Евреи и 23.000 германски говорители. 
Толку бројни биле Евреите во Сараево -- 10.500 -- што го нарекувале главниот град Мал Ерусалим. 
Претежно урбаните Евреи биле активни во трговијата, додека поруралните Германци биле извонредни во рударството и металургијата.
Евреите се населиле во земјата уште по нивното протерување од страна на шпанската инквизиција од Иберискиот Полуостров, додека Германците се населиле во средниот век и им служеле на владетелите и благородничките семејство во БиХ. 
Друга голема заедница, муслиманите, се отселиле во Турција кога австро-унгарската империја ја протерала Отоманската империја од Босна во 1878 година.
Нацистичката окупација за време на Втората светска војна ја уништи оваа неколкудецениска мешавина на народи засекогаш. 
Само 1.237 сараевски Евреи го преживеаја Холокаустот. 
Германците, колективно оцрнети од оние кои служеа во СС и Гестапо, доживеаја жестоки одмазди по војната. 
Само неколку од нив останаа. 
Другите избегаа за да не бидат затворени или убиени.
Со акцентот од комунистичкиот период на асимилацијата, рудиментираните германски и еврејски заедници се намалија уште повеќе со мешаните бракови или емиграцијата.
Но, сега кога овие малцинства се само сеќавање на историјата, тие живеат во босанската музика. 
Саравчаните ја направија старата сефардиска песна „Кога појдов на Бембаш, своја. 
Друга песна „Таа изгледаше малку чудно“ е вообичаен босански рокенрол. 
Сепак, Давор Ебнер, пејачот на групата што моментно ја изведува, тврди дека дури сега се чувствува слободен да го признае своето австриско потекло во БиХ.
