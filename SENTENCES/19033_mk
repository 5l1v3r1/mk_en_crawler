03/12/2006
НИКОЗИЈА, Кипар -- Владата во саботата (2-ри декември) изрази незадоволство од пристапот на Европската комисија кон Турција и повика на поостри мерки за гарантирање на исполнувањето на обврските поврзани со ЕУ.
На крајот од минатиот месец ЕК препорача Советот на ЕУ делумно да ги замрзне разговорите за членство со Турција, прекинувајќи го отворањето на осумте поглавја на преговорите.
По долгиот состанок на Кипарскиот национален комитет, претседателот Тасос Пападопулос рече дека овие мерки се недоволни и дека Кипар ќе предложи измени на конечните инструкции на ЕК во врска со Турција, пред самитот на Советот на ЕУ подоцна овој месец.
Во петокот, кандидатурата на Турција за членство во ЕУ и одбивањето од страна на Анкара да го отвори својот поморски и воздушен простор за сообраќајот од земјата-членка на ЕУ, Кипар, беа во фокусот на посетата на Никозија на грчката министерка за надворешни работи, Дора Бакојани.
(КНА, ЕРТ, Катимерини - 02/12/06)
