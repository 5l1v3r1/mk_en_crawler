28/11/2006
Папата Бенедикт Шеснаесетти во вторникот (28-ми ноември) во Анкара се состана со турските политички водачи, меѓу кои и со претседателот Ахмет Неџдет Сезер и премиерот Реџеп Тајип Ердоган, како и со клучните муслимански верски претставници.
Папата потоа замина за Истанбул, каде што ќе се состане со духовниот водач на светските православни Христијани, севселенскиот патријарх Бароломеј Први.
Претседателот на Чешка, Васлав Клаус се состана со грчкиот премиер Костас Караманлис и претседателката на парламентот Ана Псаруда-Бенаки во четвртокот (23-ти ноември) во Атина.
Разговорите се фокусираа на прашањата поврзани со ЕУ и билатералните односи.
Бугарскиот премиер Сергеј Станишев во средата (22-ри ноември) ја заврши четиридневната посета на Кина.
Тој оствари разговори со високи официјални претставници и потпиша вкупно четири билатерални договори за соработка.
Станишев потоа отпатува за Ханои, каде што се состана со својот виетнамски колега, Ѓујен Тан Дунг.
Генералниот секретар на НАТО, Јап де Хоп Шефер се состана со српскиот министер за надворешни работи, Вук Драшковиќ, во четвртокот (23-ти ноември) во Брисел.
Де Хоп Шефер рече дека НАТО очекува вистински сигнали од Србија пред да одлучи за каква било поблиска интеграција со Алијансата.
Maкедонскиот премиер Никола Груевски во четвртокот (23-ти ноември) се состана со својот унгарски колега, Ференц Ѓурчањ.
Ѓурчањ рече дека целта на Македонија за пристап во НАТО во 2008 година е реална.
Бугарскиот министер за внатрешни работи, Румен Петков, во средата (22-ри ноември) во Триполи се состана со либискиот водач Муамер Гадафи.
Петков, исто така, ги посети петте бугарски медицински сестри кои се притворени за инфицирање на стотици деца со ХИВ.
(Разни извори -- 21/11/06 - 28/11/06)
