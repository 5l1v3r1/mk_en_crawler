08/08/2006
САРАЕВО, Босна и Херцеговина (БиХ) -- Високиот претставник Кристијан Шварц-Шилинг се спротивстави на одржувањето на меѓународна конференција за иднината на БиХ, идеја која неодамна ја предложи хрватскиот премиер Иво Санадер.
Во интервјуто објавено во вторникот (8-ми август) во сараевскиот весник Дневни аваз Шварц-Шилинг рече дека проблемите на земјата мора да бидат решени од страна на нејзините политичари, иако со помош на меѓународната заедница.
Тој, исто така, рече дека тој и Санадер никогаш не дискутирале за идејата за конференција.
Во другите вести од понеделникот, Канцеларијата на високиот претставник (ОХР) објави дека шефот на ОХР во Бања Лука, Греам Деј, минатата недела поднесе оставка поради „непомирливите разлики“ во врска со менаџерските прашања.
Сега се бара негова замена.
(Дневни аваз - 08/08/06;
извори на ОХР - 07/08/06)
