14/02/2010
ТИРАНА, Албанијa -- Претседателот Бамир Топи во саботата (13-ти февруари) беше домаќин на тркалезната маса заедно со водачите на владата и најголемата опозициска Социјалистичка партија (СП), во обид да помогне во решавањето на актуелниот политички ќор-сокак.
Пратениците на СП ја бојкотираат работата на парламентот од септември минатата година, инсистирајќи на тоа дека нема да се вратат ако не биде спроведена темелна истрага за општите избори во јуни 2009 година, за кои тврдат дека биле наместени.
Премиерот Сали Бериша од Демократската партија (ДП) и водачот на СП Еди Рама се состанаа во претседателската канцеларија во Тирана и се согласија да ги продолжат разговорите.
„Се согласивме дека претседателот ќе продолжи да ги испитува точките на приближување“, рече Топи по состанокот.
Тој, исто така, им се заблагодари на ЕУ, САД и меѓународните инсистуции за отпочнувањето на разговорите.
(Зери, Балканвеб, Топ ченал, Шекули, АП, АФП - 13/02/10)
