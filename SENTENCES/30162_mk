15/04/2011
САРАЕВО, Босна и Херцеговина (БиХ) -- Амбасадорите на Советот за спроведување на мирот (ПИК) ќе се состанат во петок (15-ти април) на разговори околу одлуката од оваа недела на парламентот на Република Српска (РС) за распишување референдум за законите наметнати од високиот претставник, особено за судот и обвинителството на БиХ. 
Американската амбасада во Сараево во четвртокот издаде соопштение во кое вели дека Вашингтон се откажува од сите активности кои го доведуваат во прашање легитимитетот на државните судски институции формирани според Дејтонскиот мировен договор. 
Парламентот на босанските Срби во средата одлучи да свика референдум, но не одреди датум за истиот. 
Претседателот на РС, Милорад Додик, тврди дека судот и обвинителството на БиХ се пристрасни во врска со воените злосторства кои вклучуваат Срби, што води до меѓуетничка омраза и нетолеранција. 
(Фена, Онаса, РТРС, Срна - 14/04/11)
