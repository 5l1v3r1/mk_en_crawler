16/06/2006
САРАЕВО, Босна и Херцеговина (БиХ) -- ЕУ во четвртокот (15-ти јуни) ја предупреди БиХ дека одолговлекувањето на полициските реформи и одложувањето на усвојувањето на неколку важни закони би можеле да ги загрозат преговорите на земјата за Договорот за стабилизација и асоцијација.
Рајнхард Прибе, шефот на Канцеларијата за Западен Балкан на Европската комисија, ја критикуваше Република Српска поради повлекувањето од договорот за полициските реформи.
БиХ, исто така, го одложи усвојувањето на легислативата во областите како што се банкарската супервизија, осигурувањето, лизингот и фармацевтската индустрија.
Прибе ги советуваше институциите на БиХ да бидат подинамични и рече дека парламентот не може да си дозволи да ја забави својата работа како резултат на претстојните избори во октомври.
Властите на БиХ се надеваат дека ДСА ќе биде потпишан до крајот на оваа година.
(Независне новине - 16/06/06;
Фена, ПБС, Ројтерс - 15/06/06)
