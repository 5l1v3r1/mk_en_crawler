15/02/2007
ПРИШТИНА, Косово, Србија -- Генералниот секретар на НАТО, Јап де Хоп Шефер, во четвртокот (15-ти февруари) пристигна во Приштина, на разговори со косовските водачи, шефот на УНМИК, Јоаким Рикер, и командантот на КФОР, генерал-полковник Роланд Катер.
Тој, исто така, ќе ја посети Митровица за да се состане со градоначалниците од косовските Срби.
Според извештаите во печатот, Шефер искажал поддршка за планот на претставникот на ОН Марти Ахтисари за статусот и истакнал дека НАТО нема да дозволи насилство во Косово.
Тој ги осуди судирите изминатиот викенд помеѓу демонстрантите што се за независност и полицијата, во кои две лица починаа, а десетици други беа повредени.
Во другите вести од средата, косовскиот претседател Фатмир Сејдиу рече дека ќе почека да заврши истрагата пред да преземе какви било дисциплински дејства против полицајци.
Скопскиот дневен весник „Дневник“, во меѓувреме, објави дека стотици етнички Албанци од Македонија учествувале на митингот во саботата.
Во натписот се вели дека тие дошле на покана од движењето „Ветевендосје“ (Самоопределување), кое ги организираше протестите.
(Глас јавности - 16/02/07;
веб-страница на НАТО, Танјуг, Дневник - 15/02/07;
Косова лајв, KosovaPress.com, Фокус - 14/02/07)
