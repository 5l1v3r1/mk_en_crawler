19/08/2010
TИРАНА, Албанијa -- Социјалистичката партија (СП) предложи изборните реформи да се фокусираат само на локалните избори, наместо на целиот систем. 
Пратеникот на СП Дамиан Ѓикнури во средата (18-ти август) рече дека тој верува оти реформите треба да ги изготви комисија во текот на неколку месеци. 
Ѓикнури препорача сите потенцијални реформи кои се поврзани со општите избори да следат по локалните избори следната година. 
Според СП, комисијата е најдобар начин да се работи на реформите кои беа предложени од ОБСЕ веднаш по спорните општи избори во јуни 2009 година. 
ОБСЕ препорача деполитизирање на членовите на изборните комисии, давајќи им на гласачите можност за подобро запознавање на кандидатите, елиминирајќи ја вклученоста на политичките партии во изборот на судиите кои се занимаваат со приговорите за изборите, и давајќи му на секој гласач право да се жали индивидуално кога неговото право е нарушено. 
Владејачката Демократска партија вети поддршка на секоја иницијатива за подобрување на Изборниот законик. 
(Коха Јоне, Њус 24 - 19/08/10; Клан - 18/08/10)
