23/01/2007
САРАЕВО, Босна и Херцеговина (БиХ) -- Конститутивната седница на Домот на народите (ДоН) на Федерацијата на БиХ (ФБиХ) е закажана за в четврток (25-ти јануари). 
На крајот од минатата недела Централната изборна комисија на БиХ ги потврди мандантите на пратениците во ДоН на ФБиХ, избрани од кантоните на ентитетот. 
Но, Измир Хаџиавдиќ, секретарот на долниот дом на парламентот на ФБиХ, предупреди дека партиите претставени во ДоН сé уште не ги поднеле своите предлози за претседател и двајца заменици. 
Тоа уште повеќе го одложува наименувањето на претседателот на ФБиХ и неговите заменици.
Слична е ситуацијата и во Претставничкиот дом на ФБиХ. 
Истиот ја одржа својата конститутивна седница во ноември, но партиите треба допрва да постигнат согласност околу раководството. 
(Дневни аваз - 23/01/07; Pincom.info - 22/01/07)
