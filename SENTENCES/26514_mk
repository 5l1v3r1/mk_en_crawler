11/08/2009
ЗАГРЕБ, Хрватска -- Претседателот Стипе Месиќ во понеделникот (10-ти август) побара од Уставниот суд да донесе одлука за привремениот нов данок кој треба да остане на сила во текот на целата наредна година. 
Почнувајќи од 1-ви август, приходите од платите, пензиите, дивидендите и бонусите помеѓу 400 и 800 евра се оданочуваат со 2 отсто, додека повисоките од оваа сума се оданочуваат 4 отсто. 
Месиќ тврди дека овој данок „не е во согласност со принципите на правдата, еднаквоста и пропорционалноста“ и највеќе ќе ги погоди најсиромашните луѓе. 
Министерот за економија, Дамир Поланчец, вели дека Месиќ има право да ја оспори оваа мерка и дека владата ќе чека на одлуката на судот. 
(ХРТ, Вечерњи лист, Вјесник, Пословни дневник, ХИНА, Ројтерс, ДПА -10/08/09)
