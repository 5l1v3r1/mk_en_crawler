14/04/2009
СОФИЈА, Бугарија -- Бизнисменот Киро Киров беше ослободен нешто пред полноќ во понеделникот (13-ти април), 18 дена по неговото киднапирање на 27-ми март, објави Министерството за внатрешни работи. 
Киднаперите го оставиле во Горна Бања, во близина на Софија, но тој успеал да најде една блиска куќа и да му се јави на семејството да дојде да го земе, рече неговиот син Иван. 
Според весникот Стандард, семејството на Киров платило 620.000 евра откуп во саботата. 
(БТА, бТВ, Стандард, Фокус - 13/04/09)
