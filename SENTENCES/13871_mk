19/10/2005
БРИСЕЛ, Белгија -- Комесарот за проширување на ЕУ, Оли Рен, во вторникот (18-ти октомври) потврди дека преговорите за Спогодбата за стабилизација и асоцијација со БиХ би можеле да започнат на крајот од годинава.
Изјавата на Рен доаѓа по усвојувањето на договорот за полициските реформи од страна на Домот на народите на БиХ, клучен предуслов за разговорите.
На состанокот во вторникот со босанскиот премиер Аднан Терзиќ, комесарот за правда и домашни работи, Франко Фратини, го пофали напредокот на БиХ.
За време на својата посета Терзиќ, исто така, оствари разговори со генералниот секретар на НАТО, Јап де Хоп Шефер, кој потврди дека БиХ мора целосно да соработува со Трибуналот на ОН за воени злосторства и да ги исполни техничките предуслови за пристапување во НАТО.
Во другите вести, во средата во градот Мостар започна дводневен состанок за соработката во спроведувањето на случаите на воени злосторства.
На состанокот учествуваат експерти од БиХ, Хрватска и Србија и Црна Гора.
(Независне новине, Дневни аваз - 19/10/05;
Фена, РТРС, НТВ Хајат, извори на ОХР - 18/10/05)
