03/10/2012
И покрај економската криза, Грција и понатаму е балканската држава со најголем број милионери со богатство од повеќе од 30 милиони американски долари (23,2 милиони евра), според неодамнешната студија на истражувачкото претпријатие „Велт икс“.
Земјата се рангираше на 20-тото место на листата од 45 европски земји.
Следни сеХрватскa на 23-тото место, Романијa на 26-тото место и Србијa на 29-тото место.
Aлбанијa е 37-ма, по што следи Словенијa, Кипар и Бугаријa, кои го делат 38-мото место.
Maкедонијa и Црна Гора се на 41-вото, односно 42-рото место.
Tурција стана земјата со најскапо гориво во светот, откако беше спроведен порастот на данокот изминатиот викенд.
Во понеделникот (1-ви октомври) владата ги зголеми цените на гасот и електричната енергија за 10 отсто, што ја донесе цената на горивото на рекордни 2,08 евра за литар наспрема 2,06 евра во Норвешка -- една од најскапите земји во светот.
Зголемениот ДДВ стапи на сила во Србијa во понеделникот (1-ви октомври).
Денокот беше зголемен од 18 на 20 отсто, но порастот нема да влијае на прехранбените производи, за кои ќе остане на своето претходно ниво од 8 отсто.
Владата очекува мерката да ги зголеми нејзините приходи во 2013 година за 202 милиони евра.
Грција ќе се соочи со шеста по ред година на рецесија во 2013 година, според предлог-буџетот на државата, обелоденет од владата во понеделникот (1-ви октомври).
Предвидувањата се дека економијата на земјата ќе се намали за 3,8 отсто.
Документот беше објавен откако министерот за финансии, Јанис Стурнарас, се состана со претставниците на Тројката на кредитори во Атина, на разговори околу главниот фискален закон.
ММФ во петокот (28-ми септември) објави дека се согласува да ја ослободи траншата од 519,2 милиони евра како дел од превентивниот заем за Романијaод 3,7 милијарди евра.
Оваа одлука уследи откако експертите од Фондот извршија проценка на напредокот на земјата во исполнувањето на условите од договорот.
Романските власти рекоа дека засега немаат намера да повлекуваат од средствата.
Грција, Италија и Aлбанијa потпишаа меморандум за разбирање во четвртокот (27-ми септември) во Њујорк, потврдувајќи ја поддршката на нивната земја за Транс-јадранскиот гасовод.
Гасоводот, чија изградба се очекува да почне најрано во 2014 или 2015 година, ќе пренесува природен гас од Азербејџан до Европа.
Бугарскиот премиер Бојко Борисов во понеделникот (1-ви октомври) објави дека земјата ги замрзнала разговорите со Глобалниот енергетски конзорциум, регистриран во САД, кој минатата недела изрази интерес за спроведување на контроверзниот проект за нуклеарната централа Белене.
Борисов рече дека разговорите нема да продолжат додека референдумот не го покаже јавното мислење за ова прашање.
Српскиот министер за финансии и економија, Млаѓан Динкиќ, во четвртокот (27-ми септември) објави дека земјата успеала да продаде Еврообврзници во вредност од една милијарда американски долари на меѓународниот пазар со принос од 6,625 проценти годишно.
Според Динкиќ, парите ќе бидат доволни за финансирање на овогодинешниот буџетски дефицит.
ММФ во четвртокот (27-ми септември) објави дека го одобри стенд-бај аранжманот од 405,3 милиони евра за Босна и Херцеговинa за поддршка на владината економска програма за периодот 2012-2014 година.
Првично ќе бидат доделени 60,8 милиони евра, додека остатокот од средствата ќе бидат постепено ослободувани во текот на овој период, врз основа на кварталните извештаи.
ГрчкатаАлфа банка во понеделникот (1-ви октомври) објави дека разговара со француската Креди Агрикол за купување на Емпорики банк, за симболична цена од 1 евро за акција.
Ако двете одлучат да постигнат договор, Алфа ќе има повеќе од 1.200 филијали во Грција и во Југоисточна Европа и ќе стане најголема банка на Грција.
(Разни извори -- 26.09.12-03.10.12)
