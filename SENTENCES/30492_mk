16/03/2011
ПРИШТИНА, Косово -- Политичките претставници и властите во Косово се едногласно против предлогот на Меѓународната кризна група (МКГ) дека Косово треба му даде проширена автономија на својот север, во замена за српското признавање.
Претседателот на парламентот, Јакуп Красниќи, во вторникот (15-ти март) рече дека секој предлог што му штети на територијалниот интегритет на Косово е неприфатлив.
„Планот на Ахтисари е најголемиот и најболен компромис кој Косово го направи;
затоа, сè друго настрана од овој пакет во никој случај нема да биде прифатено од страна на косовските институции“, рече тој.
Претставниците на владејачките партии и опозицијата се спротивставија на идејата на МКГ.
Северно Косово е сè уште главно управувано од српските паралелни структури, и покрај напорите на Приштина да воспостават целосна административна контрола.
(Коха Диторе, Зери, Косова Сот - 16/03/11;
РТК, Клан Косова, Кохавижн - 15/03/11)
