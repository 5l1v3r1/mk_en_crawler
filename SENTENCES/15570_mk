25/07/2006
БАЊА ЛУКА, Босна и Херцеговина (БиХ) -- Босанската пратеничка група во Советот на народите на Република Српска (РС) во понеделникот (24-ти јули) одлучи да не продолжува со „заштитниот механизам“ кој можеше да ја попречи приватизацијата на Телеком Српске.
Претседателот на парламентот на РС, Игор Радојчиќ, го соопшти ова по седницата на заедничката комисија на Собранието и Советот на РС.
Пратеничката група имаше приговори во врска со процесот на приватизација, велејќи дека истиот ја загрозува работната сигурност на вработените Босанци.
Пратениците од РС, пак, ги обвинија своите босански колеги дека сакаат да ја блокираат продажбата со цел да извлечат корист за телекомите во Федерацијата на БиХ.
(Независне новине - 25/07/06;
ПБС БиХ - 24/07/06)
