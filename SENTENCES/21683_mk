23/05/2008
ПРИШТИНА, Косово -- Независноста е неповратна и Вашингтон го поддржува суверенитетот на Косово и економскиот развој, рече во четвртокот (22-ри мај) во Приштина американскиот заменик помошник државен секретар, Розмари ди Карло.
„Среќни сме што беше изгласан уставот на Косово и што се работи за малцинските заедници“, рече Ди Карло.
При состаноците со претседателот Фатмир Сејдиу и премиерот Хашим Тачи таа рече дека сé уште се разговара за идната улога на УНМИК, во врска со планираното распоредување на полициската и судската мисија на ЕУ.
Исто така во Приштина, Рамуш Харадинај, шеф на опозициската партија ААК, во четвртокот ги повика локалните водачи да го прогласат присуството на УНМИК за нелегално по 15-ти јуни, кога на сила стапува уставот.
„Уставот, кој беше одобрен во април ...
не предвидува никаква улога за УНМИК“, рече Харадинај, за време на говорот пред студентите по право во Приштина.
(КТВ, РТК, ТВ 21, Телеграфи - 22/05/08)
