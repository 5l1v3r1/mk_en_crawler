23/01/2009
ПРИШТИНА, Косово -- Новите Косовски безбедносни сили (КБС) ќе бидат дел од НАТО во блиска иднина, вели нивниот командант, генерал Сулејман Селими.
Во четвртокот (22-ри јануари) тој рече дека КБС им служат на сите граѓани и се подготвени да соработуваат со сите соседни земји.
КБС официјално станаа оперативни во вторникот, неколку минути по распуштањето на Косовскиот заштитен корпус (КЗК), според планираното.
Околу 100 поранешни офицери на КЗК одбиени од КБС протестираа пред владата во четвртокот.
Тие тврдат дека процесите на тестирање и избор биле наместени и предупредија на порадикални протести ако владата не изнајде решение.
Подоцна вечерта, експлозија ја потресе касарната на КБС во Пеќ.
Истата предизвика голема материјална штета, но немаше повредени.
(Дојче Веле, Телеграфи, Кохавижн, ТВ 21 - 22/01/09)
