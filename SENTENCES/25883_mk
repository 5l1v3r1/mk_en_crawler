20/08/2009
TИРАНА, Албанија -- Повеќе од една третина од Албанците претпочитаат да живеат во странство, во потрага по подобар живот, покажа анкетата на Галуп балканс монитор, објавена во средата (19-ти август).
Бројката е дури и повисока меѓу младите -- околу 50 отсто од нив претпочитаат да побараат подобри животни услови во странство.
Според извештајот, Албанија е исклучок на трендот, бидејќи имиграциските бројки се намалени во регионот во целина.
Дурим Хатиби, експерт на Канцеларијата за имиграција на Министерството за труд, истакна дека 44 отсто од албанските домаќинства имаат еден или повеќе роднини во странство, кои им помагаат финансиски.
(Tоп њус, Њус 24 - 20/08/09;
ББС - 19/08/09)
