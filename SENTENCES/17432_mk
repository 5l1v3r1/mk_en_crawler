23/04/2007
БУКУРЕШТ, Романија -- Неколку илјадници луѓе од целата земја во неделата (22-ри април) одржаа митинг за поддршка на нападнатиот претседател Трајан Башеску, кој беше суспендиран од страна на парламентот во четвртокот, поради кршење на неговите уставни овластувања. 
Митингот го организираа неколку невладини организации, макар што опозициските партии велат дека токму партијата на Башеску, Демократската партија, стои зад истиот.
Министерот за надворешни работи, Адријан Чориану, министерот за внатрешни работи, Кристијан Давид, и министерот за правда, Тудор Чиуариу, пак, се обидоа да ја убедат меѓународната заедница, особено ЕУ, дека ситуацијата не влијае на агендата на земјата за надворешната политика, ниту, пак, на темпото на судските реформи и антикорупциските напори. 
Давид и Чиуариу се состанаа со комесарот за правда на ЕУ, Франко Фратини, на маргините од состанокот во Луксембург на крајот од минатата недела. 
(Котидианул, Евениментул Зилеи, Nine O'clock - 23/04/07; Meдиафакс, Ромпрес, АФП, Ројтерс - 22/04/07)
