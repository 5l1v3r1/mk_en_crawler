12/03/2008
ЊУЈОРК, САД -- Српскиот министер за надворешни работи, Вук Јеремиќ, во вторникот (11-ти март) пред Советот за безбедност на ОН инсистираше на тоа дека косовската декларација за независност е нелегална, го крши меѓународното право и произведува негативни последици.
Јеремиќ, исто така, рече дека резолуцијата 1244 на Советот за безбедност на ОН мора да се почитува.
Тој истакна дека и покрај тоа што Србија се противи на префрлањето на овластувањата од УНМИК на ЕУЛЕКС, Белград ниту ќе примени сили, ниту, пак, ќе воведе ембарго за Косово.
По седницата на Советот, Соединетите Држави и Русија повторно излегоа со различни ставови во врска со Косово.
Вашингтон ја потврди својата позиција за поддршка на независноста, додека Москва потврди дека конечниот статут никогаш нема да се реши без договор, под покровителство на Советот за безбедност.
Во изданието на московскиот весник Времја Новости од вторникот се цитира изјавата на генералниот секретар на ОН, Бан Ки-Мун, дека резолуцијата 1244 останува на сила и дека УНМИК истата ја смета за правна основа за примена на својот својот мандат на косовската територија.
(Tанјуг, РТС, Бета, Телеграфи, РТК, Б92 - 11/03/08)
