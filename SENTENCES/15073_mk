01/11/2005
СКОПЈЕ, Македонија -- Ирскиот дипломат Ерван Фуере во вторникот (1-ви ноември) ја презеде функцијата на специјален претставник на ЕУ и шеф на делегацијата на Европската комисија во Македонија. 
Фуере ќе ги замени досегашните претставници Михаил Салин и Донато Кјарини. 
ЕУ неодамна одлучи да ги спои овие две позиции, во обид да се рационализираат активностите.
Во другите вести, македонскиот суд во понеделникот го осуди поранешниот милитант на етничките Албанци, Милдет Мечкаи, на четири години затвор за киднапирањето на тројцата македонски полицајци за време на меѓуетничките конфликти во 2001 година. 
Тројцата беа киднапирани од страна на пет вооружени мажи, кои носеа униформи на сега веќе распуштената Ослободителна народна армија, и беа држени како заложници од 23-ти до 28-ми јуни. 
Другите лица од овој случај беа ослободени со законот за амнестија. 
(A1 TВ, веб-страница на македонската влада - 01/11/05; A1 TВ, Maкфакс - 31/10/05)
