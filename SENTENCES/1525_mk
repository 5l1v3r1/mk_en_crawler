28/07/2010
Со церемонијата во античка Олимпија, во Грција, во петокот (23-ти јули) започна долгото патување на олимпискиот пламен пред инаугуративната Летна младинска олимпијада во Сингапур, од 14-ти до 25-ти август. 
Пламенот ќе патува во пет градови -- Берлин, Дакар, Мексико сити, Окленд и Сеул -- претставуајќи ги петте земји, пред да пристигне на својата финална дестинација. 
Вкупно 3.500 спортисти, на возраст меѓу 14 и 18 години, ќе се натпреваруваат.
***
Туристичкиот водич за Aлбанијa беше објавен за првпат во Шпанија и претставен во Тирана во саботата (24-ти јули). 
Заедничкиот проект на Министерството за култура и шпанската амбасада во главниот град содржи информации за историјата на Албанија, географијата и социологијата. 
Истиот беше подготвен од двајца шпански професори.
***
Српскиот женски одбојкарски тим ја одбрани својата титула од Европската одбојкарска лига откако ја порази Бугаријa со 3:1 во неделата (25-ти јули). 
Финалниот натпревар беше одигран во Анкара. 
Tурција освои бронза со победата од 3:0 над Израел. 
Српскиот машки одбојкарски тим освои бронза откако ја порази Куба со 3:2 на натпреварот од Светската лига во Кордоба, Аргентина.
***
Aнталија, во Tурција, го отвори 10-тиот Страничен меѓународен фестивал на културата и уметноста во саботата (24-ти јули). 
Фестивалот, кој трае до 29-ти октомври, донесе познати локални и меѓународни уметници на 23-те настани.
***
Педесеттиот трубачки фестивал Гуча ќе се одржи од 13-ти до 22-ри август. 
Овогодинешниот настан се очекува да привлече стотици илјадници посетители во малиот град во западна Србијa.
***
Призрен, во Косовo, ќе го отвори 9-тото издание од Докуфест на 31-ви јули. 
На еднонеделниот меѓународен фестивал на документарен и краткометражен филм ќе бидат прикажани 156 филмови од 34 земји.
(Разни извори – 21/07/10-28/07/10)
