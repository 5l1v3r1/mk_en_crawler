20/12/2007
БУКУРЕШТ, Романија -- Претседателот на Европската комисија, Жозе Мануел Баросо, во средата (19-ти декември) рече дека во годината откако Романија и Бугарија пристапија во ЕУ, интеграцијата мора да се прогласи за успех. 
Критичарите не беа во право, изјави Баросо за Радио Франс интернешнал. 
Запрашан за механизмите на надзорот и контролата применети во романскиот и бугарскиот правен и земјоделски сектор, Баросо рече дека мониторингот не дал резултати. 
Парафразирајќи ги зборовите на Џон Ф. 
Кенеди, Баросо рече дека Романија и Бугарија треба да се прашаат себеси што можат да сторат за Европа, наместо да се прашуваат што Европа треба да стори за нив. 
(Сегa - 20/12/07; Mедиафакс, РФИ Романија - 19/12/07)
