22/09/2004
БЕЛГРАД, Србија и Црна Гора -- Шефот на националниот совет на Србија и Црна Гора за соработка со Трибуналот на ОН, Расим Љајиќ, во вторникот (21-ви септември) изјави дека нема краен рок за државната заедница за спроведувањето на нејзините обврски кон Хашкиот трибунал, но предупреди дека секој ден е важен. 
Главната обвинителка на Трибуналот на ОН, Карла дел Понте, на 1-ви октомври ќе го посети Белград.
Во другите вести од вторникот, американскиот амбасадор во Србија и Црна Гора, Мајкл Полт се состана со српскиот министер за правда, Зоран Стојаковиќ, потврдувајќи го апсењето на осомничениот за воени злосторства, Ратко Младиќ, како главен приоритет. 
Полт додаде дека не е одреден краен рок за екстрадиција на Младиќ, бидејќи секој возможен краен рок веќе дојде и помина.
Исто така во вторникот, парламентарната комисија на Србија и Црна Гора за одбрана не го одобри нацрт-планот за национална одбрана, поднесен од страна на сојузната влада и го врати документот на доработка. 
Министерот за одбрана на Србија и Црна Гора, Првослав Давиниќ, го минимизираше значењето на ова, велејќи дека дебатата била „конструктивна“. 
(Танјуг, Б92, Бета - 21/09/04)
