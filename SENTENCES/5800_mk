24/03/2011
Од Мишко Талески за Southeast European Times во Скопје – 24/03/11
Новоформираното македонско Министерство за информатичко општество и администрација е надлежно за професионализацијата на јавната администрација на земјата и нејзино усогласување со стандардите на ЕУ.
Иво Ивановски, кој го води министерството, даде интервју за SETimes во врска со престојните реформи и нивната важност за интеграцијата на Македонија во ЕУ.
SETimes:
Кои се главните промени што ги носи новиот закон за јавната администрација?
Иво Ивановски:
Законот ќе стапи на сила во април, и целата јавна администрација мора да достави податоци во рок од три месеци за бројот на вработените, полот, праведното вработување и професијата на вработените.
Накусо, создавање регистар на јавните институции.
За разлика од минатите влади во Македонија, оваа влада ќе спроведе анализа на јавните институции за да ја направи администрацијата поефикасна.
Ова е исклучително важно прашање за нас и ние ќе бидеме централен дел за владините активности во 2011 година да можат да ги исполнат барањата на граѓаните.
SETimes:
Какви институционални промени ќе се спроведат?
Ивановски:
Ние префрливме многу вработени од други министерства во новото министерство за информатичко општество и администација, кое сега брои 144 луѓе.
Истото ќе спроведува побрзо поголем број и поквалитетни реформи.
Во врска со ефикасноста, во текот на следните три до четири години, министерството ќе иницира многу проекти за целосно трансформирање на концептот на тоа како работат јавните службеници.
Нашата цел е да ги задоволиме барањата на граѓаните и бизнис заедницата:
навремен одговор на јавните институции на секое прашање или барање, и повешто извршување на работата.
Исто така, ќе воведеме информатичка технологија и практика за јавните службеници, што ќе ја направи нивната работа полесна и поефикасна.
Граѓаните ќе добиваат поголем дел од услугите по електронски пат, со што ќе заштедат на време и патување.
Живееме во ерата на технолошката меѓуповрзаност и мораме да го држиме чекорот со напредокот.
SETimes:
Со оглед на тврдењата дека јавната администрација е политизирана, како истата може да се деполитизира?
Ивановски:
Главната цел на реформите во администрацијата е деполитизацијата.
Македонија мора да има квалификувана и одговорна администрација, која може да се справи со политичките и економските предизвици што доаѓаат.
Новиот закон поставува многу повисоки критериуми за вработување на јавните службеници.
Ние сакаме да го спречиме мешањето на политиката во јавната администрација и сме подготвени за спроведување на критериумите што се дел од вредностите на Европската заедница и се предуслов за членството.
SETimes:
Во кој степен владата го користи меѓународното искуство, како и контактите со странство во врска со реформите во јавната администрација?
Ивановски:
Се разбира дека искуството и контактите ни помогнаа да најдеме применливи решенија преку новиот закон.
На пример, минатата година внимателно ги испитавме реформите во информатичката технологија од страна на естонската влада, кои помогнаа работата на државните службеници да се професионализира и да стане поефикасна.
Ги испитавме можностите за спроведување на нивните најдобри практики во Македонија.
Тоа се процесите што ќе дозволат и поголема транспарентност.
Естонија истите ги оствари на највисоко ниво со исклучување или намалување на бројот на луѓето во процесот на донесување одлуки.
Покрај тоа, ги испитавме и најдобрите практики на САД и другите европски земји.
SETimes:
Како можат државните службеници да напредуваат во рамките на новиот систем и во исто време да имаат зголемена одговорност?
Ивановски:
Според новиот закон, државните службеници ќе можат да напредуваат побрзо, но тие ќе мора да поминат низ новововедениот систем на „пробна година“ на своето работно место.
Покрај стандардните тестови, ние ќе воведеме и психолошки тестови и тестови на личниот интегритет.
Образованието на кандидатот и просечните оценки веќе се воведени како фактор.
Ние, исто така, не воведуваme можност за поедноставно отпуштање на службениците.
Ако еден државен службеник биде отстранет од работното место поради тоа што не ја извршува работата, Агенцијата за администрација ќе дејствува како секундарна комисија и ќе утврди дали, врз основа на жалбата на лицето, тоа ќе може да се врати на работа.
Времетраењето на процедурата -- која некогаш беше многу пролонгирана -- ќе биде значително намалено.
Ќе биде формирана комисија која ќе утврди, врз основа на релевантните докази, дали вработениот постапувал одговорно на работното место, и Агенцијата може -- или не -- да го врати државниот службеник на работното место во многу покус рок.
