16/06/2010
НИКОЗИЈА, Кипар -- Полицијата во Никозија во вторникот (15-ти јуни) објави дека клучниот осомничен во наводното платено убиство на локалниот медиумски магнат Андис Хаџикостис е уапсен во Молдавија.
Започнаа процедурите за екстрадиција, за носење на Грегорис Ксенофонтос (29) во Кипар.
Инспекторите велат дека тој пукал на 11-ти јануари, убивајќи го Хаџикостас.
Телевизиската водителка Елена Скордели, нејзиниот брат Анастасиос Красопулис и Андреас Григориу веќе се судат за заговор за убиството, наводно поттикнат од отпуштањето на Скордели од телевизискиот канал во сопственост на Хаџикостис.
(Сајпрус мејл, АП - 15/06/10)
