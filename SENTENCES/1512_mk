26/03/2010
Косовската влада побара од меѓународните инвеститори во средата (24-ти март) да учествуваат во приватизацијата на државното претпријатие Пошта и телекомуникации (ПТК).
Владата сака да задржи 25 отсто од претпријатието.
ПТК вклучува мобилен оператор со преку 1.000.000 клиенти, копнен телефонски оператор и интернет сервис.
Tурција ќе добие кредит во висина од 1,3 милијарди американски долари од Светската банка, како дел од договорот постигнат минатата година.
За да го поддржи економскиот раст, владата ќе го искористи заемот за зајакнување на малите и средните претпријатија со проширување на нивниот кредит.
Имаше пад во кредитите канализирани за малите бизниси во 2009 година.
Помошта ќе ја намали невработеноста, бидејќи секторот е одговорен за повеќе од 50 отсто од невработеноста и повеќе од 40 отсто од извозот.
Maкедонијa е официјално надвор од рецесија, рече министерот за финансии, Зоран Ставревски, во вторникот (23-ти март).
Податоците на државниот завод за статистика покажаа дека економијата на Македонија забележа раст од 1,2 отсто, додека БДП се намали за 0,7 отсто минатата година.
Регистрираната стапка на невработеност порасна на 18,3 отсто во Хрватскa на крајот од февруари, според податоците објавени од Државниот завод за статистика во понеделникот (22-ри март).
Ова е највисока невработеност во земјата од февруари 2006 година.
Хрватските железници (ХЖ) ќе мора да извршат реконструкција и модернизација, која ќе резултира со намалување на бројот на вработените за околу 1.000 луѓе, објави министерот за транспорт, Божидар Калмета, во понеделникот (22-ри март).
Претпријатието ќе добие 103 милиони евра од буџетот за 2010 година за поттикнување на конкурентноста и ќе аплицира за предпристапните фондови на ЕУ во иднина.
Целта е железничкиот транспорт да стане главен извозен производ и да се зголеми сообраќајната густина за 50 отсто до 2020 година, рече Калмета.
Бугаријa и Катар се согласија да формираат заедничко инвестиционо претпријатие во понеделникот (22-ри март).
Претпријатието планира да инвестира претежно во земјоделски, туристички и градежни проекти.
Бугарија е можно, исто така, да ги поврзи терминалите што пренесуваат течен природен гас од Катар, со што ќе се диверзификува снабдувањето со енергија, но ова не се очекува да се случи на краткорочен план, рекоа властите во Катар.
(Разни извори -- 19/03/10-26/03/10)
