09/11/2008
БЕЛГРАД, Србија/Приштина, Косово -- Директорот на Европската комисија (ЕК) за Западен Балкан, Пјер Мирел, рече дека ЕУ се согласила да ги исполни клучните услови на ЕУ за распоредување на мисијата на ЕУ ЕУЛЕКС во Косово. 
Според Мирел, кој во петокот (7-ми ноември) беше во Белград, ЕУ ќе се согласи со барањата на Белград ЕУЛЕКС да добие одобрение од Советот за безбедност на ОН, да остане неутрален во поглед на статусот на Косово и да нема врска со планот на поранешниот претставник на ОН Марти Ахтисари. 
Сепак, специјалниот претставник на ЕУ во Косово, Питер Фејт, ја отфрли изјавата на Мирел. 
„Коментарите кои му се припишуваат на еден официјален претставник на ЕК не ја претставуваат официјалната позиција на ЕУ“, рече Фејт во саботата.
Во другите вести на оваа тема, шефот на Директоратот за Западен Балкан на Советот на ЕУ, Стефан Лене, рече дека почетокот на работата на ЕУЛЕКС во Косово може да биде одложен уште еднаш, објави во саботата весникот „Дневник“. 
Според Лене, распоредувањето на ЕУЛЕКС ќе биде одложено ако Советот за безбедност на ОН не постигне договор во вторник во Њујорк.
Во меѓувреме, во петокот, водачот на Демократската партија на Србија (ДСС) Воислав Коштуница, повика на гласање за недоверба на владата поради распоредувањето на ЕУЛЕКС во Косово. 
(Б92, Дневник, Танјуг, Бета - 08/11/08, AП, Б92, Вечерње новости - 07/11/08)
