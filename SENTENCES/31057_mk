06/01/2011
AТИНА, Грција -- Министерството за заштита на граѓаните планира да употреби големи бродови, во обид за справување со голем број нелегални имигранти фатени на грчката територија, објавија локалните медиуми во средата (5-ти јануари). 
Два брода, кои моментно се наоѓаат во пристаниште во Ротердам, се опремени да обезбедат долготрајно сместување на по 1.000 луѓе и ќе работат како пловни центри за мигрантите. 
Холандската полиција ги користи бродовите како привремени затвори за странците кои нелегално престојуваат околу Ротердам. 
Делегација од грчката влада се очекува наскоро во Холандија, на разговори околу изнајмувањето на бродовите. 
Во исто време, владата планира да трансформира три стари касарни во регионот на Еврос во сместувачки капацитети за имигрантите. 
Грција, исто така, најави контроверзни планови за изградба на ограда по должината на својата граница со Турција, во обид за запирање на приливот на имигранти. 
(Ta Неа, Грепортер - 05/01/11)
