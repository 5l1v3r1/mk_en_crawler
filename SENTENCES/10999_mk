28/04/2005
БУКУРЕШТ, Романија -- Парламентот во средата (27-ми април) ја усвои декларацијата по повод потпишувањето на Спогодбата за пристапување со ЕУ. 
Во декларацијата овој настан се опишува како историски и клучен за идниот развој.
Во меѓувреме, романскиот министер за надворешни работи Михаи-Разван Унгуреану во средата се состана со својот белгиски колега Карел де Гоч, при што ја пофали помошта од Белгија во подготовката за пристапувањето во ЕУ, особено во однос на децентрализацијата на локалната јавна администрација, како и зајакнувањето на пограничната безбедност и борбата против илегалната трговија.
Исто така во средата, парламентот гласаше за понатамошно преструктурирање на владата преку префрлање на некои надлежности на други министерства и затворање на неколку места на министри-пратеници. 
Ова лето се очекуваатнови промени во владата. 
(Ромпрес - 27/04/05)
