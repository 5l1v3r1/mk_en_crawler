23/03/2005
(Разни извори – 16/03/05 – 23/03/05)
Бугарската фудбалска легенда, Христо Стоичков, сега тренер на бугарската фудбалска репрезентација, на 20-ти март во Софија ја претстави својата автобиографија.
Книгата носи наслов „Стоичков - тоа сум јас“ и претставува фотографирана прошетка низ неговиот живот.
Mакедонскиот режисер Антонио Митриќески се подготвува да започне со работата на новиот филм наречен „Траги по патот“.
Филмот претставува приказна за двајца вљубени за време на меѓуетничкиот конфликт во Македонија во 2001 година, а ќе биде бугарско-македонско-полско-словенечка копродукција.
Хрватската писателка, Славенка Дракулиќ, минатата недела ја доби наградата за Најдобра книга за европско разбирање на овогодинешниот саем на книгата во Лајпциг, за своето најново дело „Тие не би згазнале ни на мравка:
Воени злосторници на судење во Хаг“.
Книгите на Дракулиќ се преведени на повеќе од 20 јазици.
Седумдесеттата годишнина од смртта на познатиот албански актер, Александер Мојсиу, беше одбележана со меѓународен состанок во Лугано, Швајцарија.
На настанот на 20-ти март, на кој учествуваа претставници од Албанија, Германија, Италија и Косово, присуствуваше и Албанскиот претседател Алфред Мојсиу.
Комисијата за заштита на националните споменици на Босна и Херцеговина (БиХ) објави дека на својата листа додала уште 18 места.
Сега се вклучени и сараевскиот стар град Вратник, стариот град на Модричи - Добор, Културно-образовниот центар во Босански Нови, џамијата во Горна Чаршија и Бела џамија во Сараево.
Првата модна недела во Грција, што се одржа под покровителство на градот Атина а беше организирана од страна на Панеленистичкото здружение на модни креатори, заврши на 20-ти март.
На неа учествуваа 27 етаблирани грчки креатори и пет нови имиња.
Организаторите се надеваат дека овој настан ќе стане традиција.
Од 17-ти до 20-ти март во Охрид, Mакедонијa се одржа семинар за дигитализација на културното наследство.
На настанот присуствуаа претставници од осум земји од Југоисточна Европа и УНЕСКО.
На 20-ти март во Јагодина, Србија и Црна Гора, започна 44.
театарски фестивал „Денови на комедијата“.
Седумдневниот настан започна со изведбата на Белградскиот народен театар на познатата драма на Бранислав Нушиќ „Госпоѓа министерка“.
