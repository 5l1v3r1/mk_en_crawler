02/12/2010
БРИСЕЛ, Белгија -- Грција се согласи да го замрзне производството на цивилни бродови во своето претпријатие Грчки бродоградилишта, за период од 15 години, објави Европската комисија (ЕК) во средата (1-ви декември).
Овој потег дојде во рамките на напорите за ставање крај на судската постапка што ЕУ ја отпочна во април, во врска со нелегалната помош за претпријатието.
Ваквата помош е предмет на строги регулативи, и Грција е обвинета дека ги прекршила тие правила обезбедувајќи милиони евра помош и гаранции за Грчки бродоградилишта.
Грција тврдеше дека му помагала во бродоградилиштето бидејќи тоа е клучно за националната безбедност како производител на поморски бродови.
ЕУ и Грција се согласија дека „не-морскиот“ имот на Грчките бродоградилишта треба да се продаде и дека производството на цивилни бродови треба да прекине.
Приходот од продажбата на имотот ќе го добие државата, за делумно враќање на државната помош.
(Нафтемборики, Та Неа - 02/12/10;
Eлефтеротипија, ДПА, Ројтерс - 01/12/10)
