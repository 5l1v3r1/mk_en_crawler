19/10/2008
ТИРАНА, Албанијa -- Соединетите Држави во петокот (17-ти октомври) й доделија помош од 11,7 милиони евра на Албанија за борба против корупцијата и зајакнување на нејзиниот судски систем. 
Договорот има за цел намалување на корупцијата и неефикасноста во даночната администрација, формирање едношалтерска агенција за доделување лиценци за бизнис и создавање транспарентен систем за градежни дозволи, се вели во соопштението на Американската амбасада во Тирана. 
Двогодишната програма, која ја води УСАИД, ќе го финансира и создавањето единици во шест албански градови, кои ќе ја испитуваат корупцијата. 
(Алсат, Макфакс, АП - 16/10/08)
