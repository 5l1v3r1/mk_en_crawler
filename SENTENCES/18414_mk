13/03/2007
БЕЛГРАД, Србија -- Судот во Белград во понеделникот (12-ти март) осуди 12 лица, меѓу кои и тројца кинески државјани, на вкупно 45 години затвор, за водење на синџир на трговија со луѓе.
Обвинетите беа прогласени за виновни за трговија со неспецифициран број на кинески државјани за Италија, преку неколку балкански земји.
Во другите вести, цариниците во Бугарија и Хрватска запленија голема количина хероин изминатиот викенд.
Полицајците во Калотина, на границата со Србија, пронајдоа повеќе од 150 килограми дрога во турски камион, кој се движел кон Австрија.
Во Хрватска цариниците на граничниот премин Бајаково открија околу 30 килограми хероин во автомобил со италијански регистарски таблички, во сопственост на македонски државјанин.
Властите велат дека дрогата била наменета за неспецифицирана западноевропска земја.
(УПИ - 12/03/07)
