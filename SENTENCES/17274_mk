30/04/2007
MОСКВА, Русија -- Според руското Министерство за надворешни работи, мисијата за утврдување на фактите на Косово на Советот за безбедност утврдила дека покраината не ги исполнила меѓународните стандарди и одредбите од Резолуцијата 1244 на Советот за безбедност. 
Во изјавата објавена во неделата (29-ти април) Министерството ги наведува наводните неуспеси како причина зошто планот на Ахтисари не треба да се прифати. 
Москва, сепак, потврди дека е постигнат одреден напредок во социјалната и административната сфера.
Во меѓувреме, во интервју објавено во неделата косовскиот премиер Агим Чеку потврдува дека независно Косово може да не биде признаено од страна на некои членови на меѓународната заедница, ако планот на Ахтисари не го добие одобрението од Советот за безбедност на ОН. 
Таквиот тек на настаните би бил лош за Косово, рече Чеку. 
Коментирајќи за ставот на Србија, премиерот ги критикуваше „политичарите кои го користат Косово како пропаганден инструмент“.
„Од друга страна, имате умерени, млади луѓе, кои се уморни од сите овие приказни за Косово. 
Тие сакаат да одат напред и да й се приклучат на Европа“, рече Чеку. 
„Србија е блокирана од своето минато.“ (Taнјуг, РТС, АП, АФП, УПИ - 29/04/07)
