22/08/2007
AНКАРА, Турција -- Националниот совет за безбедност (МГК) на земјата, во вторникот (21-ви август) вети дека ќе ја продолжи борбата против Курдистанската работничка партија (ПКК) и нејзините поддржувачи.
На својот редовен состанок во вторникот, предводен од претседателот Ахмет Неџдет Сезер, советот ги разгледа прашањата на домашната и надворешната политика и мерките против секоја закана по стабилноста.
Ситуацијата во Ирак беше одделна тема на разговорите, при што воспоставувањето на контрола долж неговите граници беше опишано како приоритет.
Исто така, беше дискутирано за договорите потпишани за време на посетата на ирачкиот премиер Нури Ал Малики на Анкара претходно овој месец.
Ова беше последна седница на МГК со која посредува Сезер.
Тој ќе ја напушти функцијата веднаш штом ќе биде избран неговиот наследник.
(НТВ, Хуријет, Њу Анатолијан, Сабах - 21/08/07)
