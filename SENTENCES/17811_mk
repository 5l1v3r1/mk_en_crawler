20/12/2006
БРИСЕЛ, Белгија -- Турција и Косово ќе останат клучните прашања за време на престојното претседателство на Германија со ЕУ, кое започнува во јануари. 
Говорејќи во вторникот (19-ти декември) во Брисел, германскиот министер за надворешни работи, Франк-Волтер Стајнмаер, рече дека решавањето на проблемот со статусот на Косово и подготвувањето на ЕУ да ја преземе главната улога во спроведувањето на тоа решение ќе бидат помеѓу главните приоритети. 
Стајнмаер, исто така, рече дека одлуката на ЕУ од минатата недела за делумно замрзнување на разговорите со Турција е разумна -- со оглед на тоа што Анкара не ги исполни царинските обврски кон земјата-членка на ЕУ Кипар. 
Тој, сепак, истакна дека вратата на ЕУ останува отворена за Турција и дека Берлин ќе побара продолжување на преговорите Турција-ЕУ со отворање на „две до четири“ нови поглавја. 
(ДПA, НТВ, Бета, Танјуг - 19/12/06)
