10/01/2008
СКОПЈЕ, Македонија -- Локалните медиуми во средата (9-ти јануари) објавија дека Македонија ќе воведе визи за граѓаните на повеќе од 140 земји, почнувајќи од 1-ви февруари.
Мерката е дел од обврските на земјата како аспирантка за членство во ЕУ.
Нема да бидат воведени визи за земјите од поранешна Југославија, бидејќи некои од нив се веќе кандидатки за членство во ЕУ, додека другите имаат договори за визни олеснувања со Унијата.
Почнувајќи од 1-ви февруари, ќе се издаваат визи за албанските државјани што влегуваат во Македонија, во амбасадата на земјата во Тирана, наместо на граничниот премин.
Албанија ја критикуваше промената, нарекувајќи ја враќање во времето на стариот режим.
На луѓето што живеат во Косово нема да им се потребни визи за влез во Македонија сé додека имаат пасоши издадени од УНМИК.
Ако Косово стане независна држава и почне да издава свои сопствени пасоши, новиот визен режим ќе биде воведен и за нив.
(Утрински весник, Дневник - 10/01/08;
Maкфакс, СРНА - 09/01/08)
