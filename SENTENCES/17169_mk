01/06/2006
ВИЕНА, Австрија -- Шестиот круг преговори за децентрализацијата на Косово заврши во средата (31-ви мај) во Виена без каков било конкретен договор помеѓу делегациите од Белград и Приштина. 
Фокусот беше ставен на економските прашања, вклучувајќи ја и приватизацијата во Косово и надворешниот долг на покраината, кој моментно го исплаќа Белград. 
По неговото завршување, заменик-претставникот на ОН, Алберт Рохан, кој претседаваше со состанокот, истакна дека мора да се решат сложените економски прашања, без оглед на исходот од процесот на решавање на статусот.
Во други вести, непознат вооружен напаѓач уби еден млад косовски Србин во заседа на патот во средата вечер. 
УНМИК вели дека нападот се случил додека Миљан Весковиќ се возел дома по патот Звечан-Житковец. 
Претходно истиот ден, во експлозија на бомба беше оштетен мост во Косово кој поврзува две села -- Грабац и Биц -- населени претежно со српски повратници. 
(Данас, РТС, Бета - 01/06/06; РТС, Бета, Косова лајв, Танјуг - 31/05/06)
