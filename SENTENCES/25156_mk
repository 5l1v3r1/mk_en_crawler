26/08/2009
СКОПЈЕ, Македонија -- Преговорите за спорот околу името помеѓу Грција и Македонија, под покровителство на ОН, влегуваат во нова фаза, македонските медиуми ја цитираа изјавата на грчката министерка за надворешни работи, Дора Бакојани, во вторникот (25-ти август).
Според грчкиот весник Нафтемборики, Бакојани рече дека Грција се соочува со важен шестмесечен период за решавање на клучни прашања во својата надворешна политика, вклучително и спорот за името.
Таа тврди дека Грција учествува конструктивно во разговорите, со цел да се постигне взаемно прифатливо решение.
Спорот ја блокираше кандидатурата на Македонија за членство во ЕУ и НАТО.
(Утрински весник - 26/08/09;
MИА, A1 - 25/08/09)
