09/04/2008
AНКАРА, Турција -- Владејачката Партија на правдата и развојот (АКП) во вторникот (8-ми април) ја дефинираше стратегијата која ќе й овозможи во месеците што следат да го одбегнува обидот за нејзино затворање.
Главниот обвинител Абдурахман Јалцинкаја поднесе барање до судот за забрана на АКП, поради наводно поткопување на секуларниот карактер на Турција.
Како одговор на ова, АКП отпочна широк пакет за демократизација, по уставниот амандман за спречување на какво било затворање од страна на Уставниот суд.
АКП, исто така, планира да побара поддршка од опозициските партии.
Претставниците на ЕУ и понатаму го критикуваат случајот за затворање на АКП -- шефот за надворешна политика Хавиер Солана во вторникот рече дека овој потег претставува голем ризик за кандидатурата на Турција за пристап во ЕУ.
(Радикал, Сабах, Заман - 09/04/08;
Ројтерс - 08/04/08)
