30/08/2010
БЕЛГРАД, Србија -- Министерот за внатрешни работи Ивица Дачиќ изјави во неделата (29-ти август) дека неговата земја ќе помогне во истрагата на активностите на австриската Хипо Алпе Адриа банка која е осомничена за перење пари за наводниот наркобос во Србија. 
Дачиќ рече дека за време на неговата неодамнешна посета на Австрија, тој разговарал за случајот со началникот на полицијата во земјата, Франц Ланг. 
Според извештаите во медиумите, наркодилерот Дарко Сариќ испрал околу 100 милиони евра во периодот помеѓу 2007-та и 2009-та година преку оваа австриска банка, која бил национализирана во декември. 
Нејзиниот поранешен извршен директор, Волфганг Култерерr, беше уапсен на почетокот од овој месец.
Во другите вести, по заедничката полициска операција од страна на Србија и Босна и Херцеговина (БиХ), Дачиќ соопшти дека шест лица биле уапсени и биле запленети 15 кг експлозив и шест рачни гранати за време на викендот. 
Петмина од осомничените беа уапсени во Србија, а уште еден беше уапсен во БиХ под обвинение дека шверцувале експлозив и оружје. 
(Tanjug, RTS, Beta, RTRS, AFP - 29/08/10)
