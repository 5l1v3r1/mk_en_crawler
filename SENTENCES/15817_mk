21/07/2006
СКОПЈЕ, Македонија -- ВМРО-ДПМНЕ, која победи на парламентарните избори на 5-ти јули во Македонија, во четвртокот (20-ти јули) објави дека конститутивната седница на новиот законодавен дом ќе се одржи в среда. 
Портпаролот на Државната изборна комисија, Зоран Таневски, рече дека седницата мора да биде свикана без да се чекаат евентуалните приговори на резултатите од прегласувањето во средата. 
Тој, исто така, рече дека прегласувањето резултирало со уште еден пратенички мандат за ВМРО-ДПМНЕ и еден помалку за Демократската унија за интеграција на етничките Албанци.
Во другите вести, околу 20.000 Македонци аплицирале за бугарско државјанство, со приближувањето на Бугарија до членството во ЕУ, објавија во четвртокот меѓународните медиуми. 
Други 20.000 веќе ги добиле новите пасоши, кои им овозможуваат да патуваат во поголем дел од Европа без визи. 
Набљудувачите очекуваат заинтересираноста за бугарски пасоши да се зголемува ако Европа ги отвори своите пазари на труд за бугарските граѓани кога земјата ќе пристапи во ЕУ. 
(Вечер - 21/07/06; ЕУ Обсервер, Макфакс, А1 ТВ, МРТ, Телма ТВ - 20/07/06)
