22/01/2010
ПРИШТИНА, Косово -- Владата и Меѓународната цивилна канцеларија (ИЦО) ги интензивираат напорите за создавање нова општина во северно Косово, објави во петокот (22-ри јануари) приштинскиот весник Коха Диторе.
Формирањето општина во северна Митровица, каде што доминира српското население, се смета за ставање на тој дел од Косово во рамките на уставот на државата, наместо под контрола на Белград.
Високи меѓународни претставници изјавија за весникот дека ИЦО -- на двете страни од реката Ибар -- е во контакт со заедниците во врска со долгопланираната општина.
Но, Оливер Ивановиќ, државен секретар во српското Министерство за Косово, рече дека овие напори ќе пропаднат.
„Митровица не е Грачаница.
Ние имаме свои институции и ќе продолжиме да ги имаме“, се цитира изјавата на Ивановиќ, кој ја потврди поддршката на Белград за српските паралелни структури во Косово.
(Коха Диторе, Топ њус, Арта - 22/01/10)
