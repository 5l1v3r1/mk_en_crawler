06/04/2011
БЕЛГРАД, Србија -- Босиљка Младиќ, сопругата на бегалецот обвинет за воени злосторства и поранешен воен командант на босанските Срби, Ратко Младиќ, во вторникот (5-ти април) рече дека се сомнева оти нејзиниот сопруг е жив.
Говорејќи на отворањето на нејзиното судење за нелегално поседување оружје, таа му рече на судот дека ако Младиќ беше жив, тој ќе најдеше начин да контактира со своето семејство.
Минатата година Босиљка Младиќ побара од судот официјално да го прогласи нејзиниот сопруг за мртов, за да може неговото семејство да го среди неговиот имот и да ја добие неговата пензија.
Апсењето на Младиќ и воениот водач на хрватските Срби, Горан Хаџиќ, останува клучен услов за интеграцијата на Србија во ЕУ.
(РТС, Танјуг, Б92 - 05/04/11)
