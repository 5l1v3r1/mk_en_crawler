27/06/2010
БРИСЕЛ, Белгија -- Проширувањето на ЕУ ќе биде меѓу приоритетите на белгиското претседавање со блокот од 27 нации, кое започнува в четврток (1-ви јули).
Премиерот Ив Летерм и министерот за надворешни работи, Стив Вакацкере, ја претставија програмата на шестмесечното претседавање минатата недела.
Летерм истакна дека неговата земја е страсен поддржувач на процесот на интеграција во ЕУ, додека Ванацкере истакна дека секоја земја мора да ги исполни неопходните критериуми и да ги спроведе потребните реформи пред да биде поканета да пристапи во Унијата.
Потврдувајќи дека Хрватска е близу до постигнување на својата цел за членство во ЕУ, тие сепак не дадоа конкретна временска рамка.
Што се однесува до визната либерализација за Босна и Херцеговина и Албанија, Ванацкере рече дека за прашањето е можно да се дискутира во септември.
Тој предвиде дека ЕУ, најверојатно, ќе ги разгледа апликациите за членство на Србија во ЕУ исто така во тој период.
(Б92, Бета, Танјуг, Радио Слободна Европа, Radio.net - 25/06/10)
