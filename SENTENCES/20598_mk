10/09/2007
САРАЕВО, Босна и Херцеговина (БиХ) -- Разговорите во врска со новиот документ за полициските реформи поднесен од страна на високиот претставник Мирослав Лајчак ќе продолжат в среда (12-ти септември), објави весникот „Независне новине“ во понеделникот, цитирајќи извори од локалните партии.
Тие ќе се одржат на експертско ниво со претставниците на сите политички партии и заменик високиот претставник Јозек Пандур.
Во саботата најголемата партија во Република Српска, Партијата на независните социјалдемократи, посочи дека е можно да се обиде повторно да го одложи процесот.
Српскиот член на трипартитното претседателство на БиХ, Небојша Радмановиќ, рече дека преговорите за полициските реформи треба да се одржат истовремено со оние за уставните реформи.
Лајчак постави краен рок до крајот на септември за постигнување согласност во врска со полициските реформи, услов за потпишување на Договорот за стабилизација и асоцијација со ЕУ.
(Независне новине, РТРС - 10/09/07)
