14/05/2007
ПОДГОРИЦА, Црна Гора -- Славица Милачиќ, црногорската амбасадорка во ЕУ, изминатиот викенд рече дека потпишувањето на Спогодбата за стабилизација и асоцијација со ЕУ може да се очекува во октомври.
Документот, парафиран за време на посетата на комесарот за проширување на ЕУ, Оли Рен, на Подгорица во март, сега се преведува на сите официјални јазиција на ЕУ.
Со оглед на претстојните летни одмори, најверојатна временска рамка за потпишувањето е оваа есен, рече таа.
Во другите вести, црногорска делегација во која учествуваа и владини претставници и членови на парламентот ја заврши дводневната посета на седиштето на НАТО во Брисел во петокот.
Фокусот беше ставен на реформите што мора да се спроведат во рамките на членството во програмата Партнерство за мир.
(Минa - 14/05/07;
Побједa - 12/05/07)
