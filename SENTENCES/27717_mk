25/10/2010
ЛУКСЕМБУРГ -- Министрите за надворешни работи на ЕУ во понеделник (25-ти октомври) се договорија да побараат од Европската комисија да започне со оценување на барањето на Србија за членство во ЕУ, но во исто време предупредија дека понатамошниот напредок на Белград ќе зависи од неговата целосна соработка со трибуналот за воени злосторства во Хаг. 
„Српската помош во клучното прашање на апсењето на двајцата преостанати бегалци, Ратко Младиќ и Горан Хаџиќ, ќе биде најубедлив доказ за српските напори и соработка“, се вели во заедничката декларација, цитирана од ДПА. 
Србија го поднесе барањето за членство минатиот декември. 
(АФП, ДПА, Ројтерс, Блумберг, Бета, Танјуг, Б92 - 25/10/10)
