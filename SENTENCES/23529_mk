29/07/2009
ПРИШТИНА, Косово -- Американското Федерално биро за истраги (ФБИ) уапси седум лица од Северна Каролина, обвинети дека планирале терористички напади во странство, вклучително и во Косово, Израел, Јордан и Пакистан, објавија локалните медиуми во средата (29-ти јули). 
Меѓу уапсените и е Хисен Шерифи, роден во Косово, а законски државјанин на Соединетите Држави. 
Другите уапсени се американски граѓани. 
Тие се обвинети за заговор за обезбедување материјална поддршка за терористи, заговор за убиство, киднапирање и повреда на лица во странство.
Во другите вести, косовскиот државјанин Мехмет Укшини во вторникот беше екстрадиран од Косово во Македонија, каде што беше уапсен во октомври. 
Укшини е осомничен за вршење воени злосторства за време на конфликтот во Косово. 
Тој беше уапсен врз основа на потерницата што ја иицираше Србија. 
(Експрес, Коха Диторе, Косова Сот - 29/07/09; Кохавижн, РТК - 28/07/09)
