06/09/2010
ЗАГРЕБ, Хрватскa -- Известувачот на Европскиот парламент за Хрватска, Ханес Свобода, е оптимист дека земјата ќе може да ги заокружи своите разговори за пристапување во ЕУ до следната пролет, објавија локалните медиуми во неделата (5-ти септември). 
Свобода, коментирајќи во врска со својата неодамнешна посета на Загреб, рече дека целта на Хрватска е да ги комплетира разговорите во март 2011 година. 
Во исто време, тој истакна дека преостанатите поглавја -- за судството и основните права и конкурентноста -- се меѓу најтешките. 
Тој, исто така, истакна дека неколку членки на ЕУ внимателно ги следат напорите на Хрватска за реформа на своето судство и борба против корупцијата, како и нивото на соработка на државата со Хашкиот трибунал за воени злосторства. 
(Дојче Веле, Пословни дневник - 05/09/10)
