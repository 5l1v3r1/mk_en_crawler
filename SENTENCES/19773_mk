21/09/2007
БЕЛГРАД, Србија -- Обвинителот на ОН за воени злосторства, Карла дел Понте, во четвртокот (20-ти септември) се состана со официјалните претставници во Белград, на разговори околу документите што Србија мора да му ги предаде на Хашкиот трибунал.
Таа на премиерот Воислав Коштуница му рече дека земјата мора да ги исполни своите обврски и да ги изведе сите преостанати бегалци обвинети за воени злосторства пред лицето на правдата што е можно побргу.
Дел Понте, исто така, се состана со Расим Љајиќ, шеф на српскиот национален совет за врски со ОН, на разговори околу целокупната соработка со Трибуналот.
Извештајот што Дел Понте ќе го подготви за Европската комисија во врска со нивото на соработка на Србија ќе биде генерално позитивен, според белградскиот канал Б92.
Соработката со обвинителите на ОН претставува услов за потпишување на Договорот за стабилизација и асоцијација со Србија.
Во другите вести, во заедничка акција на српската и косовската полиција разоткриен е заговор за снабдување на српските муслимански екстремисти со оружје.
Според неофицијалните извештаи, дилерот со оружје е уапсен во Митровица за продажба на оружје на осомничените за тероризам во јужниот српски регион Санџак.
Српската полиција минатиот јуни изврши рација во, како што ги опиша, терористичките кампови за обука, при што заплени голема количина муниција и експлозиви.
(Б92, Бета, Танјуг, ДПА, БИРН, АП, Аки, Еуроњус - 20/09/07)
