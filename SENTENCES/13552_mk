21/09/2005
БРИСЕЛ, Белгија -- Во вторникот (20-ти септември) ЕУ се доближи до постигнување на договор во врска со започнувањето на разговорите за пристапување со Турција, и покрај приговорот во последен момент од страна на Кипар.
Амбасадорите на земјите-членки на ЕУ во понеделникот се согласија околу текстот на изјавата за одбивањето на Анкара да го признае Кипар.
Во нацрт-декларацијата се вели дека Турција ќе мора да ја признае владата на кипарските Грци пред своето пристапување во ЕУ.
Но, Кипар во вторникот ја повлече својата поддршка за текстот.
Кипарскиот претседател Тасос Пападопулос изјави дека неговата земја е задоволна од декларацијата, но бара да се разгледаат некои „процедурални“ аспекти.
Тој истакна дека сите земји-членки на ЕУ треба да се состанат в среда на разговори околу ова прашање.
Откако ќе биде усвоена изјавата тие ќе започнат расправа за основните принципи на преговорите со Турција.
(Интернешнал хералд трибјун - 21/09/05;
AФП, ЕУобсервер - 20/09/05)
