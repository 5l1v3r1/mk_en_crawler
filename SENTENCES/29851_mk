21/04/2011
ПРИШТИНА, Косово -- Владата сака да направи уставни измени што ќе стават крај на надгледуваната независност од страна на меѓународната заедница. 
Во своето обраќање пред владата во средата (20-ри април) премиерот Хашим Тачи истакна дека овие промени ќе бидат направени заедно со измените на изборниот закон. 
Првиот заменик на Тачи, Хајредин Куци, се согласи, велејќи им на новинарите дека „Со нашето приближување до НАТО и ЕУ, потребата од меѓународно надгледување треба да се намали“.
Надгледувачите на независноста велат дека завршувањето на овој процес зависи само од напредокот во Косово. 
Питер Фејт, шефот на Меѓународната цивилна канцеларија, рече дека „земјата постигна напредок, но има некои незавршени прашања, како што е Северот“. 
Тој го даде својот коментар по состанокот со министерот за култура, Мемли Красниќи. 
(Tелеграфи, Кохавижн, РТК, Клан Косова - 20/04/11)
