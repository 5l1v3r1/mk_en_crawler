09/06/2010
БЕЛГРАД, Србија -- Полицијата ја приведе и сослуша сопругата на поранешниот командант на босанските Срби Ратко Младиќ, во вторникот (8-ми јуни) за поседување нелегално оружје.
Адвокатот на Босиљка Младиќ, Милош Саљиќ, изјави за белградскиот весник „Вечерње новости“ дека оружјето било запленето за време на рацијата во декември 2008 година во семејниот дом во Белград.
Тој тврди дека нејзиното притворање претставува одговор на напорите на семејството да го прогласат Младиќ за мртов.
Расим Љајиќ, шеф на српскиот национален совет за соработка со Хашкиот трибунал за воени злосторства го негира тоа, велејќи дека владата не применува притисок врз семејството на Младиќ.
(Вечерње новости, РТС, Б92 - 09/06/10)
