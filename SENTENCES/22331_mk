16/10/2008
ПРИШТИНА, Косово -- Командантот на ЕУЛЕКС Ив де Кермабон во средата (15-ти октомври) рече дека распоредувањето на мисија на ЕУ во Косово нема е поврзано со пристапот на Србија во ЕУ.
„Овие два процеси се паралелни.
Јас сум задолжен за распоредувањето на мисијата во Косово, и од моја страна, нема да бидат поставувани вакви услови“, рече тој.
Де Кермабон потврди дека мисијата ќе биде распоредена врз основа на Резолуцијата 1244 на Советот за безбедност на ОН, која Белград ја признава, и врз основа на одлуката на сите 27 членки на ЕУ.
Во другите вести од средата, специјалниот претставник на ЕУ во Косово, Питер Фејт, рече дека ЕУЛЕКС може да добие одредена форма на одобрение од ОН за своите операции во Косово.
Фејт, исто така, истакна дека соработката на Србија е неопходна за да се овозможи распоредување во северно Косово „со оглед на тоа што заедницата на косовските Срби добива инструкции од Белград“.
(Зери, Лајм, Експрес, Коха Диторе, Б92 - 16/10/08;
Бета, Вечерње новости, РТС, Б92 - 15/10/08)
