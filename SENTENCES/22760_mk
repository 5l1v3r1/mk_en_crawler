09/07/2008
ПРИШТИНА, Косово -- Преговорите за статусот на Косово се завршени, рече шефот на УНМИК, Ламберто Заниер, во вторникот (8-ми јули) во северна Митровица.
„Сега влеговме во нова фаза од решавањето на проблемите“, рече тој за време на неговата прва посета на северно Косово по пристигнувањето во земјата минатиот месец.
Исто така во вторникот, генералниот директор на Политичкиот директорат при британското Министерство за надворешни работи и Комонвелтот, Марк Лајол Грант, ја посети Приштина.
Тој рече дека ниту Велика Британија, ниту меѓународната Контакт-група нема да ги одобрат српските паралелни структури во Косово.
„Нашиот став е јасен -- поделбата не е опција“, рече Грант.
Истиот ден во Приштина беше основан координативен совет за владеењето на правото.
Со истиот претседаваат косовскиот вицепремиер Хајредин Куци и командантот на ЕУЛЕКС, Ив де Кермабон.
(Експрес, Телеграфи, Коха Диторе, Кохавижн, Зери, Лајм, Епока е ре - 09/07/08;
Косовапрес, Косовалајв - 08/07/08)
