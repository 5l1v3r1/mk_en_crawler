22/01/2008
АНКАРА, Турција -- Судот подигна обвиненија уште против тројца осомничени во врска со нападот со автомобил-бомба во Дијарбакир претходно овој месец, во кој загинаа седум лица, а повеќе од 60 беа повредени, вклучително и ученици и персонал. 
Осомничениот бомбашки напаѓач, наводно, признал дека го извршил нападот по наредба на терористичката Курдистанска работничка партија (ПКК) како одмазда за нападите на турската армија на нејзините бази во северен Ирак. 
ПКК вели дека бомбашкиот напад е дело на курдски милитанти надвор од нејзина контрола.
Во другите вести, Министерството за здравство потврди дека смртоносниот вид од птичјиот грип Х5Н1 е откриен на живинарска фарма во северна Турција. 
Фармата, во селото Саз, е под карантин. 
Пред две години од птичји грип починаа четири деца во мало село во источна Турција. 
(Ројтерс, НТВ, РИА Новости, ДПА - 22/01/08; АФП, новинска агенција Анадолу, СНН Турк, АП - 21/01/08)
