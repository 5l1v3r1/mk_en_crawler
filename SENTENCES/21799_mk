23/09/2008
ПРИШТИНА, Косово -- Хелсиншкиот комитет во понеделникот (22-ри септември) во Приштина претстави извештај насловен како „Заборавениот свет на српските енклави“ во кој се критикуваат српската и руската политика кон Косово. 
Во извештајот, која се заснова на неколкумесечното истражување спроведено во соработка со Хелсиншкиот комитет за човекови права во Србија, се вели дека пропагандата за поддршка на поделбата на Косово објаснува зошто косовските Срби се свртени кон Белград за насоки наместо кон Приштина. 
Во документот, исто така, се заклучува дека слободата на движењето повеќе не претставува проблем за косовските Срби. 
Наместо тоа, заедницата се соочува со проблеми поврзани со невработеноста и здравството, кои ги делат и косовските Албанци.
Во другите вести, 50 нови меѓународни припадници й се приклучија на мисијата на ЕУЛЕКС изминатиот викенд. 
„По овие новопристигнати припадници ќе следат уште по 100 други неделно“, рече Ив де Кермабон, шеф на мисијата, во понеделникот. 
Сепак, државниот секретар во српското Министерство за Косово, Оливер Ивановиќ, ја отфрли можноста за распоредување на судиите на ЕУЛЕКС во судовите во областите со претежно српско население. 
Тој предвиде дека разговорите помеѓу Белград и УНМИК ќе завршат со тоа што Србите и другите судии ќе останат на своите позиции во согласност со регулативите на УНМИК. 
(Зери, Лајм, Коха Диторе - 23/09/08; Кохавижн, Балкан инсајт, Алсат, Танјуг - 22/09/08)
