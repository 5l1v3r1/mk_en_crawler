14/09/2008
СКОПЈЕ, Македонија -- Mакедонија не треба да ја обвинува Грција ако не добие датум за почеток на разговорите за пристап во ЕУ, рече амбасадорот на ЕУ во Скопје, Ерван Фуере, во петокот (12-ти септември). 
Ако се случи тоа, рече тој, причина ќе бидат проблемите што се случија на последните избори, недостатокот на политички дијалог и бојкотот на институциите од страна на опозицијата, изјави Фуере за новинарите по состанокот со францускиот амбасадор во Скопје, Бернард Валеро. 
Минатата недела премиерот Никола Груевски ја обвини Грција дека го попречува процесот на интеграција на Македонија во ЕУ поради спорот околу името помеѓу двете земји.
„Сите знаеме дека македонските граѓани не се глупави и мора да им се каже вистината“, рече Фуере. 
Валеро, пак, рече дека инцидентите што ги нарушија изборите во јуни не смеат да се повторат на следните избори, закажани за 2009 година. 
(Дневник, Времe - 13/09/08, Maкфакс, А1, Алсат ТВ - 12/09/08)
