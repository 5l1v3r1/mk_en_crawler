01/12/2009
ЗАГРЕБ, Хрватска -- Канцеларијата против корупција, УСКОК, поднесе обвинение против Невен Јурица, поранешен шеф на хрватската мисија во ОН, за злоупотреба на службената должност и проневера на најмалку 79.000 евра. 
Обвиненијата од понеделникот (30-ти ноември) уследија по истрагата која траеше скоро пет месеци. 
Се наведува дека меѓу 2007 и 2008 година Јурица користел државни пари за приватни трошоци. 
Во април оваа година, тој побарал да биде ослободен од должностите, наведувајќи ги како причина здравствените проблеми. 
Министерството за надворешни работи и европска интеграција ја зајакна контролата над трошоците на мисијата на ОН на крајот од јуни, откако откри некои нерегуларности. 
(ХРТ, ХИНА, Пословни, Вечерњи лист - 30/11/09)
