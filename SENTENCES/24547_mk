09/12/2008
TИРАНА, Албанија -- Полицијата во понеделникот (8-ми декември) во Ѓирокастро уапси четворица осомничени шверцери со дрога, во врска со 101 килограм марихуана пронајдени претходно во напуштен автомобил во близина на преминот Какавија на албанско-грчката граница.
Трговијата со дрога од Албанија за Грција се зголеми откако Тирана го продолжи мораториумот за моторните чамци долж албанскиот брег за борба против трговијата со дрога за Италија.
Во другите вести од понеделникот Албанија ја одбележа годишнината од формирањето на студентското движење во 1990 година, кое доведе до пад на комунистичкиот режим.
Премиерот Сали Бериша одржа говор пред илјадници студенти и млади собрани да ја прослават годишнината, која се совпадна со Националниот ден на младоста.
(Шекули, Балканвеб, Клан, Топ ченал, Твш - 08/12/08)
