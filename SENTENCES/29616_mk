27/04/2011
БУКУРЕШТ, Романија -- Владата ќе одлучува за усвојувањето на единствена валута до крајот на април, по разговорите со претседателот и претставниците на Централната банка, рече премиерот Емил Боц во вторникот (26-ти април). 
Тој додаде дека романската програма за конвергенција не е финална и зависи од одобрението на владата. 
Коментарот уследи откако локалните медиуми дојдоа до нацрт-програмата за конвергенција за 2011-2014, која не ги вклучуваше изгледите за краен рок за усвојување на еврото до 2014 година. 
Документот само го споменува периодот 2013-2014 како перспектива за влез во Европскиот механизам на девизниот курс II (ЕРМ II). 
Претседателот Трајан Басеску и некои претставници на Централната банка претходно навестија можно одложување на крајниот рок во 2015 година, тврдејќи дека на монетарната политика ѝ треба понатамошна независност за да ги контролира последиците од рецесијата. 
(Aдеварул, Зиаре, Котидианул - 26/04/11)
