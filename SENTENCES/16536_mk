12/05/2006
БРИСЕЛ, Белгија -- Извештајот на ЕУ за напредокот на Бугарија и Романија ќе ги предупреди двете земји дека ризикуваат губење на големи количини европска помош, објави во четвртокот (11-ти мај) Ројтерс. 
Новинската агенција, која обезбеди копија од нацрт-извештајот, рече дека Бугарија и Романија досега не успеале да формираат агенции за исплата за земјоделските субвенции од ЕУ и дека Софија сé уште не е подготвена за исплаќање на регионалната помош на ЕУ. 
Европската комисија (ЕК) вели дека исплатите за двете земји ќе бидат прекинати додека не се решат овие проблеми. 
Романија ги намали „областите за кои постоеше сериозна загриженост“ на четири од 14, а Бугарија на шест од вкупно 16 од последниот извештај на ЕК во октомври 2005 година. 
Официјалната верзија на новиот извештај ќе биде обелоденета во вторник, откако земјите-членки на ЕУ ќе ја одобрат. 
(Девет часот, Дневник - 12/05/06; Ројтерс, Фокус, Медиафакс - 11/05/06)
