19/04/2011
AНКАРА, Турција -- Изборниот одбор во понеделникот (18-ти април) донесе одлука дека 12 прокурдски политичари, кои беа регистрирани како независни кандидати на општите избори на 12-ти јуни не ги исполнуваат условите за учество поради нивната вмешаност во терористички активности. 
Водачот на прокурдската Партија на мирот и демократијата (БДП) Селахатин Демиртас ја критикуваше пресудата како политички мотивирана. 
Тој индиректно ја посочи владејачката Партија на правдата и развојот и се закани со бојкот на изборите. 
„Ова е фашистичко спроведување. 
Не можеме да учествуваме на антидемократски, неправични избори“, рече Демиртас за НТВ. 
(Сабах, Ватан - 19/04/11; НТВ, новинска агенција Анадолу, СНН - 18/04/11)
