23/10/2008
ПРИШТИНА, Косово -- Соединетите Држави и ЕУ во средата (22-ри октомври) потпишаа договор за американско учество во мисијата на ЕУ, ЕУЛЕКС, во Косово. 
Околу 80 американски полицајци, судии и обвинители ќе бидат распоредени во Косово, што ќе биде првпат американски персонал да учествува во мисија на ЕУ. 
„ЕУ и САД имаат взаемна желба да работат заеднички за поддршка на развојот на демократските стандарди во Косово, особено во зајакнувањето на независниот и мултиетнички систем на владеење на правото“, рече американскиот државен секретар за европски и евроазиски прашања, Даниел Фрид, по потпишувањето на договорот. 
Министерскиот совет на ЕУ го одобри американското учество во ЕУЛЕКС минатата недела. 
Мисијата, исто така, вклучува претставници од неколку земји што не се членки на ЕУ, како што се Турција, Швајцарија, Хрватска и Норвешка. 
(Коха Диторе, Зери, ВОА, Експрес, РТК, Телеграфи - 23/10/08)
