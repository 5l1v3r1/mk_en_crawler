03/03/2010
Хрватскиот скијач Ивица Костелиќ (30), освои сребро во категоријата слалом за мажи на Зимската олимпијада во Ванкувер.
Италијанецот Џулијано Разоли го победи за само 17 стотинки.
Костелиќ го освои првиот сребрен медал во Суперкомбинирана категорија на 21-ви февруари.
Aлбанијa му се придружи на светот во прославите на 200-тата годишнина од раѓањето на композиторот Фредерик Шопен во понеделникот (1-ви март).
Во рамките на прославите, градоначалникот на Тирана Еди Рама инаугурираше плоштад во близина на Академијата на уметностите која го доби името на славниот музичар, кој е роден во Варшава на 1-ви март 1810 година.
Косовскиот фестивал на документарен и краткометражен филм Докуфест, се најде на листата на 25 најдобри фестивали во светот од страна на американскиот критичар АЏ Шнак во четвртокот (25-ти февруари).
Докуфест доби пофалби за квалитет, разновидноста на проекции, како и за живописниот град домаќин Призрен, во јужно Косово.
Српската тениска ѕвезда Новак Ѓоковиќ ја одбрани својата титула на шампионатот во Дубаи поразувајќи го Русинот Михаил Јузни со 7:5, 5:7, 6:3 во неделата (28-ми февруари), обезбедувајќи ја 17-тата титула во својата кариера.
Во полуфиналето, Ѓоковиќ го порази Маркос Багдатис од Кипар.
Истанбул е домаќин на 6-тиот Фестивал на краткометражен филм Акбанк од понеделникот (1-ви март) до 11-ти март.
На настанот беа прикажани 98 филмови од 24 држави и вклучува различни дискусии и работилници.
Српскиот министер за култура Небојша Брадиќ и неговиот словачки колега Марек Мадариќ потпишаа програма за соработка меѓу нивните министерства до 2013 година.
Договорот, потпишан во петокот (26-ти февруари), предвидува размена на информации, искуства и уметници меѓу двете држави, истовремено промовирајќи ја културата на секој од нив.
Бас оперскиот-пејач Александар Стефаноски стана првиот Maкедонец кој настапил на миланската Скала.
Тој учествуваше во операта на чешкиот композитор „Од куќата на мртвиот“ на крајот од февруари.
Софијa ќе биде домаќин на 14-тиот Меѓународен Софиски филмски фестивал од петокот (5-ти март) до 25-ти март.
Повеќе од 100 играни филмови, 20 документарни и 50 краткометражни филмови ќе бидат прикажани на настанот.
За првпат, покрај традиционалните проекции во Софија, Бургас и Пловдив, фестивалот ќе посети и повеќе од десет други градови, вклучително Благоевград, Стара Загора и Сливен.
(Разни извори -- 24/02/10-03/03/10)
