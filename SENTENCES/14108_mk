15/08/2005
САРАЕВО, Босна и Херцеговина (БиХ) -- Високиот претставник Педи Ешдаун изминатиов викенд изрази загриженост поради контроверзната одлука на претседателот на Федерацијата на БиХ (ФБиХ), Нико Лозанчиќ, за намалување на затворската казна на поранешниот министер за одбрана на ФБиХ Мирослав Прце, кој е затворен поради злоупотреба на функцијата и проневера.
Според соопштението од канцеларијата на Ешдаун од саботата (13-ти август) одлуката за драстично намалување на казната од пет на една година го доведува во прашање владеењето на правото.
Прце беше осуден минатиот септември во врска со случајот „Херцеговачка банка“ и финансирањето на нелегалните обиди за хрватска самоуправа.
Во други, Министерството за транспорт и комуникации на БиХ објави дека патот низ кој ќе поминува паневропскиот транспортен Коридор Вц на босанската територија е одобрен на состанокот помеѓу министерот Бранко Докиќ и експертите што работат на проектот во петокот.
Делот во БиХ ќе биде долг вкупно 340 километри, вклучувајќи и 75 километри тунели и 33 километри мостови.
(Фена, Независне новине - 14/08/05;
Ослобоѓење, Дневни аваз, Независне новине - 13/08/05;
НТВ, РТРС - 12/08/05)
