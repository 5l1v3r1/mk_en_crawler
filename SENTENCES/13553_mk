22/12/2005
ТИРАНА, Албанија -- За време на посетата на Тирана во средата (21-ви декември) италијанскиот заменик државен обвинител против мафијата, Фраческо Мандои, го пофали високото ниво на соработка помеѓу италијанските и албанските власти, кое неодамна резултираше со успешна заедничка операција „Харем“ против организираниот криминал. 
Според Мандои операцијата „Харем“, која се подготвуваше шест години, беше значителен удар за мафијата во регионот.
Во другите вести, делегација парламентарци од Косово ја посети Тирана на разговори со високи официјални претставници, меѓу кои и со претседателот Алфред Мојсиу. 
Тој повика на единство помеѓу различните политички сили на косовските Албанци, истакнувајќи дека тоа е од најголема важност, сега кога треба да се одреди конечниот статус на покраината. 
(Албански вести - 22/12/05; веб-страница на албанскиот претседател, Танјуг - 21/12/05)
