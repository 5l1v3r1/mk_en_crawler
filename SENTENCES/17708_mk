25/01/2007
БРИСЕЛ, Белгија -- Новиот генерален секретар на ОН, Бан Ки Мун, ги повика водачите на двете етнички заедници во Кипар -- претседателот на кипарските Грци, Тасос Пападопулос, и водачот на кипарските Турци, Мехмет Али Талат -- да го спроведат договорот што го потпишаа на 8-ми јули 2006 година, по разговорите со претседателот на Европската комисија, Хозе Мануел Баросо, во Брисел.
Тој рече дека ќе ги охрабри Пападопулос и Талат да работат на спроведување на јулскиот рамковен договор, кој предвидува решавање на техничките прашања што влијаат на основниот квалитет на животот, како и одложување на разговорите за покомплицираните прашања.
Во Брисел, Ки Мун се состана и со генералниот секретар на НАТО, Јап де Хоп Шефер, во врска со процесот на решавање на статусот на Косово.
По состанокот тие објавија дека НАТО и ОН ќе усвојат декларација за соработка во врска со Косово и Авганистан.
(Нафтемпорики - 25/01/07;
КАН, веб-страница на НАТО, веб-страница на ОН, Танјуг, Бета - 24/01/07)
