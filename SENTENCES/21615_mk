27/10/2008
ПРИШТИНА, Косово -- Вкупно 650 војници на КФОР во Баталјонот на оперативните резервни сили од Германија и Австрија го започнаа своето распоредување во неделата (26-ти октомври) во северно Косово.
Војниците ќе останат таму до 17-ти ноември.
КФОР во саботата објави дека распоредувањето во регионот каде што доминира српското население не е поврзано со некоја конкретна ситуација.
Германско-австрискиот баталјон ќе спроведува операции во наредните недели во рамките на рутинските вежби, соопшти КФОР.
Во другите вести, претставникот на ОН во разговорите помеѓу Приштина и Белград, Ендру Ледли, предложи „административна поделба“ во северно Косово.
Во натписот објавен во понеделникот во приштинскиот весник „Коха Диторе“ се вели дека Ледли во петокот се состанал со косовските водачи за да ги информира во врска со својот предлог.
Тие, наводно, одбиле да му дозволат да го претстави и еднострано го прекинале состанокот.
Ледли работи на нови договори помеѓу Приштина и Белград, кои ќе овозможат спроведување на планот на генералниот секретар на ОН Бан Ки-Мун за реструктуирање на КФОР и распоредување на мисијата на ЕУ, ЕУЛЕКС.
(Коха Диторе, Кохавижн - 27/10/08;
Taнјуг, Б92, МИA - 26/10/08)
