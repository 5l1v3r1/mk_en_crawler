01/09/2009
БУКУРЕШТ, Романија -- Министерот за надворешни работи, Кристијан Диаконеску, во понеделникот (31-ви август) објави дека коалициските партнери -- Либералдемократската партија и Социјалдемократската партија -- се согласиле да го поддржат министерот за земјоделство Дачиан Циолос, во кандидатурата за комесар за земјоделство во следната Европска комисија. 
Диаконеску потврди дека добил зелено светло од своите колеги да преговара за портфолио за Романија. 
Тој, исто така, спомена дека Романија добила позитивни сигнали дека позицијата за земјоделството е слободна. 
Комесарите се номинирани од нивните влади и одобрени од Европскиот парламент. 
(Зиуа, Евениментул зилеи, Еурактив, Nine o'clock - 01/09/09; AФП - 31/08/09)
