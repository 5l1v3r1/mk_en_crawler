03/03/2008
Директорот на мисијата на УСАИД во Aлбанијa Eдвард Т.Ланду и албанскиот министер за здравство, Нард Ндока, на 22-ри февруари потпишаа договор за тригодишен проект, со цел подобрување на здравствената грижа во локалните болници.
Помеѓу другите работи, во рамките на проектот ќе биде воспоставен националниот информатички систем за електронско здравство, кој ќе чини околу 3,6 милиони евра.
Делови од грчкото крајбрежје е можно да потонат поради зголемувањето на нивоата на Егејското Море, според универзитетската студија објавена во весникот Eлефтеротипијa.
Според предвидувањата, во најдобар случај само 22 квадратни милји од крајбрежниот појас ќе бидат зафатени, додека според најлошото сценарио, ќе потонат 97,7 квадратни милји од Солунското крајбрежје.
Зголемените нивоа на морето се припишуваат на климатските промени.
Канада донираше нова опрема во вредност од 124.000 евра за болницата за педијатрија Соната во Салата, Хрватскa.
Парите ќе бидат подигнати преку Тери фокс ран, кој се организира во градови низ целиот свет за помош на истражувањата на ракот.
Пилот-проект за создавање бизнис-инкубатор започна во средата (27-ми февруари) во Тетово, Maкедонијa.
Целта е проектот, кој го подготвија заедно Универзитетот на Југоистична Европа во Тетово и фондацијата Институт Отворено општество, да привлече млади информатичари и специјалисти за телекомуникации и да ја подобри подготвеноста на Македонија на локалниот и глобалниот пазар.
Нови камери за следење на сообраќајот ќе бидат инсталирани низ целиот Кипар за подобрување на текот на возилата, објави во четвртокот (28-ми февруари) Министерството за транспорт.
Владата наскоро ќе ги покани заинтересираните за тендерот за новиот систем.
Истиот се очекува да чини околу 15 милиони евра.
Работилницата насловена како „Развој на ИТ општеството на БиХ -- пропуштени можности“ се одржа во четвртокот (28-ми февруари) во Сараево.
Настанот беше организиран од Здружението за информатичка технологија (БАИТ) на Босна и Херцеговина (БиХ).
Претседателот Брано Вујичиќ истакна дека во 2003 година имаше околу 200 ИТ фирми во БиХ, во споредба со 2.000 што постојат сега.
(Разни извори – 25/02/08-03/03/08)
