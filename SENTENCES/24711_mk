06/07/2009
НИКОЗИЈА, Кипар -- Двете кипарски заедници ќе подготват план за повторно обединување на поделениот остров до крајот на годинава, изјави во неделата (5-ти јули) водачот на кипарските Турци Мехмет Али Талат, во интервју за весникот Симерини на кипарските Грци.
Сепак, Талат предвиде дека ќе биде потребна меѓународна арбитража.
„Без позитивна интервенција [на меѓународната заедница], без мост кој ќе ги премости различните позиции на двете страни, ќе биде невозможно да се постигне решение“, истакна тој.
Талат го повтори ставот на кипарските Турци дека Турција треба да го задржи својот статус на гарант на островот, дури и по обединувањето.
Велика Британија, Турција и Грција имаат статусот на гарант во Кипар од 1960 година.
(Симерини, СКАИ, АНА-МПA - 05/07/09)
