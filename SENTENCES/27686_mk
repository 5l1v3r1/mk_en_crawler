28/06/2010
БЕЛГРАД, Србија -- Судењето на српски студент обвинет за напад на колега-студент во Њујорк пред две недели започна во понеделник (28-ми јуни) во Белград, но беше одложено скоро веднаш, откако неговиот адвокат не се појави.
Во март обвинителите подигнаа обвинение против Миладин Ковачевиќ за „нанесување тешки телесни повреди со можни смртни последици“, во врска со нападот врз колега-студент во Соединетите Држави.
Брајан Стајнхауер (22) од Бруклин, Њујорк, претрпе фрактура на черепот и тешка повреда на мозокот за време на тепачката со Ковачевиќ во мај 2008 година во бар во близина на универзитетот Бингамтон во северниот дел од Њујорк.
Ковачевиќ, исто така, е обвинет за фалсификување документи кои му овозможиле да ги напушти САД по инцидентот.
Рочиштата треба да продолжат на 13-ти септември.
(Бета, Танјуг, АП - 27/06/10)
