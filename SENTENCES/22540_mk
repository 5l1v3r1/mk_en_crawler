10/09/2008
AНКАРА, Турција -- Властите започнаа истрага за обвинителите вклучени во случајот на сомнителната група Ергенекон, рече во вторникот (9-ти септември) министерот за правда, Мехмет Али Сахин.
Тој за новинарите изјави дека назначил двајца инспектори да испитаат одреден број жалби против обвинителите, вклучително и истанбускиот јавен обвинител Зекерија Оз.
Во јуни властите уапсија 83 осомничени, вклучително и пензионирани армиски офицери, политичари и новинари, како дел од контроверзната истрага за Ергенекон.
Тие, наводно, планирале да поттикнат хаос и нереди со цел да предизвикаат државен удар против владата на Партијата на правдата и развојот (АКП).
Во другите вести, во напад на членовите на терористичката Курдистанска работничка партија (ПКК) загина еден турски војник во источната провинција Елазиг доцна во понеделникот, објавија медиумите во вторникот.
Во источната провинција Дијарбакир, пак, турските безбедносни сили убија двајца милитанти на ПКК, според турскиот Генералштаб.
(новинска агенција Анадолу, Хуријет, Ватан, Сабах - 09/09/08)
