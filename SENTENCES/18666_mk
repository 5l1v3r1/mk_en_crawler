09/07/2007
ТИРАНА, Албанија -- Парламентарните избори за претседател пропаднаа повторно во неделата (8-ми јули), кога ниту еден од двајцата кандидати не успеа да ги обезбеди потребните 84 гласови. 
Кандидатот на владејачката коалиција, Бамир Топи, заменик-претседателот на Демократската партија, освои 75 гласови. 
Поранешниот претседател на Социјалистичката партија, Фатос Нано, освои само два гласа, додека две гласачки ливчиња беа неважечки. 
Опозицијата предводена од социјалистите ја напушти салата пред гласањето, одбивајќи да поддржи кој било од кандидатите, макар што двајцата беа одобрени претходно попладнето од страна на Правната комисија на парламентот. 
Неуспешниот круг од гласањето во неделата, исто така, помина со контроверзност: Демократската партија рече дека истиот треба да се смета за прв круг, со оглед на тоа што не беа избрани конкретни кандидати во двата претходни круга. 
Социјалистите велат дека ова беше трет неуспешен круг, со што се отвори патот за предвремени општи избори. 
(Шекули, Кохајоне, Шкип - 09/07/07; Ројтерс, АП, АТА, Топ-ченал, Њус24ТВ, ВижнПлусТВ - 08/07/07)
