18/03/2005
БРИСЕЛ, Белгија -- Генералниот секретар на НАТО, Јап де Хоп Шефер, во четвртокот (17-ти март) им препорача на македонската владата и на народот да осигураат вториот круг од локалните избори „да ги исполни највисоките демократски стандарди“. 
Тој го потсети Скопје дека овие стандарди се очекуваат од секоја земја со аспирации за членство во Северната алијанса. 
Де Хоп Шефер изрази загриженост поради „сериозните нерегуларности“ во западна Македонија во првиот круг од изборите на 13-ти март, за разлика од, како што рече, „изборите кои поминаа генерално без инциденти“ во другите делови од земјата. 
Вториот круг ќе се одржи на 27-ми март. 
Од друга страна, македонскиот премиер Владо Бучковски во четвртокот изјави дека Владата ги испитува овие нерегуларности, додавајќи дека се покренати обвиненија против 19 лица. 
(AФП, МИА, А1 ТВ - 17/03/05)
