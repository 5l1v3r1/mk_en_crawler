12/12/2004
САРАЕВО, Босна и Херцеговина (БиХ) -- Високиот претставник Педи Ешдаун во петокот (10-ти декември) изјави дека немањето на целосна соработка од страна на БиХ со Хашкиот трибунал претставува главна пречка за тоа таа да стане стабилна, мирна и просперитетна европска демократија.
Тој додаде дека ова непочитување на Трибуналот значи дека земјата повторно не ги исполнува барањата на НАТО за пристап во програмата Партнерство за мир.
Во врска со сознанијата дека Армијата на Република Српска го заштитува обвинетиот за воени злосторства Ратко Младиќ, Ешдун рече дека токму оние институции кои треба да ги апсат обвинетите ги бранат истите.
(Онаса, Соопштение за медиумите на Канцеларијата на високиот претставник - 10/12/04)
