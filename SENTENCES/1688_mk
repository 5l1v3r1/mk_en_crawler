21/09/2011
ЕБРД вложи 40 милиони евра во акцискиот капитал на новоформираниот Фонд за преминување кон чиста енергија, кој ќе инвестира во проекти за чиста енергија.
Фондот со седиште во Истанбул се надева дека ќе успее да собере вкупно 200 милиони евра - 70 отсто од износот се наменети за Турција, а остатокот ќе се инвестира во Западен Балкан и на Кавказ.
Во понеделникот (19.
септември) локалните медиуми известија дека меѓународните даватели на заем на Грција ѝ дадоа на Атина список со 15 барања што мора да ги исполни за да ја добие следната транша од пакетот за спасување.
Мерките, меѓу другото, вклучуваат и намалување на бројот на работни места и замрзнување на платите во јавниот сектор, зголемување на данокот на мазутот, затворање на државните загубари и забрзување на процесот на приватизација.
Во четвртокот (15.
септември) Советот на министри на Босна и Херцеговина (БиХ) одлучи да го признае царинскиот печат на Косово.
Ова беше договорено за време на разговорите меѓу Приштина и Србија во почетокот на месецот.
Претходно косовските власти воведоа 10 отсто царина на целиот увоз од БиХ, која не сакаше да го признае печатот.
Тирана воведува наредба за сите сопственици на барови и приколки за храна и за пијалоци да ги расчистат тротоарите до 1. октомври.
На тротоарите на речиси сите улици во центарот на албанскиот главен град, баровите имаат поставено маси.
Според властите, тие го попречуваат движењето на пешаците.
Бугарска компанија ја произведе првата компактна флуоресцентна штедлива сијалица за која тврди дека трае 12.000 часови.
Сијалиците, кои можат да траат 12 години ако се користат три часа на ден, ќе бидат официјално претставени на годишниот Меѓународен саем во Пловдив на 26.
септември.
Во четвртокот (15 септември), Хрватската банкарска асоцијација изјави дека соодносот помеѓу адекватноста на капиталот на хрватските банки е висока во споредба со банките во земјите на ЕУ.
Според организацијата, просечната адекватност на капиталот во банкарскиот сектор на земјата е 18 отсто, наместо 12 отсто во ЕУ.
Во четвртокот (15.
септември) Турција рече дека ќе потпише договор за разграничување на дел од копното со Турската Република Северен Кипар ако продолжат кипарските Грци со крајбрежното дупчење во јужниот дел на поделениот остров.
Во договорот ќе пишува во кој дел од источното Средоземје ќе можат да дупчат Турција и северниот дел претежно населен со Турци.
За јужниот дел, се предлага дупчењето да почне во октомври.
Туркиот цевковод во државна сопственост, „Ботас“, изјави дека планира да ја тужи грчката Влада за долговите во износ од 300 милиони долари акумулирани од набавки на природен гас.
(Разни извори - 14.09.2011-21.09.2011)
