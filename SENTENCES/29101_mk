07/11/2010
БЕЛГРАД, Србија -- Шефот на делегацијата на Европската комисија (ЕК) во Србија, Винсент Дегерт, во саботата (6-ти ноември) рече дека властите треба да го искористат престојниот извештај на ЕК за напредокот на Србија како патоказ.
Тој вели дека извештајот, закажан за објавување во вторник, ќе го пофали напредокот на земјата во неколку области, но исто така ќе укаже и на недостатоците.
Во интервју за весникот „Вечерње новости“, Дегерт исто така рече дека прашалникот на Европската комисија, кој треба да биде доставен до Белград на 24-ти ноември, ќе содржи околу 2.400 прашања.
Што се однесува до престојниот дијалог меѓу Белград и Приштина, Дегерт рече дека разговорите треба да почнат што е можно поскоро и треба да најдат решенија за практичните секојдневни прашања.
(Вечерње новости, Танјуг, Б92 - 06/11/10)
