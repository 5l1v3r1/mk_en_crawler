23/04/2007
AНКАРА, Турција -- Минатата недела владата активно работеше на договарање на важни состаноци во обид да помогне во зајакнувањето на регионалната безбедност. 
Турција договори состанок во средата (25-ти април) помеѓу иранскиот посредник за нуклеарните прашања, Али Ларијани, и шефот за безбедност на ЕУ, Хавиер Солана, на кој ќе се дискутира околу нуклеарната програма на Техеран.
Исто така, турскиот министер за надворешни работи, Абдула Ѓул, го убеди авганистанскиот претседател Хамид Карзаи и пакистанскиот претседател Первез Мушараф да се состанат наскоро во Анкара. 
Тие ќе разговараат за ривалските тврдења дека милитантните слободно ја преминуваат нивната заедничка граница. 
Турскиот премиер Реџеп Тајип Ердоган, исто така, планира да присуствува на разговорите.
Во другите вести, германската канцеларка, Ангела Меркел, го опиша како „дивјаштво“ убиството минатата недела на тројцата христијани, меѓу кои и еден Германец, во германскиот град Малатја. 
Во интервјуто од неделата за еден весник таа ја повика Турција да се справи со „неприфатливата нетолеранција“ во земјата. 
Германија моментно претседава со ЕУ. 
(ББС, Заман, АП - 23/04/07; AП - 22/04/07; Хуријет, Заман, Турски дневни вести - 21/04/07)
