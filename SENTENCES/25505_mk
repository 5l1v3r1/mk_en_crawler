25/02/2010
БЕЛГРАД, Србија -- Србија нема ништо против учеството на Косово во регионалните состаноци, сé додека тоа се прави во согласност со Резолуцијата 1244 на ОН и ако биде претставено како УНМИК-Косово, соопшти канцеларијата на претседателот Борис Тадиќ во средата (24-ти февруари). 
Изјавата беше поттикната од извештаите во косовските медиуми дека Тадиќ е можно да се состане со косовскиот претседател Фатмир Сејдиу на самитот следниот месец на водачите од Западен Балкан, во Словенија. 
Истиот беше инициран од словенечкиот премиер Борут Пахор и неговата хрватска колешка, Јадранка Косор. 
Тадиќ остана на ставот дека состанокот со Сејдиу би имплицирало признавање на независноста на Косово. 
(Taнјуг, РТС - 24/02/10)
