22/10/2004
САРАЕВО, Босна и Херцеговина (БиХ) -- Домот на народите на БиХ во четвртокот (21-ви октомври) усвои три амандмани кои имаат за цел да ги олеснат домашните судски процеси за воените злосторства.
Промените се направени во законите за судовите, обвинителството и пренесувањето на случаите на воени злосторства од Хашкиот трибунал на Судот на БиХ.
Според локалните медиуми, усвоени се различни верзии за трите закони од страна на Домот на народите и Претставничкиот дом, и истите мора да бидат хармонизирани пред нивното спроведување.
Претходно оваа недела, високиот претставник на БиХ, Педи Ешдаун, и главната обвинителка на ОН за воени злосторства, Карла дел Понте, побара од Парламентот да ја усвои неопходната легислатива за да обезбеди целосна функционалност на судот на БиХ за воени злосторства до јануари.
(Фена, ПБС БиХ - 21/10/04)
