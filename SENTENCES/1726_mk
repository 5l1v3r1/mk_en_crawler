25/07/2012
Во петокот (20. 
јули), Ирска најави дека ги трга сите ограничувања за работа за романските и за бугарските работници. 
Одлуката што почна да важи веднаш, беше донесена кога значително се намали бројот на работници од двете земји-членки на ЕУ што бараат вработување во земјата.
***
Во петокот (20. 
јули), шефот на мисијата Костас Кристу изјави декаБосна и Херцеговина и ММФ склучиле прелиминарен договор за нов „стенд-бај“ аранжман од 415 милиони евра. 
Во септември, одборот на ММФ треба да го одобри двегодишниот договор што ќе се користи за пополнување на дупките во буџетот и за исплаќање на доспеаните долгови.
***
Во петокот (20. 
јули), Министерството за финансии во Атина објави дека Грција го остварила определениот таргет за буџетскиот дефицит во првата половина на годината и покрај пониските од очекувано даночни приходи. 
Дефицитот во периодот јануари-јуни изнесувал 12,5 милијарди евра, износ понизок од определениот износ 14,9 милијарди евра. 
Даночните приходи се за 1,5 милијарди евра помалку од определениот износ од 24,7 милијарди евра.
***
Во петокот (20. 
јули), белгискиот производител на автобуси „Ван хол“ почна да го гради својот нов погон во Македонија.Во фабриката што ќе биде изградена во технолошката и индустриската развојна зона „ТИРЗ Скопје 2“, ќе се инвестираат 20 милиони евра, а ќе има и потенцијал да се отворат 400 - 500 работни места.
***
Во четвртокот (19. 
јули), германскиот министер за финансии Волфганг Шојбле изјави дека Кипарго повлекол барањето да биде поштеден од давање придонеси за европскиот инструмент за финансиска стабилност. 
Земјите што добиваат помош од ЕУ за извлекување од кризата, како што се Грција, Ирска и Португалија, не мора да даваат придонес во фондовите на еврозоната за извлекување од кризата.
***
Во четвртокот (19. 
јули), компанијата што има најголем дел од акциите во Српската водечка „Нафтена индустрија Србије“ објави дека „Газпром нефт“ ќе почне да го гради српскиот дел од гасоводот „Јужен тек“ до декември. 
Гасоводот од 411 километри ќе чини 1,8 милијарди евра и ќе има годишен транзитен капацитет од 34 милијарди кубни метри.
***
Во петокот (20. 
јули), централната банка на Турција ја задржа стандардната стапка за договори за повторен откуп („репо“ стапка) на 6.75 отсто. 
Одлуката е донесена кога инфлацијата е пониска од очекуваното, кога има знаци за забавување во економијата и намалување на приносот од обврзниците.
***
Во саботата (21. 
јули), министерот за финансии Јанис Сторнарас објави по разговорите со претседателот на банката Вернер Хојер, дека Европската инвестициска банка ќе обезбеди кредити од 1,4 милијарди евра за приватниот сектор на Грција до 2012 година. 
Гаранцискиот фонд за мали и средни претпријатија што беше формиран во март, ќе добие 600 милиони евра до следниот јануари. 
Овој износ ќе се зголеми за 1 милијарда евра до декември 2013 година и ќе достигне 1,44 милијарди до 2015 година, рече министерот.
(Разни извори -- 18.07.2012 - 24.07.2012)
