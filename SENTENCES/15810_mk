20/06/2006
ТИРАНА, Албанија -- Расправиите околу контроверзниот нацрт-закон за медиумите можно е повторно да ја попречат работата на парламентот, при што главната опозициска Социјалистичка партија (СП) се закани дека ќе ги замрзне своите односи со владејачката Демократска партија (ДП) поради оваа мерка.
Во понеделникот (19-ти јуни) парламентарното мнозинство предводено од ДП го одби предлогот на претседателот Алфред Мојсиу да ја ревидира клаузулата во нацрт-законот за медиумите, со која се забранува акционерите во приватните медиуми да учествуваат во тендерите за приватизација или тендерите за јавни набавки за државните претпријатија.
Мојсиу рече дека е загрижен дека истиот ќе ја наруши уставно загарантираната слобода на претприемништвото, став кој го дели и СП.
Во другите вести од понеделникот, албанската погранична и криминална полиција започна операција насловена како „Чисто море“, која има за цел борба против нелегалната трговија.
Над 100 полицајци учествуваат во акцијата, која вклучува и пребарување на мотелите, возилата и бродовите во областите Драч и Каваја.
(Aлбански вести, веб-страница на албанскиот претседател - 20/06/06)
