07/09/2009
TИРАНА, Албанија -- Земјотрес ја потресе североисточна Албанија доцна во неделата, со јачина од 5,4 степени според Рихтеровата скала. 
Епицентарот беше во село во регионот на Дибра, во близина на границата со Македонија, околу 100 километри североисточно од Тирана. 
Земјотресот го почувствуваа и жителите на Македонија и Косово. 
Повеќе од 50 помали земјотреси следеа потоа, од кој последниот беше во околу 6 часот изутрина. 
Медиумите објавија дека околу 1.000 куќи во општината Пешкопеја биле оштетени, но повредени немаше. 
Премиерот Сали Бериша планира да ја посети областа во понеделник. 
(Балкан веб, Шекули, Топ њус, АП - 07/09/09; Teлеграфи - 06/09/09)
