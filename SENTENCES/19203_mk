30/09/2007
ЊУЈОРК, САД -- Српските водачи и водачите на косовските Албанци се состанаа во петокот (28-ми септември) во Њујорк, на круг разговори околу иднината на српската покраина и се согласија да одржат понатамошни преговори во Брисел на 14-ти октомври. 
Во спротивно, нема да биде постигнат значаен чекор напред, иако меѓународните претставници што присуствуваа на седницата ја опишаа како „конструктивна“ и „кооперативна“. 
Двете страни во суштина ги повторија позициите што ги имаат уште откако започнаа последните преговори во август, при што приштинската делегација инсистира на тоа дека независноста е нешто за што не може да се преговара, а Србите нудат „одржлива и суштинска автономија“.
Во другите вести, српскиот министер за енергија, Александар Поповиќ, во петокот во Атина ја напушти регионалната конференција, кога претседавачот со настанот му дозволи на делегатот на етничките Албанци од Косово да говори. 
Околу 20 српски претставници на различни институции и комерцијални претпријатија, исто така, ја напуштина конференцијата. 
Поповиќ рече дека ќе побара од неговата влада да ја напушти, исто така, т.н. 
Енергетска заедница помеѓу ЕУ и земјите од Југоисточна Европа, ако не добие уверување дека инцидентот од петокот нема да се повтори. 
(AП, АФП, Ројтерс, Фајненшал тајмс, ББС, ДВ - 28/09/07)
