27/07/2005
(Разни извори -- 20/07/05 – 27/07/05)
Градот Џирокастро во Aлбанијa беше додаден на листата на светското наследство на УНЕСКО. 
Џирокастро се опишува како редок пример на добросочуван град од времето на Отоманската империја со тврдина од 13-тиот век.
***
На 21-ви јули во Музејот на Република Српскa (РС) беше отворена изложба на 17 дела од српскиот сликар Јован Бјелиќ (1884-1964). 
Настанот е организиран под покровителство на министерот за култура на РС, Милован Печељ, и амбасадорот на Европската комисија во Босна и Херцеговина, Мајкл Хамфрис.
***
Бугарскиот археолози минатата недела открија гробница богата со злато на антички тракиски крал во регионот на Јамбол во источна Бугаријa. 
Според директорот на Музејот на национална историја, Божидар Димитров, богатството старо 2.400 години се состои од златен прстен и венец и неколку златни, сребрени и бронзени топки.
***
Филмот на хрватскиот режисер Томислав Радиќ „Што сними Ива на 21-ви октомври 2003 година“ освои четири награди - наградата на жирото за најдобар филм, наградата за најдобар режисер, за најдобра машка улога и најдобра женска улога -- на 52-риот филмски фестивал во Пула, Хрватскa на 23-ти јули. 
На овогодинешниот фестивал учествуваа 49 филмови.
***
Во Училиштето за применета уметност во Aтина во тек е изложбата насловена како „Видеографи -- Рани декади“. 
На изложбата, во организација на Националниот музеј за современа уметност, се прикажани делата на меѓународно познати уметници, како Кореецот Нам Џун Пајк и Американецот Брус Номан
***
Во уметничката галерија Х-арт во Букурешт беше отворена изложбата на слики на романскиот сликар Гили Моцану, насловена како „Без техника“. 
Настанот, кој е организиран во соработка со Швајцарската културна програма во Романија, ќе продолжи и во текот на август.
***
Филмот на романскиот режисер Кристи Пуиу „Смртта на г-дин Лазареску“ ја освои наградата за најдобар филм на 12-тиот Меѓународен филмски фестивал во Палиќ, Србија и Црна Гора. 
Наградата на публиката за официјалната филмска програма отиде во рацете на унгарскиот режисер Лајош Колтаи за „Фејтлес“ додека Наградата на публиката за парлалели и средби отиде во рацете на бугарско-турската копродукција „Украдени очи“, во режија на Радослав Спасов.
