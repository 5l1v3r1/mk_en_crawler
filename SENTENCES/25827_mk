20/09/2009
AНКАРА, Турција -- Турција се согласи да го зголеми приливот на вода од реката Еуфеат за Ирак, објави во соопштението од саботата (19-ти септември) портпаролот на ирачката влада. 
Ова беше договорено на состанокот помеѓу ирачкиот министер за надворешни работи, Хошјар Зебари, и турскиот министер за животна средина, Вејсел Ероглу, во Истанбул. 
„Турција се согласи да му дава на Ирак 450 до 500 кубни метри вода на секунда, по должината на Еуфрат, до 20-ти октомври“, рече Ал Дабаг. 
Ирак и Сирија честопати ја обвинуваат Турција за воспоставување монопол над Еуфрат и Тигар со браните што ги изгради на двете реки, како дел од големиот проект за наводнување на својот југоисточен дел. 
Турција го бранеше проектот, тврдејќи дека истиот ќе го подобри управувањето со водите и ќе обезбеди константен прилив на вода, без оглед на сезонските промени. 
Областа на Истанбул беше зафатена од поројни дождови и надојдени води минатата недела, додека Ирак се справува со една од најголемите суши што воопшто се паметат. 
(Ројтерс, АФП, Прес ТВ - 19/09/09)
