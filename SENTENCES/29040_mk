08/08/2010
ЊУЈОРК, Обединети Нации -- Генералниот секретар на ОН, Бан Ки-мун, во неделата (7-ми август) ги назначи претставниците на Турција и Израел во комисијата на ОН која ќе го испитува нападот врз турската хуманитарна флотила за Газа при кој загинаа девет лица на 31-ви мај.
Јозеф Чешановер ќе биде член на комисијата од Израел, додека турски претставник ќе биде Оздем Санберк.
Двајцата мажи имаат „исклучителни кариери во јавната служба“, рече Бан.
Чешановер бил генерален директор на израелското Министерство за надворешни работи, додека Санберк е дипломат кој вршел високи позиции во турското Министерство за надворешни работи и ОН.
Со комисијата ќе претседава новозеландскиот премиер Џефри Палмер, додека претседателот на Колумбија во заминување, Албаро Урибе, ќе биде заменик-претседател.
Комисијата треба да почне со работа следната недела и ќе го предаде својот прв извештај на средината од септември.
(AФП, АП, Ројтерс, ДПА, Херусалем пост, Израел њус - 07/08/10)
