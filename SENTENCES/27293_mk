02/11/2009
БУКУРЕШТ, Романија -- Еден хотел во зимскиот центар на планината Синаја беше затворен откако на 40 студенти кои престојуваа таму им беше дијагностициран свински грип. 
Државниот секретар на Министерството за здравство, Адријан Стреину-Черчел во неделата (1-ви ноември) објави дека членовите на групата, кои престојувале во хотелот една недела, за да присуствуваат на правна конференција, се хоспитализирани. 
Властите велат дека тие се заразиле со грипот од една португалска туристка во хотелот, која одбила да биде хоспитализирана, иако било потврдено дека е заразена со болеста. 
На конференцијата присуствувале 260 студенти од 31 европска земја.
Во меѓувреме, Турција во неделата потврди дека еден 27-годишен здравствен работник во Анкара подлегнал на свинскиот грип, со што бројот на смртните случаи се искачи на четири. 
(Јени Сафак, Радикал, Милијет, Хуријет, Заман, Евениментул зилеи, Сабах - 02/11/09; AП, ЦП - 01/11/09)
