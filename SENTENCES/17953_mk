17/05/2007
СКОПЈЕ, Македонија -- Претставниците на ЕУ и НАТО повикаа на продолжување и забрзување на политичкиот дијалог во Македонија. 
Според извештаите во медиумите, пораката й била пренесена на најголемата опозициска партија на етничките Албанци, Демократската унија за интеграција (ДУИ), чија делегација во средата (16-ти мај) оствари серија разговори во седиштето на ЕУ и НАТО во Брисел. 
Партијата соопшти дека западните претставници силно й препорачале на ДУИ да го прекине бојкотот на работата на македонскиот парламент и да се врати во законодавниот дом заради кандидатурата на земјата за евроатланска интеграција.
Во другите вести, американската амбасадорка во Скопје, Џилијан Миловановиќ, рече дека ДУИ и владејачката ВМРО-ДПМНЕ мора да работат заедно на изнаоѓање решенија за спорните прашања. 
Миловановиќ, исто така, рече дека Македонците мора да се фокусираат на напорите за пристап во НАТО и да не се споредуваат себеси со другите земји-аспирантки како што е Хрватска. 
(Вечер, Дневник - 17/05/07; A1 TВ, Макфакс - 16/05/07)
