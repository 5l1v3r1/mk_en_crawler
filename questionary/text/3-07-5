V. ДРУГИ МЕРКИ ЗА ПОМОШ И ПОЛИТИКИ
1. Ве молиме да дадете опис, вклучувајќи и финансиски податоци, на друга политика или државна помош којашто се применува на земјоделскиот сектор, а не е опфатена во одговорите на друго место во прашалникот. Треба да се наведат следните податоци:
a)директни и индиректни субвенции;
b)мерки на социјалната политика коишто се примарно насочени кон земјоделскиот сектор;
c)мерки на даночната политика примарно насочени кон земјоделскиот сектор;
d)политики насочени кон приватизација на земјоделското земјиште и на останатите фактори на производство (вклучувајќи го и секторот на преработка на прехранбени производи);
e)мерки за унапредување на пазарот на земјоделско земјиште;
f)субвенционирање преку кредити;
g)друго.
а) директни и индиректни субвенции на инпути
Име на мерката
Вредносни бонови за дизел гориво.
Цел на мерката
Зголемување на конкурентноста на индивидуалните земјоделски стопанства преку намалување на производствените трошоци.
Законска основа
-Закон за Влада на Република Македонија („Службен весник на РМ” бр. 59/00).
Опис и критериуми за оставрување на помошта
Мерката се реализира пореку доделување на вредносни бонови за дизел гориво на индивидуални земјоделски производители кои се сопственици на земјоделско земјиште или обработуваат земја под закуп и располагаат со сопствена, или користат изнајмена механизација. На индивидуалните земјоделски производители кои ги исполнуваат горе наведените услови им следуваат вредносни бонови и тоа од 0.5 до 1 ха - 750,00 денари; од 1-3 ха - 1.500,00 денари и над 3 ха - 2.250,00 денари.
Износ на помошта
Во 2001/2002 година реализирани се 45.965.535,00 денари.
Администрација на мерката
Врз основа на Одлука на Владата на Република Македонија, Министерството за земјоделство, шумарство и водостопанство доделуваше вредносни бонови за дизел гориво по предходно изработена и доставена соодветна документација од подрачните единици на министерството.
Име на мерката
Обезбедување на мазут

Цел на мерката
Зголемување на конкурентноста на оранжериското производство преку намалување на производствените трошоци.
Законска основа
-Закон за Влада на Република Македонија („Службен весник на РМ” бр. 59/00).
Опис и критериуми за остварување на помошта
За потребите на оранжериското производството а како неповратна помош за надминување на диспаритетот на цените на нафтата и мазутот, Владата на Република Македонија донесе Одлуки за обезбедување на16000 тони мазут како дел од вкупно потребните количини.
Износ на помошта
Исплатени се средства во вкупен износ од 162.523.430,00 денари.
Администрација на мерката
Мерката се реализираше преку Министерство за Финансии - Биро за стокови резерви.
Име на мерката
Продажба на вештачко ѓубриво
Цел на мерката
Намалување на производствените трошоци на земјоделските производители.
Законска основа
-Закон за Влада на Република Македонија („Службен весник на РМ” бр. 59/00).
Опис и критериуми за оставрување на помошта
Со Одлука на Владата на Република Македонија за продажба на вештачко ѓубриво од стоковните резерви се обезбеди одредена количина на вештачко ѓубриво наменето за земјоделските производители со пониска цена од набавната. Основен критериум за распределба на утврдените количини е до 50 кг/ха за засеана површина во есенската сеидба 2003 со пченица и јачмен.
Износ на помошта
Продадено е вештачкото ѓубриво Уреа-46 во количина од 6.935.175 кг. по цена од 5 денари/кг.
Администрација на мерката
Мерката се спроведуваше од Министерството за финансии – Биро за стоковни резерви, а во соработка со подрачните единци на Министерството за земјоделство, шумарство и водостопанство и Агенцијата за поттикнување на развојот на земјоделството.

б) мерки на социјалната политика коишто се примарно насочени кон земјоделскиот сектор;
Име на мерката
Давање на земјоделско земјиште во сопственост на државата на плодоуживање на одредени категории социјално необезбедени лица и определување на видот и висината на помошта.
Цел на мерката
Подобрување на положбата на домаќинствата со социјален статус и зголемување на вработеноста.
Законска основа
-Закон за земјоделско земјиште („Службен весник на РМ” бр. 25/98, 18/99 и 2/04);
-Закон за Влада на Република Македонија („Службен весник на РМ” бр. 59/00).
Опис и критериуми за остварување на мерката:
Согласно Одлуката за давање на земјоделско земјиште во сопственост на државата, на плодоуживање на одредени категории социјално необезбедени лица („Службен весник на РМ” бр. 51/03) се даваше земјоделско земјиште во сопственост на државата на плодоуживање за време од 5 години на следните категории:
-корисник на социјална помош кои се способни за работа и социјално необезбедени, согласно Законот за социјална заштита;
-невработени корисници на паричен надомест, согласно Законот за вработување и осигурување во случај на невработеност(„Службен весник на РМ” бр. 37/97);
-на кои им престанало правото на паричен надомест, во рок од една година од престанувањето на правото на паричен надомест;
-невработени и евидентирани како невработени над една година во Заводот за вработување;
-вработени кај работодавец, кои што користат земјоделско земјиште во државна сопственост, за кое не се платени плати и придонеси од плата над година;
-социјално необезбедени земјоделци.
Вид и износ на помошта
Согласно Одлуката за утврдување на видот и висината на помошта на корисниците на правото на плодоуживање („Службен весник на РМ” бр. 57/03) на корисниците на плодоуживањето на земјоделското земјиште им следува еднократна парична помош во висина од 24.000,00 денари.
Дополнително, на корисникот на плодоуживањето на земјоделското земјиште, чие домаќинство до денот на склучувањето на договорот на користење земјоделско земјиште на плодоуживање прима социјална помош му се исплатува и еднократна парична помош во висина од (9) девет просечни месечни исплати на социјална помош, но не повеќе од (2) две просечни нето плати по работник во Република Македонија по престанувањето на правото на социјална помош (согласно Правилникот за определување на висината на правото на еднократна парична помош). На корисниците на плодоуживањето на земјоделското земјиште кој до денот на склучувањето на договорот за користење на земјоделското земјиште на плодоуживање користи право на паричен надоместок по основ на невработеност согласно Законот за вработување и осигурување во случај на невработеност(„Службен весник на РМ” бр. 37/97) ќе му се исплати неискористениот дел од паричниот надоместок до (6) шест месечни исплати од висината на паричниот надоместок на вработеното лице, но не повеќе од
(2) две просечни нето плати по работник во Република Македонија (согласно Правилникот за определување на висината на правото на еднократна парична помош).
Администрација на мерката
Мерката е во надлежност на Министерството за земјоделство, шумарство и водостопанство и на Министерството за труд и социјална политика.
Име на мерка
Плаќање на придонеси за пензиско и инвалидско осигурување и здравствено осигурување на индивидуални земјоделци.
Цел на мерката
Мотивирање на индивидуалните земјоделци за нивно регистрирање како правни субјекти.
Законска основа
-Закон за Фондот за земјоделство („Службен весник на РМ” бр.11/02);
-Закон за вршење земјоделска дејност („Службен весник на РМ” бр.11/02).
Опис и критериуми за оставрување на помошта
На индивидуални земјоделци регистрирани според Законот за вршење земјоделска дејност, а согласно Одлуката на Управниот одбор на Фондот за земјоделство им се подмирени придонесите за пензиско и инвалидско и здравствено осигурување во времетраење од една година започнувајќи од денот на регистрирањето.
Износ на исплатени средства
Вкупно исплатени средства во 2002 година: 11.097.779,00 ден.
Вкупно исплатени средства во 2003 година: 28.915.564,00 ден.
Администрација на мерката:
Фондот за пензиско и инвалидско осигурување и Фондот за здравствено осигурување го задолжуваа Фондот за земјоделство со месечен износ на средствата за придонесите за регистрираните земјоделци. Исплаќањето е директно на Фондот за пензиско и инвалидско осигурување и Фондот за здравствено осигурување еднаш месечно. Фондот за земјоделство ги подмируваше овие придонеси во времетраење од една година започнувајќи од денот на регистрирањето.
Име на мерката
Плаќањето на придонесот за пензиско-инвалидско и здравствено осигурување за лица кои живеат во специфичните подрачја
Цел на мерката:
Намалување и запирање на негативните демографски движења во специфичните подрачја (ридско-планински, погранични и изразито неразвиени населени места) со изразито високи миграциони движења.
Опис и критериуми за оставрување на помошта:
На лицата кои живеат најмалку 5 години во населени места со статус на погранични, ридско- планински и изразити неразвиени населени места и имаат натпросечни миграциони движења и лица кои имаат статус на повратник (вратени после најмалку 10 годишно живеење во град) обврските по основа на придонеси за пензиско инвалидско и здраствено осигурување за периодот за кој понатаму останува да живее во тие подрачја, доколку лицето е индивидуален земјоделец и земјоделството му е единствено занимање ги плаќа Бирото за стопански недоволно развиени подрачја. Бирото го плаќа и придонесот за издржуваните членови на неговото домаќинство.
Законска основа:
-Закон за потикнување на развојот на стопански недоволно развиени подрачја („Сл. весник на Република Македонија” бр. 2/94, 39/99);
-Одлука за утврдување на стопански недоволно развиени подрачја во Република Македонија во период од 2003-2007 година ( „Службен весник на РМ” бр. 28/03 и 2/04);
-Одлука за критериумите, висинита, условите и начинот на користење на средствата за потикнување на развојот на стопански недоволно развиените подрачја („Службен весник на РМ”, бр. 67/99).
Износ на исплатени средства:
Одобрени бесповратни средства од Бирото за стопански недоволно развиени подрачја за плаќање на придонесите за здравствено осигурување на индивидуални земјоделци
Извор: Биро за стопански недоволно развиени подрачја Обработка: Министерство за земјоделство, шумарство и водостопанство
Одобрени бесповратни средства од Бирото за стопански недоволно развиени подрачја за плаќање на придонесите за пензиско осигурување* на индивидуални земјоделци-по години
Извор: Биро за стопански недоволно развиени подрачја Обработка: Министерство за земјоделство, шумарство и водостопанство
Администрација на мерката:
Мерката се реализира од страна на Министерство за локална самоуправа - Бирото за стопански недоволно развиени подрачја.
ц) Мерки на даночната политика примарно насочени кон земјоделскиот сектор;
Име на мерка
Повластена даночна стапка на данокот за додадена вредност (ДДВ).

Цел на меркатa
Намалување на цените на примарните прехрамбени производи.
Законска основа
-Закон за данок на додадена вредност ( “Службен весник на РМ”. бр. 44/99, 59/99, 86/99, 11/00, 8/01 и 21/03).
Опис на мерката
До промената на законот за данок на додадена вредност во 2003 година (“Службен весник на РМ”. бр. 21/03) следниве производи се даночеа со повластена даночна стапка од 5%:
-Производи за човечка исхрана ;
-Основни производи на земјоделството, рибарството и пчеларството ;
-Храна за животни;
-Минерални и хемиски ѓубрива;
-Средства за заштита на растенија;
-Полиетеленско платно (најлон) за потребите на земјоделството.
Моментално повластена даночна стапка на ДДВ од 5% се применува само врз прометот и увозот на производи за човечка исхрана определени со Одлука за утврдување на добрата и услугите кои подлежат на повластена стапка на данокот на додадена вредност.
Администрација на мерка
Мерката е во надлежност на Министерството за финансии.
д) Политики насочени кон приватизација на земјоделското земјиште и на останатите фактори на производство (вклучувајќи го и секторот на преработка на прехранбени производи);
Приватизација на земјоделско земјиште
Согласно Законот за земјоделско земјиште („Службен весник на РМ” бр. 25/98, 18/99 и 2/04) земјоделското земјиште е добро од општ интерес за Републиката и ужива посебна заштита и се користи под услови и начин утврден со овој Закон.
Во Законот се утврдени два вида на сопственост и тоа: приватна и државна. Земјоделското земјиште во сопственост на државата не може да се приватизира.
Со Законот за трансформација на претпријатијата и задругите со општествен капитал кој стопанисуваат со земјоделско земјиште („Службен весник на РМ” бр. 48/00 - пречистен текст) земјоделското земјиште во сопственост на државата не е предмет на трансформација.
Приватизација на претпријатија од земјоделски и прехрамбен сектор
Трансформацијата на претпријатијата и задругите со општесвен капитал кои стопанисуваат со земјоделско земјиште беше регулирана со Законот за трансформација на претпријатијата и задругите со општествен капитал кој стопанисуваат со земјоделско земјиште („Службен весник на РМ” бр. 48/00 - пречистен текст). Предмет на приватизацијата се претпријатијата и задруги во кои се вложени средства во општествена сопственост.
Трансформацијата на претпријатијата односно задругите според овој Закон се врши со организирање на претпријатието во Акционерско Друштво (АД) или Друштво со Ограничена Одговорност (ДОО), а на задругите во ДОО ако така одлучи органот на управување со Задругата.

До крајот на 2003 година, вкупно 429 земјоделски претпријатија со 20.521 вработени беа приватизирани, додека 15 претпријатија со 1.160 вработени се во процес на приватизација. Вкупната вредност на приватизираните претпријатија изнесува 201 милиони евра, додека вредноста на сеуште не трансформираните претпријатијата е проценета на 10 милиони евра.
Табела 1. Приватизирани земјоделски претпријатија според модели на приватизација (до 31.12.2003)
Приватизацијата на претпријатијата преку инвестиции е можна преку купување на акции и удели на Македонската Берза за долгорочни хартии од вредност и преку јавен тендер. Законот за приватизација овозможува ист третман како за домашните така и за странските инвеститори. Од 1996 до 2002 година, странските директни инвестиции во процесот на приватизација во земјоделството беа реализирани воглавно во преработувачкиот сектор, и тоа во индустријата за производство за пиво (35,3 милиони САД$), пекарската индустрија (14 милиони САД$), тутунската индустрија (6,6 милиони САД$) и во производство на сокови (со 0,6 милиони САД$).
е) Мерки за унапредување на пазарот на земјоделско земјиште;
Околу 20% од земјоделското обработливо земјиште е во сопственост на државата. Согласно Законот за земјоделско земјиште („Службен весник на РМ” бр. 25/98, 18/99 и 2/04), земјиштето во државна сопственост се дава во концесија, закуп и плодоуживање и тоа на начин пропишан со закон транспарентно со огласување според следниве услови:
-Користење со концесија, на домашно или странско правно и физичко лице и тоа за: фуражно производство за време од 20-30 години; нивско производство за време од 20- 30 години; оранжериско производство и долгогодишни насади за време од 30 до 40 години, и за одгледување на дивеч и производство на риба за време од 10 до 30 години. Одлуката за доделување на концесија ја донесува владата како резултат на најповолна понуда од претходно спроведен јавен конкурс, додека МЗШВ ги извршува стручните и административните работи;
-Закуп, одобрен на домашно или странско правно или физичко лице, кој може да биде краткорочен до 5 години, и долгорочен од пет до 40 години, и се одобрува преку јавен оглас;

-Плодоуживање, одобрено државно земјиште на бесплатно користење на одредени категории социјално необезбедени лица (земјоделци без сопствена земја, невработени лица, стечајни вработени, социјални случаи, и др.);
-Давање на земјоделско земјиште во сопственост на државата со непосредно договарање на една економска година и за научноистражувачки цели.
Пазарот на земјиштето во приватна сопственост е слободен.
Според Законот за земјоделско земјиште („Службен весник на РМ” бр. 25/98, 18/99 и 2/04) Владата треба да води сметка за заштита на земјиштето од понатамошна фрагменатција при случај на продажба, размена и изнајмување. Во случај на продажба, размена и изнајмување предимство имаат заедничките сопственици, наследниците и соседите.
ф) субвенционирање преку кредити;
Државната поддршка за субвенционирање во кредитната политика се реализира преку мерките превземени од Владата на Република Македонија и наменските кредитни линии за земјоделството во соработка со странски донатори.
1. Министерството за земјоделство шумарство и водостопанство и ИФАД (Меѓународен Фонд за Развој на Земјоделството) имаат развиено комерцијални кредитни линии за секторот, кои се реализираат преку комерцијалните банки и штедилници по пониска каматна стапка од пазарната, поволни услови на исплата, основање на револвинг фонд и техничка помош на кредитокорисниците. Дополнително, Министерството за локална самоуправа, преку Бирото за стопански недоволно развиени подрачја учествува во субвенционирање на каматите на кредитокорисниците од ИФАД 1 и ИФАД 2, во општините кои имаат статус на недоволно развиени за кои активности средствата се во целост обезбедени од буџетот на Република Македонија.
Од Проектот за рурален развој на јужните и источните региони ИФАД 1, заклучно 30.09.2004 година, реализирани се 751 кредит во вкупен износ од 4.2 милиони САД $, за индивидуални земјоделци и мали и средни претпријатија, со каматна стапка од 6%. Рокот на отплата на кредитите од страна на крајните корисници, вклучувајќи го и грејс периодот е од 1 до 6 години во зависност од намената на кредитот.
Од Проектот за финансиски услуги во земјоделството ИФАД 2, заклучно 30.09.2004 година, се реализирани 233 кредити во вкупен износ од 2.5 милиони САД $, за индивидуални земјоделци
ипретпријатија за преработка и трговија со земјоделските производи, со каматна стапка од 6%
и7% на средства пласирани преку комерцијалните банки. Рокот на отплата на кредитите од страна на крајните корисници, вклучувајќи го грејс периодот, се движи од 1 до 7 години во зависност од намената на кредитот.
Покрај обезбедување поволни кредитни средства со ИФАД проектите се овозможува и техничка поддршка на кредитокорисниците.
Подетални податоци се наведени во одговорот на прашањето 07_III_ _ _P1.
2. Бирото за стопански недоволно развиени подрачја како една од мерките за поттикнување на развојот на стопански недоволно развиените подрачја одобрува неповратни средства за регрес на дел од каматите по користени кредити за инвестиции во мали и средни производни капацитети чија дејност е и од областа на земјоделството, за изградба на нови, реконструкција
ипроширување и оптимализација на постојаните капацитети, и тоа до:
-80% од банкарска камата за вложувања во проекти во специфичните подрачја;
-50% од банкарска камата за вложувања во проекти во руралните центри.
Регресирањето на каматата се врши на кредит до 80% од пресметковната вредност на проектот, но најмногу до висина на кредитот од 150.000 евра во денарска противвредност.

3. Кредитни субвенции за набавка на земјоделска механизација во облик на безкаматни кредити се обезбедени со Програмата за зголемување на производството на храна. За реализирање на оваа програма Република Македонија обезбеди неповратни средства од Владата на Јапонија.
Од Програмата за зголемување на производство на храна во Република Македонија, вкупно се доделени 270 безкаматни кредитеи во вкупен износ од 10,5 милиони САД $ и со нивна реализација опфатени се над 80 правни лица и над 250 индивидуални земјоделски производители од целата територија на Република Македонија. Подетални податоци се наведени во одговорот на прашањето 07_III_ _ _P1.
г) друго
Име на мерка
Надомест на штета.
Цел на мерката
Ублажување на штетите кај индивидуалните лозаро производители предизвикани од ниските температури во период од Декември 2001 година до Јануари 2002 год.
Законска основа
-Закон за Владата на Република Македонија („Службен весник на РМ” бр.59/00);
-Закон за Фондот за земјоделство („Службен весник на РМ” бр.11/02);
-Буџет на Република Македонија.
Опис и критериум за остварување на правото за надомест
Врз основа на Одлука на Влада на Република Македонија и Одлука на Управниот Одбор на Фондот за земјоделство во 2002 беа исплаќани финансиски средства во износ од 2 ден/кг на лозаро производителите за предадено винско грозје во винарски визби.
Износ на помошта
Вкупниот износ на исплатени средства изнесува 176.826.343,00 ден.
Администрација на мерката:
Исплатата е извршена на индивидуалните лозаропроизводители преку комерцијалните банки, врз основа на списоци и спецификација на откупни белешки од винарските визби. Контролата ја изврши Државниот инспекторат за земјоделство.
Фондот за Земјоделство престана да функционира на 31.12.2003 година со донесување на Законот за престанок на важноста на Законот за фонд за земјоделство (“Службен весник на РМ“ бр. 85/03), со тоа престанува и поддршката во земјоделството преку Фондот за земјоделство.

Име на мерката
Против градобијна одбрана
Како превентива од можноста за уништување или намалување на реколтите кај земјоделските култури, Управата за хидрометеоролошки работи согласно своите надлежности во период од 1999 до 2003 година презема активности за нивно спречување преку градобијна одбрана. Финансиските средства реализирани за оваа намена се прикажани во следната табела:
Реализирани средства во МКД по години
Извор и обработка: Управа за хидрометеоролошки работи
Име на мерка
Надомест на штети од елементарни непогоди
Цел на мерката
Средствата за помош се наменети за ублажување и отклонување на претрпените штети од елементарни непогоди со конкретни активности за надминување на штетите од поплавите во 2004 година.
Законска основа
-Закон за Владата на Република Македонија („Службен весник на РМ” бр.59/00);
-Буџет на Република Македонија.
Опис и критеруими за оставарување на помошта
Врз основа на Одлука на Владата на Република Македонија Министерството за земјоделство, шумарство и водостопанство од своите програми издвои средства за ублажување на штетите од поплавите во примарното земјоделско производство. Средствата се исплаќаа врз основа на проценка на штета.
Износ на помошта
Република Македонија во првата половина од 2004 година беше соочена со временски непогоди што се случија од 4 до 6 јуни 2004година. Министерството за земјоделство, шумарство и водостопанство од својот буџет издвои и реализира средства во износ од 42.650.000,00 денари за санирање на дел од штетите во примарното земјоделско производство кај 6.743 земјоделски производители.
Администрација на мерката
Финансиските средства се исплаќаа од Министерството за земјоделство, шумарство и водостопанство врз основа на списоци изработени од подрачните единици, на основа на проценетата штета од страна на формирани комисии.
Име на мерка
Отпишување на долгови и доделување на помош во подрачја зафатени од воените дејствија.

Законска основа
-Закон за Фондот за земјоделство (“Службен весник на РМ” бр.11/02);
-Буџет на Република Македонија;
-Закон за Владата на Република Македонија („Службен весник на РМ” бр.59/00).
На субјектите кои работеле во подрачја зафатени од воените дејствија, со Одлука на Владата на Република Македонија во 2001 година им се отпишани долгови во износ од 23.981.904 денари према Бирото за стоковни резерви и е доделена неповратна помош од 5.800 тони пченка и 180 тони вештачко ѓубре.
Горенаведените мерки се однесуваат на шест земјоделски комбинати и задруги од областите зафатени со воените дејствија во 2001 година.
Во 2003 година преку Фондот за земјоделство беше доделена помош во семенски материјал и добиточна храна во вредност од 20.044.100 денари.
Име на мерката
Еднократна помош во производство на тутун
Законска основа
-Закон за Фондот за земјоделство (“Службен весник на РМ” бр.11/02);
-Буџет на Република Македонија;
-Закон за Владата на Република Македонија („Службен весник на РМ” бр.59/00).
Цели и општ опис на мерката
Со Одлука на Владата на Република Македонија и Одлука на Управниот одбор на Фондот за земјоделство се обезбедија финансиски средства за еднократна неповратна помош на индивидуалните земјоделски производители на тутун произведен во 2001 година за откуп на тутун.
Критериуми за мерката
Произведен и откупен суров тутун од реколтата 2001 година
Исплатени средства
Извор: Министерство за земјоделство, шумарство и водостопанство (Фонд за земјоделство)
Управување со шемата
Средствата се реализираа преку Фондот за земјоделство.
Фирмите откупувачи на суров тутун во лист доставуваат заверени списоци на тутунопроизводителите кои го имаат предадено тутунот во нивните откупни станици и записник од контролите на државните инспектори за земјоделство, а средствата се исплатени на фирмите откупувачи.
Име на мерката
Распределба на дизел гориво

За поддршка на редовното работење на Хидро-системите во Република Македонија согласно Одлуки на Владата на Република Македонија во 2002 и 2003 година одстапено е дизел гориво без надомест од Бирото за стоковни резерви во вкупен износ од 273.573.458 денари.
Име на мерката
Интервенција во откуп на градинарски производи.
Законска основа
-Закон за Владата на Република Македонија („Службен весник на РМ” бр.59/00);
-Закон за Фондот за земјоделство („Службен весник на РМ” бр.11/02);
Цел на мерката
Во 2002 година од страна на Фондот за земјоделство, извршена е интервенција во откуп на градинарски производи со цел одстранување на вишок земјоделски производи и стабилизирање на цената на домашниот пазар. За таа цел потрошени се средства во висина од 54.800.000,00 денари.
Име на мерката
ФАО – хуманитарна помош
Во периодот 2001/2002 година, а со цел да им се помогне на земјоделците во подрачјата зафатени со воените дејствија и сушата ФАО обезбеди неповратна помош во земјоделски репроматеријали (семенски материјали, вештачки ѓубрива и добиточна храна). Со помошта беа опфатени околу 50 000 земјоделски домаќинства. Вкупниот износ на помошта во овој период беше 4.5 милиони САД$.
Во 2004 година, а со цел олеснување на економската состојба на земјоделските семејства кои беа зафатени од поплавите, ФАО обезбеди неповратна помош за земјоделски репроматеријали (семеска пченица и вештачко ѓубриво). Вкупниот износ на оваа помош е околу 390 000 САД$.
Име на мерката
Распределба на пченка
Во 2001 година како помош беа распределени 17 000 тони пченка. Пченката се распределуваше во индивидуалниот сектор и тоа на оние земјоделски производители кои поседуваа најмалку 2 крави или најмалку 50 грла овци, по претходно изработени списоци за распределба изработени од подрачните единици на Министерството за земјоделство, шумарство и водостопанство. Помошта изнесуваше 135 кг/грло крава и 1.5 кг/грло овца. Распределбата ја вршеше Министерството за финансии и Бирото за стоковни резерви.
2. Треба да се дадат информации за услуги во земјоделскиот сектор кои се финансирани од државата, на пример:
а) истражување;
b)советување, обука;
c)помош за маркетинг;
d)инспекција;
e)премер на земјоделското земјиште;
f)друго.
Треба да се даде опис само доколку се вклучени државни ресурси. Треба да се наведе износот на уделот на државните средства и финансирање од други извори, за периодот почнувајќи од 1999 год.

a)истражување
Истражувањата во областа на земјоделството и шумарството вршат пет институти за истражување и развој и тоа: Земјоделски институт, Институт за сточарство, Институт за тутун и Институт за јужни земјоделски култури, а од областа на ветернинарното здравство Ветеринарниот Институт кој од 2003 година се интегрира во Факултетот за ветеринарна медицина. Дел од истражувачките работи се остваруваат и преку високо образовните институции од областа на земјоделството и тоа Факултетот за земјоделски науки и храна, Факултетот за ветеринарна медицина, Факултет за биотехнички науки и Шумарскиот факултет.
Во институциите кои се занимаваат со истражување во земјоделството вработени се околу 300 лица со целосно работно време или само како ангажиран персонал за потребите на одредени проекти.
Поголемиот дел од истражувањата се финансираат од Министерство за образование и наука врз основа на Законот за научно-истражувачка дејност (“Службен весник на РМ“ бр.13/96 и 29/02 ). Средствата за истражувачки проекти се доделуваат согласно предвидени програми или по пат на јавен конкурс.
Во продолжение е прикажан преглед на реализирани средства во периодот 1999-2004. За оваа намена од Министерството за образование и наука се издвоени 74.718.865 денари за следниве институции:
Извор и обработка: Министерството за образование и наука
Покрај овие средства, Министерството за образование и наука има доделено 5.050.000 денари за ко-финансирање на 10 развојни и иновациски проекти.
Иако Министерството за земјоделство, шумарство и водостопанство нема обврска за финансирање во истражувањата во земјоделството сепак е вклучено при реализација на научни проекти со средствата од редовните годишни програми на секторите и управите. Прегледот на средствата наменети за истражувачки работи по програми е како што следи:
Исплатени средства во МКД

Извор и обработка: Министерство за земјоделство, шумарство и водостопанство
Исто така со поддршка и помош од Светска Банка, преку Проект за поддршка на индивидуалните земјоделски производители, Министерство за земјоделство, шумарство и водостопанство иницираше програма за применети истражувања во периодот од 1999-2002 година. Целта на програмата беше да поттикне креативни предлози во истражувачки проекти кои директно ќе се осврнат на практични проблеми со кои се соочуваат идивидуалните производители и можности за технолошки или менаџерски иновации со кои директно или индиректно ќе се намалат трошоците или ќе се зголеми профитабилноста на производството. Истражувањате беа насочени кон тестирање на менаџмент или технолошки иновации согласно со принципите за истражување на фарма. Притоа, тестирањата се изведуваа кај повеќе производители лоцирани во една агро-еколошка зона, при што јасно се дефинираат контролните производители со традиционална технологија и менаџмент на производство.
Реализирани беа 24 истражувачки проекти за период од 3 години. Беше обезбедено и дополнително финансирање за седум проекти за истражување на пазарните иновации.
b)советување, обука;
1.Советодавни служби во земјоделството Развој и организациона поставеност
Реформите за советодавните услуги во земјоделството кои се реализираа со поддршка на проектот од Светска Банка ги трансформира поранешните Центри за развој на индивидуалното земјоделство кои беа посебни правни субјекти, во единствена национална институција - Агенцијата за поттикнување на развојот на земјоделството (АПРЗ) основана со Закон за формирање на Агенцијата за поттикнување на развојот на земјоделството („Службен весник на РМ”, бр. 3/98). Со оваа трансформација се создаде услов за поквалитетна советодавна услуга наменета за зголемување на квалитетот и квантитетот на производството на индивидуалните земјоделски производители. Проектот од Светска Банка кој траеше до август 2002 год. својата поддршка ја насочи кон опремување на Агенцијата за поттикнување на развојот на земјоделството и надградба на нејзиниот стручен кадар со давање на акцент за поголемо самофинансирање како надополнување на постоечкиот буџет.
Поради тешкотиите во директната наплата на дадените совети кај индивидуалните земјоделски производители сеуште е потребна поддршка во овозможување на функционалност на советодавните услуги. Покрај средства од државниот буџет буџетот на АПРЗ дополнително се надополнува со додатна поддршка од проекти и сопствени приходи.
Финансирање на АПРЗ по години од буџетски средства за покривање на трошоци од плати, режиски трошоци и спроведување на активности

Организационо АПРЗ функционира со 30 работни единици групирани во 6 региони, а функционалната поставеност се базира на постоењето од 6 работни групи со соодветна специјалност и тоа за поледелство, сточарство, лозаро-овоштарство, градинарство со заштита, агроекономија и информации и маркетинг. Агенцијата во моментот брои 126 вработени, од кои поголемиот дел се агрономи-инженери, агроекономисти, инженери за ИТ технологија и сл.
Со агенцијата, раководи директор именуван од Влада, а управува Управен Одбор именуван од Влада по предлог од Министерот за земјоделство, шумарство и водостопанство. Три членови на Управниот Одбор се претставници од научните институции и шест членови од редот на земјоделските производители.
Надлежност
Надлежноста на АПРЗ опфаќа давање непосредна советодавна помош на индивидуалните земјоделски производители (ИЗП) за примена на соодветни мерки во процесот на земјоделското производство со практична имплементација на научните и техничките сознанија насочени според потребите на пазарот, соработка и зајакнување на земјоделските здруженија, извршување на дел од мерките на Програмата за поттикнување на развојот на земјоделството, воспоставување и користење на информативни системи во земјоделското производство со воспоставување на евиденција за следење на неговата рентабилност и економичност, изготвување на информативни гласила со опфатеност на домашни и странски извори на информации од областа на земјоделството, наменети за ИЗП и обратно, од ИЗП кон другите заинтересирани страни.
Активности
Во согласност со Законот за основање на Агенцијата за поттикнување на развојот на земјоделството на Република Македонија („Службен весник на РМ”, бр. 3/98) врз основа на член 2 Агенцијата ги извршува следните активности:
1.Давање непосредна помош на земјоделците за примена на соодветни мерки со овозможување на најмалку едномесечна посета на фарма:
-Во поледелство, лозарство и овоштарство, воведување на нови технологии во одгледувањето, правилна употреба на ѓубрива, избор на видови и сорти, подигање и одгледување на насадите, поставување демонстративни опити со нови сорти и технологии и сортни испитувања;
-Во сточарство, упатување на примена на мерки за подобрување на производните својства, обезбедувањее на правилна исхрана за добивање на поквалитетни производи (млеко, месо, волна, јајца и др.).
-Во просек 80 советници доаѓаат во директни контакти на терен со 1600 земјоделци или еден советник работи во просек со 20-25 фармери. Советници со одделна специјалност просечно извршуваат 2-30 демонстративни опити, при што се применуваат нови сорти и технологии.
2.Соработка со здруженија на земјоделците и локалната самоуправа преку учество на советници во формирањето на здруженијата и учество во нивните одбори како можност за подобро функционирање на истите.

3.Насочување на земјоделските производители за производство на земјоделски култури и производи спрема потребите на пазарот. Податоците добиени од системот за мониторинг на фарма, кои меѓу другото содржат и вредносни показатели од земјоделското производство, се користат за информативни и споредбени показатели кои придонесуваат за давање насоки за производство според потребите на домашниот пазар.
4.Непосредно извршување и спроведување на дел од мерките од Програмата за поттикнување на развојот на земјоделството во соработка со соодветните служби во Министерство за земјоделство,шумарство и водостопанство.
5.Пренесување на стручни сознанија до непосредните земјоделски производители, како и научно-апликативни достигнувања во земјоделското производство преку постојано усовршување на советниците од страна на научните институции (домашна и странска поддршка) и пренесување на терен.
6.Давање насоки во изборот на соодветна земјоделска механизација и опрема за растително
источарско производство и нејзино правилно и рационално користење со дефинирање на техничко-економски советодавен пакет за рационално користење на механизација по одделни типови.
7.Стручно оспособување на земјоделските производители преку одржување на семинари, курсеви, советувања и сл. Во една година, АПРЗ доаѓа во директен контакт со 1600 земјоделци, реализира 6 семинари, 70 еднодневни обуки, 40 практични едукативни средби, групни средби во просек со 1000-1200 земјоделци.
8.Организирање на натпревари на високи приноси, саеми, изложби и сл. На регионално и национално ниво, АПРЗ помага во организирањето на земјоделците за учество на натпревари, саеми, изложби и сл.
9.Подготвување на истражувачки предлози во земјоделството. АПРЗ располага со 5 мобилни лаборатории со кои може да извршува 50-60 проби во зависност од потребите и финансиските можности. Ова овозможува и насочување во изборот на соодветна култура според квалитетот на обработливата површина. Притоа се врши сугерирање за соодветен избор на култура во соодветен временски период со примена на соодветни методи или употреба на плодоред.
10.Воспоставување и користење на информативни системи во земјоделското производство. АПРЗ располага со современ информациски систем – софтвер (дизајниран со помош на консултант од Светска банка) дизајниран да може да одговори на барањата според потребите на корисниците. Базата на податоци, која АПРЗ ја гради во континуитет, достапна е до повеќе корисници (Министерство за земјоделство, шумарство и водостопанство, фармерите, Државен завод за статистика, мрежа за сметководствени податоци на фарма (ФАДН), науката и др.).
11.Давање помош на земјоделските производители за установување евиденција во врска со земјоделското производство, неговата рентабилност и економичност и прераснување на Системот за мониторинг на фарма во оперативна агенција за прибирање на податоци за ФАДН во Македонија. Системот за мониторинг на фарма опфаќа евиденција за 800 фарми кои имаат континуитет од 2001 год. Системот овозможува влез на околу 200 типови различни податоци за фарма од кои се изработуваат соодвени пресметки за рентабилноста, економичноста и другите параметри на фармата и обезбедува реализирање на активности за водење на сметководствена евиденција на фарма. Во текот на 2002 и 2003 година системот е континуирано надградуван особено како дел од проектот на Шведската Агенција за меѓународен развој-СИДА за подобрување на земјоделската статистика во Македонија. Преку проектот беше обезбедена финансиска и техничка помош за реализација на мониторингот и приближување на квалитетот на прибирањето и обработката на податоците кон стандардите потребни за воведување на национална мрежа за следење и прибирање на сметководсвени податоци од фарма-ФАДН. Предвидено е официјалните активности за воспоставување на ФАДН од страна на Министерство за земјоделство, шумарство и водостопанство да започнат во текот на 2005 година.

12.Изготвување на информативни рекламни списанија, брошури, прирачици во кои се опфатени новитетите од домашни и странски извори на информации од областа на земјоделството. Техничко-економските советодавни пакети-услуги вклучуваат брошури, прирачници, а квартално се издава и информативно гласило. Исто така се користи медиа план за информирање преку мас медиуми и прес конференции.
13.Други стручни и апликативни мерки за кои ќе се јави потреба. Во таа насока 18 советници се обучени за следење, прогнозирање, детерминација на штетници и болести на растенија за кои изготвуваат редовни извештаи и ги дотавуваат до земјоделски факултет и МЗШВ. За надминување на одредени појави советниците сугерираат на соодветни мерки за надминување на истите.
Со цел подобрување на советодавнуите служби во тек е реализација на проект, поддржан од Шведската агенција за развој, СИДА, со период од 8-10 години, кој треба да ги поврзе сите учесници во процесот на давање на советодавните услуги кон индивидуалните земјоделски производители. Врз основа на спогодбата помеѓу Владата на Р. Македонија и Кралството Шведска за период од јануари 2003 год. до декември 2005 год. склучен е договор за проектот за подобровање на советодавните служби со цел подобрување на комуникацијата и пристапот на информации, воспоставување на советодавни услуги според потребите на фармерите, подобрување на капацитетите за советодавни услуги и приближување на науката и техниката кон земјоделците.
2. Советодавни активности подржани од Министерство за земјоделство, шумарство и водостопанство
Со средствата од редовните годишни програми на секторите и управите, Министерство за земјоделство, шумарство и водостопанство е вклучено во финансирање на различни советодавни активности и обука преку организирaни семинари, советувања и публикација на стручна литература од областа на земјоделството.
Преглед на издвоени средства наменети за советодавни активности по програми
Извор и обработка: Министерство за земјоделство, шумарство и водостопанство
c) Подршка за маркетинг
Пазарен Информативен Систем
Интегриран Пазарен Информативен Систем (ПИС) во Република Македонија не постои. Потребите на субјектите на пазарот од релевантни и навремени информации за цените, понудата и побарувачката како и на пазарните движења делумно се остваруваат преку ПИС кој е во состав на Државниот Завод за Статистика (ДЗС) како и неколку подсекторски пазарно информативни системи воглавно реализирани со подршка од меѓународни донатори.
а) ПИС во состав на ДЗС.

Секторот за земјоделство во состав на ДЗС ги собира цените на неделна база и ги печати извештаите еднаш месечно. Цените се собираат од пазарите на големо (за овошје и зеленчук во Скопје и Струмица), 13 зелени и од 6 сточни пазари. Податоците се прибираат во т.н. пазарен ден за секој пазар пооделно или 4-5 пати во месецот. Цените кои се собираат се: највисоката, најниската и најчести цени, додека просечните цени не се пресметуваат. За сточните пазари се прибираат и понудените количини. Извештаите вклучуваат споредба со цените од минатиот месец или година без понатамошни анализи на податоците. Во секторот за Националните Сметки се работи на пресметка на цените на производителите, кои моментално се користат само за статистички потреби.
б) ПИС финансирани од меѓународни институции.
USAID – Land o’Lakes воспоставија ПИС за млечните производи, месото и сточните пазари, во склоп на т.н. Македонски Агробизнис Маркетинг Активност (МАМА) кој има шестгодишно искуство искуство во собирање, преработка и дистрибуција на информациите од под- секторите кои ги опфаќа.
Министерство за земјоделство, шумарство и водостопанство се стреми да обезбеди покоординиран пристап за развој на ПИС со цел поддршка во поврзувањето и надградување на постоечките ПИС компоненти.
Јавно претпријатие за берзанско работење Агро Берза.
Јавното претпријатие за берзанско работење е основано во 1992 година според Законот за берзи на земјоделско-прехранбени производи (“Службен весник на РМ“ бр.32/92 и 83/92) и Одлука за основање на Јавното претпријатие за берзанско работење Агро-Берза (“Службен весник на РМ“ бр.32/92), а со цел подобрување на пласманот на земјоделско-прехранбените производи. Функционирање на Јавно Претпријатие (ЈП) Агро-Берза беше предвидено да го оствари преку изградба на берза со собирно-дистрибутивен центар каде ќе се концентрира понудата и побарувачката на земјоделско-прехранбени производи на едно место, а продажбата да се извршува по аукциски начин на продажба. Со оглед на ограничените материјални можности на Буџетот на Република Македонија во изминативе дванаесет години не се реализирани инфраструктурните услови за работење на ЈП Агро-Берза претходно проценети на околу шест (6) милиони евра.
Во претпријатието се вработени 9 лица во два сектора. Агро-берзата пружа услуги на своите членови преку годишен договор со индивидуалните земјоделци или агро индустрииски компании на кои наплаќа годишна членарина. Агро берза добива по 0.7% провизија од сите деловни договори склучени од страна на нејзините членови кои плаќаат чланарина и 1% од членови кои не плаќаат чланарина.
Во изминатиот период претпријатието својата дејност ја остварува претежно во областа на маркетиншките и комерцијални работи поврзани со пласманот на земјоделско-прехранбени производи како што се: учество на конференции и бизнис форуми, презентација на македонското земјоделско производство на саеми (дома и во странство) и издавање на агроберзански информативен материјал.
Работата на претпријатието се финансира преку Буџетот на Министерство за земјоделство, шумарство и водостопанство.:
Извор и обработка: Министерство за земјоделство, шумарство и водостопанство
Претпријатието се соочува со проблеми во работењето поради што се неопходни структурни и ораганизациони промени во функционирањето.

Останата поддршка на маркетинг и промотивни активности
1.Со средствата од редовните годишни програми на секторите и управите Министерството за земјоделство, шумарство и водостопанство е вклучено во финансирање на активности насочени кон презентација на земјоделското производство и подобрување на пласманот на земјоделските производи преку изложби и саеми.
Преглед на издвоени средства наменети за маркетингот и промотивните активности
Извор и обработка: Министерство за земјоделство, шумарство и водостопанство
2. Врз основа на Законот надворешно трговско работење (Службен весник на РМ бр. 31/93, 41/93, 78/93, 59/96, 15/97, 13/98, 13/99, 50/99, 82/99, 47/2001, 45/2002, 5/2003) се донесе Програмата за користење на средствата од надоместокот, што го плаќаат деловните субјекти при увоз и извоз на производи, стоки и услуги (“Службен весник на РМ” бр. 36/02, 36/03 и 31/04), која се реализира преку Министерството за економија и Министерство за земјоделство, шумарство и водостопанство за земјоделските производи за следниве активности:
1)Надоместување на дел од трошоците на деловните субјекти за:
a)консултантски услуги за воведување на систем за квалитет;
b)сертификација на систем за квалитет или сертификација на производ;
c)изработка на промотивни материјали наменети за странски пазари;
d)спроведување на акредитациона постапка.
2)Кофинансирање на трошоците на деловни субјекти на бизнис форуми,
3)Организирање на бизнис форуми, едукативни, информативни и промотивни семинари и обука во Република Македонија,
4)Организирање промотивни кампањи на домашен и странски пазар,
5)Публикување на информативно-промотивни материјали,
6)Истражување на меѓународни целни пазари, секторски студии и др.
7)Надоместување на дел од трошоците за проекти со кои се спроведуваат активности за препознатливост-брендирање на производи и услуги на странски пазари.
Од вкупните средства на годишните програми финансирани од надоместокот што го плаќаат деловните субјекти во висина од 0.1% од вредноста на увозот и извозот на производи, стоки и услуги, 50% се наменети за надоместување на трошоците во надлежност на Министерство за економија и дополнителни 25% од страна на Министерство за земјоделство, шумарство и водостопанство. Трошоците по деловен субјект-корисник не може да го надминуваат износот од 200.000 МКД.
d)инспекција;
Согласно Законот за организација и работа на органите на државната управа (“Службен весник на РМ“ бр. 58/00), инспекциските служби во секторите земјоделство и шумарство се органи во состав на Министерството за земјоделство, шумарство и водостопанство, додека инспекциските служби од областа на ветеринарното здравство и водостопанството се во состав на соодветните управи.
1. Државниот инспекторат за земјоделство.
Во Државниот инспекторат за земјоделство вкупно се вработени 26 инспектори од кои 23 државни инспектори за земјоделство се распоредени во подрачните единици на министерството.
Работата и активноста на Државниот инспекторат за земјоделство е усмерена во рамките на овластувањата, правата и обврските кои произлегуваат од:

-Законот за организација и работа на органите на државната управа (“Службен весник на РМ“ бр. 58/00);
-Законот за земјоделска инспекција (“Службен весник на РМ“ бр.38/04);
-Материјални закони од областа на земјоделството по кои се врши инспекциски надзор:
-Закон за земјоделско земјиште (“Службен весник на РМ“ бр. 25/98 и 18/99);
-Закон за заштита на растенијата (“Службен весник на РМ“ бр. 25/98 и 6/00);
-Закон за семенски материјал, саден материјал и материјал за размножување, признавање, одобрување и заштита на сорта (“Службен весник на РМ“ бр. 41/00);
-Закон за сточарство (“Службен весник на РМ“ бр. 61/97);
-Закон за вино (“Службен весник на РМ“ бр. 69/04);
-Закон за тутун (“Службен весник на РМ“ бр. 69/96 и 15/98);
-Закон за квалитетот и контролата на квалитетот на вештачките ѓубрива (“Службен весник на РМ“ бр. 10/73 и 83/92);
-Законот за рибарство (“Службен весник на РМ“ бр. 62/93);
-Закон за поттикнување на развојот на земјоделството (“Службен весник на РМ“ бр. 24/92, 32/92, 83/93, 78/93 и 14/96);
-Закон за заштита од штети на полски имот (“Службен весник на РМ“ бр. 20/90 и 83/92);
-Закон за пасишта (“Службен весник на РМ“ бр. 3/98 и 101/00);
-Закон за вршење земјоделска дејност (“Службен весник на РМ“ бр. 11/02);
-Закон за производство и промет на опојни дроги (“Службен лист на СФРЈ“ бр. 13/91);
-Закон за определување на органи за вршење одредени работи во областа на производството и прометот на опојни дроги (“Службен весник на РМ“ бр. 24/83);
-Закон за органско земјоделско производство (“Службен весник на РМ“ бр. 16/04);
-Закон за заштита од пожари (“Службен весник на РМ“ бр. 43/86 и 37/87);
-Закон за берзи на земјоделско-прехрамбени производи (“Службен весник на РМ“ бр. 32/92) и
-Закон за води (“Службен весник на РМ“ бр. 4/98).
Aктивностите на Државниот инспекторат за земјоделство произлегуваат од Програмата на Инспекторатот за земјоделство и Програмата за работа на министерството. Покрај редовниот инспекциски надзор Државниот инспекторат за земјоделство, постапува и по доставените, поплаки и жалби од правни лица, здруженија на граѓани, физички лица, како и од другите државни органи и институции.
Државниот инспекторaт за земјоделство во остварување на работите од својата надлежност врши:
-Надзор во прометот на: растенијата, производите, средствата и предметите и други работи определени со закон од областа на земјоделството, при увозот, извозот, реекспортот и транзитот преку државната граница;
-Преглед и контрола на: земјоделското земјиште, земјоделските посеви и насади, на евиденцијата за приплодниот и друг добиток, просториите каде што се врши преработка и доработка на земјоделски производи, опремата со која се врши таа преработка и доработка, процесот на преработка и доработка во сите фази се до финалниот производ, просториите за чување и одржување на земјоделските производи, зелен и сточен пазар, земјоделската техника, деловните простории, деловните книги, договорите, пописните листи како и на другата документација преку која се остварува увид во извршувањето на законите од областа на земјоделството и другите закони, од страна на субјектите;
-Надзор над вкупните количини производи од растително потекло, опфатени со сертификатот издаден од овластените правни лица и институциите.
Фитосанитарната контрола на граничен премин е подетално опишана во прашањето
07_VII_E_ _P2.
2. Државен инспекторат за шумарство и ловство

Во Државниот инспекторат за шумарство и ловство вкупно се вработени 17 инспектори од кои 14 државни инспектори за шумарство и ловство се распоредени во подрачните единици на министерството.
Работата и активноста на Државниот инспекторат за шумарство и ловство е усмерена во рамките на овластувањата, правата и обврските кои произлегуваат од:
-Законот за организација и работа на органите на државната управа (“Службен весник на РМ“ бр.58/00);
-Материјални закони од областа на шумарството и ловството по кои се врши инспекциски надзор:
-Законот за шумите (“Службен весник на РМ“ бр.47/97 и 7/00);
-Законот за ловството (“Службен весник на РМ“ бр.20/96, 26/96, 34/97 и 69/04);
-Законот за заштита на растенијата (“Службен весник на РМ“ бр.25/98), како и тековни работи кои произлегуват од Програмата за работа на Министерството за земјоделство шумарство и водостопанство и Програма за работа на Државниот инспекторат за шумарство и ловство.
Државниот инспекторат за шумарство и ловство во спроведување на одредбите и законските прописи од горенаведените закони од својата надлежност врши:
-Инспекциски надзор и контрола на работите на одгледувањето ,заштитата и користењето на шумите,објектите,уредите и направите за сеча, пренос, преработка и промет на дрво;
-Преглед и контрола на спроведувањето на посебните планови, годишните изведбени планови и програмите за стопанисување со шумите и спроведувањето на посебните ловностопански основи и годишни планови и други документи од областа на ловството;
-Преглед и контрола на сеча на шумата, копачење, напасување на добиток како и други активности;
-Преглед на ловиштата и објектите за одгледување ,заштита и користење на дивечот, контрола на извршувањето на договорите за дадениот дивеч во ловиштата на користење со концесија;
-Преглед и контрола на шумско земјиште и на рaстенија на него, растенијата во промет, просториите за сместување на растенијата и растителните производи и средствата со кои се пренесуват истите;
-Преглед и контрола на семенскиот и садниот матерјал.
3.Ветеринарна Инспекција
Ветеринарната инспекциска служба е во состав на одделението за државна ветеринарна инспекција во Управата за ветеринарство.
Во одделението се вработени вкупно 62 лица од кои 50 ветеринарни инспектори, од кои 10 на девет гранични премини и 40 во триесет подрачни единици кои се во состав на Министерството за земјоделство, шумарство и водостопанство.
Државните ветеринарните инспектори ги вршат работите на инспекциски надзор за спроведување на:
-Законот за ветеринарното здравство (“Службен весник на РМ“ бр. 28/98);
-Законот за безбедност на храна и на производите и материјалите што доаѓаат во контакт со храната (“Службен весник на РМ“ бр. 54/02);
-Законот за лекови, помошни лековити средства и медицински помагала (“Службен весник на РМ“ бр. 21/98) и
-Законот за идентификација и регистрација на животните (“Службен весник на РМ“ бр. 69/04)и подзаконските акти кои произлегуваат од нив.

Подетален опис за структурата и надлежностите на ветеринарната инспекција се дадени во одговор на прашањето 07_VII_A_ _P3 и 07_VII_D_ _P1.
4.Водостопанска инспекција
Подрачните земјоделски и шумарски инспектори со посебно овластување на министерот се задолжени да вршат и работи од делокругот на водостопанската инспекција поради причината што двете работни места во одделението за водостопанска инспекција во рамките на Управата за водостопанство не се пополнети.
Управата за водостопанство е надлежна за работите поврзани со управувањето на водите регулирано со:
-Законот за водите (“Службен весник на РМ“ бр. 4/98 и 19/00);
-Законот за водостопанствата (“Службен весник на РМ“ бр. 85/03) и
-Законот за водните заедници (“Службен весник на РМ“ бр. 51/03).
Во извршување на водостопанска инспекција oдделението за водостопанска инспекција при спроведување на одредбите и законските прописи од својата надлежност врши:
-Контрола на користење на водите и водостопанските објекти (дали истите се изградени и функционираат според условите дадени во решенијата), како и контрола на други работи што можат да создадат квалитативни и квантитативни промени на режимот на водите;
-Kонтрола и увид на изградбата на браните од аспект на режимот на водите, одржувањето и набљудувањето и врши контрола на режимот на полнењето и празнењето на акумулациите и на состојбата на браните од посебен значај за државата;
-Заштита на водотеците од непланско користење на песок и друго;
-Надзор на работата на водостопанствата и водните заедници.
Сегашната организациона поставеност и екипираност на инспекциските служби не е доволна за квалитетно и целосно извршување на предвидените со законот овластувања. Главните проблеми се недоволниот број на вработени, недостаток од современи средства за работа, недостиг од координација на активностите и недоволна изграденост и вклучување во информативните системи.
e) премер на земјоделското земјиште;
Државниот завод за геодетски работи е надлежен за работите на премерот, катастарот и запишување на правата на недвижностите согласно Законот за организација и работа на органите на државната управа („Службен весник на РМ” бр. 58/00 и 44/02).
За премер на земјоделско земјиште во периодот од 1999 година учествувано е со удел од финансиските средства во висина и износ според приложената табела.

Реализирани средства
f) друго.
Други мерки од редовните годишни програми на секторите и управите во Министерството за земјоделство, шумарство и водостопанство
Останатите мерки кои се дел од редовните годишни програми на секторите и управите во Министерството за земјоделство, шумарство и водостопанство опфаќаат подршка на различни активности кои не се содржат во описот на мерки и активности презентирани претходно. Останатите средства реализирани од Програмата за потикнување на развојот на земјоделството се насочени кон повеќе мерки за услуги во земјоделството, за иницијална поддршка на Фонд за грозје и вино, поддршка на интервентен откуп на земјоделски производи и финансиска поддршка на службата за матично книговодство, селекција и мониторинг во сточарството. Од Програмата за проширена репродукција на шумите и од програмата за здраствена заштита на растенијата од болести и штетници за услуги кои ги вршат овластените ИДП служби во состав на Шумарскиот факултет, Факултет за земјоделски науки и храна и ЈНУ: Земјоделски институт, Институт за јужни култури и Институт за тутун.
Преглед на останати мерки од програмите на секторите и управите на Министерството за земјоделство, шумарство и водостопанство
Извор и обработка: Министерството за земјоделство, шумарство и водостопанство

