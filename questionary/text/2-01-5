IV. ПРОЦЕС НА УТВРДУВАЊЕ (ПО ПАТ НА ПРЕГОВОРИ) НА ПЛАТИ И СИСТЕМ НА СОЦИЈАЛНА ЗАШТИТА
1. Ве молиме да ги наведете соодветните квантитативни и/или квалитативни информации за следното:
а) развој на просечните бруто и нето плати;
b)утврдување на платите и вработувањето во владините институции;
c)учество на давачките во вкупните плати, вклучително и социјалните придонеси платени од работодавецот и вработените и брекет структура на пресоналните даноци;
d)влијанието на зголемувањето на продуктивноста на трудот врз надоместоците на вработените.
а) развој на просечните бруто и нето плати
Државниот завод за статистика ги објавува податоците за просечната плата по вработен во Републиката. До 1999 година се објавуваа податоци само за нето платите, а од 1999 година Државниот завод за статистика ги објавува и податоците за бруто платите. Така, според податоците на Државниот завод за статистика состојбата е следна:

b) утврдување на платите и вработувањето во владините институции
Со Уставот на Република Македонија е предвидено остварувањето на правата на вработените и нивната положба да се уредува со закон и колективен договор. Покрај тоа и со членот 69 од Законот за работните односи (“Службен весник на РМ” бр. 80/93) е предвидено платите да се исплатуваат во согласност со критериуми утврдени во закон и колективен договори. Дел од вработените од владините институции имаат статус на државни службеници за кои и исплатата на платите се врши согласно Законот за државни службеници.
Со Законот за државни службеници ( "Службен весник на РМ" бр. 59/00, 112/00, 34/201, 103/201, 43/02, 98/02, 17/03, 40/03, 85/03 и 17/04) се уредува статусот, правата, должностите и одговорностите на државните службеници, како и системот на плати и надоместоци на плати за државните службеници.
Вработувањето на државните службеници се врши врз основа на јавен оглас согласно Законот за државни службеници. Останатите вработени во владините органи се вработуваат согласно Законот за работните односи исто така со јавен оглас, доколку со овој или друг закон не е поинаку предвидено.
Исплатата на платите согласно Законот за државни службеници отпочна со платата за месец април 2004 година според кој усогласување ќе се врши во период од 24 месеци.
Државни службеници согласно овој закон се лицата вработени во органите на државната управа и стручните служби на: Собранието на Република Македонија, претседателот на Република Македонија, Владата на Република Македонија, Уставниот суд на Република Македонија, Врховниот суд на Република Македонија, судовите, Републичкиот судски совет, Народниот правобранител и Јавното обвинителство.
Одредбите од Законот за државни службеници не се однесуваат на воените и граѓанските лица на служба во Армијата на Република Македонија, на униформираните лица во Министерствот за внатрешни работи, казнено- поправните и воспитно поправните установи, шумската полиција, судската полиција, финансиската полиција и Царинската управа, лицата со посебни должности и овластувања вработени во Министерствот за внатрешни работи, Агенцијата за разузнавање, Царинската управа, овластените државни ревизори и лицата кои вршат работи и работни задачи на државна ревизија во Државниот завод за ревизија, како и вработените во Управата за цивилна и воздушна пловидба кои вршат работи и задачи на воздухопловен и стручен персонал од значење на безбедноста на воздушната пловидба.
Со Законот е дефинирана содржината на платата која се состои од:
-основна компонента и
-исклучителна компонента.
Основната компонента ја сочинуваат :
-основна плата и со истата се вреднува степенот на образование врз осова на утврдени бодови;
-додаток на плата за завање ( за секое звање се утврдени бодови);
-додаток на плата за кариера. Овој додаток зависи од секој поединец кој треба да исполни одредени услови како што се минимален стаж во државната служба и
позитивни оценки на работењето, согласно критериуми утврдени во Законот. Исклучителната компонента ја сочинуваат :
-додаток на плата за посебни услови за работа (ноќна работа, работа во смени, односно турнуси, работа изложена на висок ризик, работа за време на неделен одмор и работа за време на празници утврдени со закон; и
-вонреден работен додаток на плата ( прекувремена работа).
Со Законот е предвидено вреднување и на работното искуство на државниот службеник во износ од 0.5% од делот на основната плата со која се вреднува степенот на образование, за секоја започната година на работен стаж, а најмногу до 20%.
Така, согласно Законот за државни службеници, во зависност од звањето на работното место на кое е распореден државниот службеник и вредноста на бодот, се утврдува исносот на нето плата. Вредноста на бодот ја утврдува Владата на Република Македонија.
Платите на воените и цивилните лица на служба во Армијата на Република Македонија е уредена со Зaконот за служба во армијата на Република Македонија ("Службен весник на РМ" бр. 62/02). Исто така и согласно овој закон платата се состои од основна плата и додатоци на основната плата. Основната плата на професионалните војници и воените старешини се определува според чинот и должноста со определен број на бодови. Основната плата за цивилните лица се определува според степени за образование на работното место на кое е распореден работникот, должноста, работното искуство, армиски додаток и додаток за кариера. Така, со Законот е предвидено армискиот додаток да се исплатува во висина од 30% од основната плата според чинот и должноста, а за цивилните лица овој додаток изнесува 20% и се пресметува на основнта плата по основ на образование. Работното искуство се вреднува во висина од 0.5% од делот на основната плата според чинот и должноста за секоја започната година на работен стаж до навршување на 25 години на работен стаж, односно 0.75% по 25 -тата година, а најмногу до 20%. Додатокот на плата за работен стаж за цивилни лица во армијата исто така се пресметува во износ од 0.5% за секоја година на работен стаж, а најмногу 20%.
Вредноста на бодот согласно Законот за служба во армијата се утврдува во зависност од обезбедебните средства за плати во Буџетот на Република Македонија и бројот на бодовите за плата и надоместоци на плата.
Исплатата на платата на избраните и именуваните лица во органите на Владата на Република Македонија се врши согласно Законот за платите и другите надоместоци на пратениците во Собранието на Република Македонија ("Службен весник на РМ" бр.36/90 и 23/97). Така, висината на платата се утврдува кога основицата за пресметување на платата ќе се помножи со коефициентот кој е утврден за секоја функција и се зголемува за процентот за работнто искуство (0.5% за секоја година работен стаж, а најмногу 20%). Основица за пресметување на платата е просечната плата по вработен во Републиката. Меѓутоа, поради примената на Законот за исплата на платите во Република Македонија (Службен весник на РМ бр. 70/94, 62/95, 33/97, 50/2001, 26/2002) и вредноста на основицата повеќе години наназад е пониска од просечната плата по вработен во Републиката и не е променета, односно платите на избраните и именуваните лица, се замрзнати.
Во органите на Владата на кои не се однесува Законот за државни службеници и Законот за служба во армијата, платите ги исплатуваат во рамките на правото кое се утврдува со Законот за исплата на платите во Република Македонија, според кој се ограничува правото на пораст на просечна плата по вработен. Имено, со овој закон платите во изминатите 10 години немаат право на пораст, со исклучок на оддредена корекција која се направи во 2002 година. Утврденото максимално можно право согласно Законот за плати по одделен работник во зависност од сложеноста на работите и работните задачи на кои е распореден работникот, се распределува согласно колективни договори на ниво на дејност или пак со внатрешни акти за распределба. Обезбедувањето на средствата од Буџетот на Република Македонија за сите вработени кои немаат статус на државни службеници се врши врз основа на единствени критериуми во зависност од степенот на образованието. Рапределбата на обезбедените средствата секој субјект ја врши врз основа на колективни договори или акти на ниво на работодавец.
Покрај правото на плата вработените во органите на Владата (државни службеници, воените и цивилните лица на служба во Армијата и сите останати вработени кои немаат статус на државни службеници), во овој момент имаат право и на:
-регрес за исхрана
-право на регрес за користење на годишен одмор;
-право на отпремнина при заминување во пензија;
-право на помош во случај на смрт на работникот или член на потесното семејно домаќинство, за потешки елементарни непогоди;
-трошоци за доаѓање и враќање од работа;
-дневници за службени патувања во земјата и странство;
-право на теренски додаток и трошоци за одвоен живот од семејството;
-трошоци за користење на сопствен автомобил.
Поради ограничените можности при планирање на Буџетот на Република Македонија регресот за годишен одмор не е предвиден поради што во последните години и не се исплатува.
Во текот на преговорите со Сојузот на синдикати на Македонија (ССМ), се предлага горенаведените права од плата на вработените, веќе да не претставуваат обврска на Буџетот на Република Македонија.
Средствата за плати секоја година се планираат со Буџетот на Република Македонија при што се имаат предвид законските решенија според кои се регулирани платите, како и економската состојба во земјата.Така, при проекциите на Буџетот за 2004 година, поради рационализација на бројот на вработените кои се финансираат од Буџетот на Републиката, е предвидено намалување на масата на средства за бруто плати за 4% во однос на 2003 година.
Проекцијата на бруто платите во Република Македонија за вработените корисници на Буџетот на Република Македонија се темели на проекциите на макроекономските показатели утврдени во Макроекономската политика и Фискалната стратегија кои ги носи Владата на Република Македонија. Фискалната стратегија на Република Македонија за 2005-2007 година ги содржи тековните економски движења и извршување на Буџетот за 2004 година; макроекономската политика и макроекономски индикатори за 2005 година; проекција на макроекономските индикатори за 2005, 2006 и 2007 година; буџетските приходи; буџетските расходи, како и буџетскиот дефицит.
Масата на средства за бруто платите на вработените во владините институции во 2003 година бележат пораст заради спроведување на определбите од Рамковниот договор за вработувања на околу 1890 лица во Министерството за одбрана и Министерството за внатрешни работи.
Вкупниот број на вработени во владините институции и останатите буџетски корисници (законодавна власт, судска власт,образование, детска заштита, социјална заштита, науката и културата), а без вработените кои се финансираат од Фондот за ПИО, Заводот за вработување и Фондот за здравство, на почетокот на 2004 година изнесуваше 71.624 лица, а како резултат на спроведената реформа во август 2004 година бројот е намален на 70.138 лица. До крајот на 2004 година, согласно правичната застапеност на етничките заедници, се планира да се вработат 887 вработени во сите буџетски корисници.


Од вкупните планирани расходи во ребалансот на Буџетот на Република Македонија за 2004 година (65.708.297.000 денари), за нето плати за сите буџетски корисници се предвидени 10,501,857,000 денари, за придонеси 7.887.318,000 денари, за надоместоци и други примања( храна, превоз, одвоен живот, паушал,теренски ) 2.351.241,000 денари и за додатоци на плата(ноќна, прекувремена, празнична) 538.633.000 денари, односно вкупно 21.279.049.000 денари.
При проекцијата на бруто плати и надоместоци за периодот 2004-2006 година не е планиран пораст на платите освен кај државните службеници поради ефектите од целосното имплементирање на декомпресијата на платите на државните службеници како и спроведената реформа во јавната администрација во 2004 година. За отпочнатиот процес на декомпресија на платите за државните службеници е предвиден дополнителен износ на средства од:
Извор: Министерство за финансии
c) учество на давачките во вкупните плати, вклучително и социјалните придонеси платени од работодавецот и вработените и брекет структура на пресоналните даноци;
Данокот на доход на платите се пресметува и плаќа според одредбите на Законот за персоналниот данок на доход (“Службен весник на РМ”, бр. 80/93, 3/94, 70/94, 71/96, 28/97, 8/2001, 50/01, 52/01, 2/02, 44/02, и 95/04). За пресметување на данокот во примена е даночна прогресија од две даночни стапки (15%, 18% и 24%) кои се применуваат на утврдена даночна основа.
Месечната даночна основа се утврдува кога бруто платата ќе се намали за задолжителните социјални придонеси (за пензиско и инвалидско осигурување 21,2%, за здравствено осигурување 9,2%, за придонес за вработување 1,6%) и за лично даночно ослободување, кое пред почетокот на секоја година се валоризира со планираниот пораст за нето платите на вработените во Република Македонија (за 2003 година личното ослободување изнесуваше
2.680 денари).
На така утврдената месечна даночна основа се применуваат даночните стапки:
Во структурата на една просечна месечна плата, исплатена во Република Македонија во 2003 година, давачките на плата изнесуваат:

Покрај овие давачки на бруто платата се пресметуваат и следните придонеси кои се трошок на работодавачот по основ на плата, а тоа се: придонесот за водостопанство (овој придонес го пресметуваат само исплатувачите на плати во органи и институции кои се финансирани од Буџетот на Република Македонија), по стапка од 0,20% и дополнителниот придонес за повреда на работа и професионално заболување кој го пресметуваат сите исплатувачи на плата по стапка од 0,50%.
Данокот и сите придонеси ги пресметува исплатувачот на платата при нејзината исплата. Приходите од персоналниот данок на платите се приходи на Буџетот на Република Македонија, заклучно со 2004 година, а почнувајќи од 01.01.2005 година 3% од овие приходи се приход на локалната самоуправа во која вработеното лице има постојано живеалиште и престојувалиште. Приходите од социјалните придонеси платени од платите се приходи на соодветните социјални фондови.
Во 2003 година по основ на данок на плати, според податоците од буџетските уплатни сметки, наплатени се вкупно 6.059.706.140 денари, од кои:
d) влијанието на зголемувањето на продуктивноста на трудот врз надоместоците на вработените.
Додадена вредност по вработен


