III. ПОЛИТИКА НА РУРАЛЕН РАЗВОЈ, СТРУКТУРНИ МЕРКИ И МЕРКИ ЗА ЖИВОТНА СРЕДИНА
1. Се бара детална информација за постоечките активности за рурален развој, како што е опишано подолу.
Треба да се достави информација за сите активности за рурален развој финансирани од државата, дали истите се спроведуваат како дел од интегрирани програми, или како самостојни шеми, и треба се да вклучат активности финансирани на национално и регионално ниво. Информацијата треба да содржи правана основа, дизајн, цели, содржина, финансирање, спроведување, следење, контрола и оценка на програмите или шемите. Исто така, треба да се опишат користените критериуми за селекција за дефинирање на целните области на кои што се насочени посебни активности, како и да се наведат одговорните тела за програмите или шемите.
Активностите за рурален развој можат да вклучат, но не се ограничени на следново:
-Зголемување на конкурентноста на земјоделскиот сектор преку поддршка за инвестиции и реструктуирање, инвестиции во земјоделски претпријатија (фарми), поддршка за преработка и маркетинг, подобрување на земјиштето, репарцелизација, наводнување и управување со води, рано пензионирање, стручно образование, обезбедување на советодавни услуги, формирање на групи на производители, воспоставување и управување со шеми за квалитет на земјоделски производи.
-Унапредување на животната и рурална средина преку поддршка на одржливо управување со земјиштето, вклучувајќи поддршка на земјоделско стопанисување во планинските области, или други области со одредени недостатоци, шеми за заштита на биолошката разновидност, живеалиштата и пределите, поддршка за органско земјоделство и методи на шумарство, вклучувајќи и органско земјоделско производство (ве молиме приложете детали за системот за сертификација на органското земјоделско производство);
-Подобрување на квалитетот на животот во руралните области и унапредување на разноликоста на економските активности, вклучувајќи обезбедување на основните услуги (пример: патишта, електрична мрежа, вода, канализација) за руралното население, обновата и развојот на селата, развој на нови економски активности за разновидност на руралната економија, и поддршка на активностите за локален развој.
Описот на секоја мерка/активност треба да ги вклучи следните информации:
-име на мерката;
-правна основа (име и број на релевантниот правен акт);
-цели, образложенија и општ опис;
-корисници и критериуми закористење на мерката;
-детали за обезбедената поддршка (нивоа на плаќања итн.)
-суми потрошени на годишна основа, од 1999 год., и предвидениот буџет за идните години;
-број на корисници и просечна поддршка по корисник;
-управување со шемата (надлежно тело итн.)
Во моментот во Република Македонија не постои Интегрирана Национална стратегија/план за рурален развој која би представувала комплексен пристап во процесот на развој на руралните области. Капацитетот за руралниот развој во рамките на Министерството за земјоделство, шумарство и водостопанство се наоѓа во почетен стадиум. Во јануари 2004 во министерството е основан Сектор за поддршка во земјоделството и рурален развој во чиј состав е Одделението за рурален развој, koe преку дефинирање и спроведување на мерките на руралната политика ќе го започне процесот за надминување на проблемите со кои се соочува руралното население, Политиката за рурален развој има особено важна улога во промовирањето на успешни рурални области и заедници кои зависат од земјоделските активности и алтернативните економски активности.


Mинистерството за земјоделсрво, шумарство и водостопанство изготви Стратегија за прилагодување на македонскиот земјоделско-прехранбен сектор кон заедничката земјоделска политика (CAP) на ЕУ, во чии рамки е предвидена изработка на Стратегија за рурален развој до крајот на 2005 година. Европската Унија преку проектот КАРДС 2004 “Структурни и правни реформи на Министерството за земјоделство, шумарство и водостопанство“ ќе обезбеди техничка помош со цел да се развие модел за планирање и институционален капацитет за рурален развој усогласен со методите и политиките на ЕУ, со што ќе се обезбеди основата за идното прифаќање и користење на Структурните фондови на ЕУ.
Во Република Македонија не постои единствена институција за спроведување на политика на руралниот развој, како што е дефинирано во ЕУ. Поддршката во руралните средини се спроведува согласно парцијалните програми кои се реализираат од различни институции.
Во продолжение се наведени парцијалните мерки спроведени во Република Македонија кои се во функција на руралниот развој.
Зголемување на конкурентноста на земјоделскиот сектор
Име на мерката
Проект за рурален развој на јужните и источните региони - ИФАД 1
Правна основа
-Закон за задолжување на Република Македонија кај Меѓународниот фонд за развој на земјоделството за реализација на Проектот за рурален развој на јужните и источните региони ( “Службен весник на РМ“ бр.7/97 и 45/97).
Цели, образложенија и општ опис
Мерката има за цел подобрување на стандардот на живеење на населението во руралните средини, преку зголемување на приходите по домаќинство, подобрување на квалитетот на производството и неговата конкурентска моќ на пазарите, намалувањето на невработеноста на руралното население и создавање на постојани земјоделски кредитни линии, кои се економски исплатливи, строго наменски и во согласност со потребите на руралниот сектор.За таа цел проектот обезбедува кредитни средства за крајните корисници по поволни услови – пониска каматната стапка и поповолен период на отплата од комерцијалните кредити.
Проектот започна во 1997 година со вкупен фонд од 8.3 милиони САД $ од кои 7,6 милиони САД $ заем од ИФАД и 0.7 милиони САД $ учество на Владата на Република Македонија. На почетокот, територија на спроведување на проектот беа областите со надморска височина од 800 метри и погранична област од 5 км во јужните и источните региони на Македонија, додека во октомври 1999 година дејствувањето е проширено на сите рурални области во јужниот и источниот дел од земјата. Предвидена дата на завршување на проектот е јуни 2005 година.
Корисници и критериуми за користење на мерката
Средствата од оваа кредитна линија се наменети за сите намени на земјоделско производство, со исклучок на производството и преработка на тутун, набавка на земјоделска механизација и изградбата на објекти. Со оваа кредитна линија се обезбедени следните кредитни категории за корисниците од областа на проектот :
-за иднивидулани земјоделски производители, кредити во износ до 10.000 САД $ и кредити во износ до 30.000 САД $;
-за мали и средни претпријатија во износ до 75.000 САД $.

Детали за обезбедена поддршка
Преглед на финансирани кредити од проектот ИФАД 1, заклучно со 30.09.2004 година според категории на кредит
Извор: Министерство за земјоделство, шумарство и водостопанство Обработка: Министерство за земјоделство, шумарство и водостопанство
Управување со шемата
Управувањето на проектот е во надлежност на Министерство за Земјоделство, шумарство и водостопанство, а реализацијата на кредитната линија е преку деловна банка.
Име на мерката
Проект за финансиски услуги во земјоделството - ИФАД 2
Правна основа
-Закон за задолжување на Република Македонија со кредит кај Меѓународниот фонд за развој на земјоделството, ИФАД, за реализација на Проектот за финансиски услуги во земјоделството ( “Службен весник на РМ“ бр.107/00 ).
Цели, образложенија и општ опис
Мерката има за цел подобрување на стандардот на живеење на населението во руралните средини, преку зголемување на приходите по домаќинство, подобрување на квалитетот на производството и неговата конкурентска моќ на пазарите, намалувањето на невработеноста на руралното население и создавање на постојани земјоделски кредитни линии, кои се економски исплатливи, строго наменски и во согласност со потребите на руралниот сектор.За таа цел проектот обезбедува кредитни средства за крајните корисници по поволни услови – пониска каматната стапка и поповолен период на отплата од комерцијалните кредити.
Проект за финансиски услуги во земјоделството - ИФАД 2 стана ефективен во мај 2002 година,
апредвидено е да заврши во јуни 2007 година. Вкупните расположливи средства изнесуваат
9.1милиони САД $ од кои 8 милиони САД $ заем на ИФАД, 0.86 милиони САД $ грант од Кралството Шведска и 0.24 милиони САД $ учество на Владата на Република Македонија. Оваа кредитна линија се реализира на целата територија на државата.

Корисници и критериуми за користење на мерката
Пласманот на кредитните средства започна во октомври 2003 година и е наменет за сите земјоделски дејности, набавка на основна и приклучна земјоделска механизација, но не финансира производство и преработка на тутун и градежни објекти.
Со оваа кредитна линија се обезбедени следните кредитни категории за корисниците од областа на проектот :
-микро кредити за група од 3 - 5 земјоделци до 2.000 €;
-кредити за примарно производство до 25.000 €;
-кредити за преработувачки капацитети до 75.000 €; и
-кредити за претпријатија кои се занимаваат со трговија и извоз на земјоделски производи, до 75.000 €.
Детали за обезбедена поддршка
Преглед на кредити од проектот ИФАД 2 заклучно со 30.09.2004 година според категории на кредити
Извор: Министерство за земјоделство, шумарство и водостопанство Обработка: Министерство за земјоделство, шумарство и водостопанство
Управување со шемата
Управувањето на проектот е во надлежност на Министерство за Земјоделство, шумарство и водостопанство, а реализацијата на кредитната линија е преку деловните банки и штедилници.
Коментар: Дополнително, се овозможува техничка помош и услуги за поквалитетно искористување на инвестицијата и намалување на ризикот од неисплатливи вложувања. Таа се состои во подготвување на бизнис планови и кредитни барања, совети за примена на современи техничко - технолошки решенија, примена на стандарди за квалитет согласно ЕУ, следење на инвестицијата во текот на целиот циклус. Техничката поддршка ја обезбедуваат советници кои работат со индивидуалните земјоделци и земјоделските претпријатија, распоредени по региони на целата територија на државата.
Име на мерката
Програма за зголемување на производство на храна во Република Македонија

Правна основа
-Меѓународен договор помеѓу владите на Република Македонија и Јапонија;
-Одлуката за прибирање и користење на средства од економската помош од странство за развој на земјоделството во Република Македонија (Службен весник на РМ бр. 1/98).
Цел и опис на мерката
Мерката има за цел зголемување на производството на храна со зголемување на производството на основни прерхранбени земјоделски култури преку набавка на современа земјоделска механизација и вештачко ѓубриво.
Мерката во периодот од 1998-2003 година, се реализираше преку “Програмата за зголемување на производство на храна во Република Македонија” како дел од Официјалната развојна помош (Official Development Assistance) на јапонската влада.
Истата претставува неповратна помош на Владата на Јапонија за зголемување на производството на храна во Република Македонија наменета за реализација на годишни проекти (2КР проекти). Аранжманите за реализацијата на Програмата се утврдени и регулирани со Размена на ноти помеѓу претставниците на двете влади, која има својство на меѓународен договор.
Согласно договорите крајните корисници на добрата набавени преку проектот се должни средствата, во висина од вредноста на набавената опрема, во денарска против-вредност да ги уплатат во Компензационен Фонд формиран од страна на Министерството за земјоделство, шумарство и водостопанство, а во согласност со Одлуката за прибирање и користење на средства од економската помош од странство за развој на земјоделството во Република Македонија (“Службен весник на РМ“ бр. 1/98). Крајните корисници отплатата на опремата ја вршат без камата и во временски период од 4 години
Корисници и критериуми за користење на мерката
Корисници на средствата се сите правни и физички лица кои се сопственици, закупувачи или концесионери на земјоделско земјиште.
Детали за обезбедена поддршка
Од Програмата за зголемување на производството на храна во Република Македонија, досега се одобрени и реализирани вкупно 5 (пет) 2КР проекти односно 2КР '97, 2КР '98, 2КР '99, 2КР '00 и 2КР '01. Од истите се доделени вкупно 270 кредити за набавка на опрема и со нивната реализација опфатени се крајни корисници од целата територија на Република Македонија.
Вкупно реализираните средства и производи од Програмата се следни:
Преглед на вкупо реализираните средства и производи од Програмата по проекти
Извор: Министерство за земјоделство, шумарство и водостопанство Обработка: Министерство за земјоделство, шумарство и водостопанство

Број на корисници и просечна поддршка по корисник
Бројот на корисници изнесува над 80 правни лица (претпријатија кои се занимаваат со земјоделска дејност) и над 250 индивидуални земјоделски производители изнесува 251.
Управување со шемата
За имплементација на програмата и раководење со Компензациониот Фонд, надлежно е Министерството за земјоделство, шумарство и водостопанство.
Име на мерката
Финансиска поддршка за организирање на саемски изложби и манифестации
Правна основа:
-Закон за поттикнување на развој во земјоделството (“Службен весник на РМ“ бр. 24/92, 78/93, 14/96).
Цели, образложенија и општ опис:
Промовирање на земјоделските производи со цел поголема информираност и пристап до крајниот потрошувач. Деталите за оваа мерка се наведени во одговорите на прашањето
07_V_ _ _P2.
Име на мерката
Обука на кредитокорисници
Цел, образложение и општ опис на мерката
Преку ИФАД проектот се вршат обуки на кредитокорисниците со основна цел, зголемување на ефикасноста на производството и намалување на ризикот при инвестирање. Обуките на потенцијалните кредитокорисници се организираат со цел да се подобри разбирањето на фармерите/кредитокорисници за карактериситиките на кредитните линии, процес на кредитирање и инвестирање, следејќи ги пазарните услови и промените што настануваат во земјодеслката политиката. Обуките за актуелните кредитокорисници се организираат со цел да се подобри капацитетот на управување на бизнисот и намалување на ризикот од неисплатливи и неодржливи вложувања преку: обуки за примена на посовремени техничко- технолошки решенија, запознавање со карактериситиките на потенцијалните пазари, маркетинг на производите, познавање на после бербената технологија (сортирање, складирање, пакување), промени во законските регулативи и земјоделската политика, барањата/стандардите на ЕУ и СТО.
Корисници и критериуми закористење на мерката;
Обуката на кредитокорисниците е наменета за потенцијални корисници на кредити со цел да се запознаат со основните карактериситики на кредитните линии.
Управување со шемата
За имплементација на проектот надлежно е Министерството за земјоделство, шумарство и водостопанство.
Име на мерката
Советодавни услуги

Правна основа:
-Закон за основање на агенцијата за потикнување на развој во земјоделството (“Службен весник на РМ” бр. 3/98).
Цели, образложенија и општ опис:
Цел на мерката е преку обезбедување на советодавни услуги во поледелството, сточарството, лозаро-овоштарството, градинарството со заштита, агроекономија и информации и маркетинг да се овозможи попрофитабилно земјоделско производство во руралните подрачја. Во исто време преку Агенцијата за поттикнување на развојот на земјоделство се релизираат семинари, еднодневни обуки и практични едукативни средби со физички лица - индивидуалните земјоделци се со цел зголемување на квалитетот на производот и зголемување на благосостојбата во руралните области.
Корисници и критериуми закористење на мерката:
Советодавната услуга ја користат 1600 физички лица - индивидуални земјоделци преку организирани директени контакти со советниците врз основа на принцип на доверба. Kритериум за избор на истите е по основ на достава на барање од стана на индивидуалните земјоделци до Агенцијата за потикнување на развојот во земјоделството со кое се обврзуваат за целосна соработка и достава на информации до советниците. Прибраните информации понатаму служат за анализирање на состојбата и обезбедување на квалитетен совет.
Дополнителен број на 1400 физички лица – индивидуални земјоделци се корисници на обуките организирани од Агенцијата за поттикнување на развојот на земјоделството. Начинот на известување на потенцијалните корисници на мерката од стана на агенцијата за потикнување на развојот во земјоделството е преку јавни средства за информирање.
Управување со шемата
Агенцијата за поттикнување на развојот на земјоделството организирана преку своите 30 работни единици кои се разместени во 6 региони обезбедуваат советодавни услugi до директните корисници.
Име на мерката
Финансиска поддршка за земјоделски здруженија
Правна основа
-Закон за поттикнување на развој во земјоделството (“Службен весник на РМ” бр. 24/92, 78/93, 14/96);
-Закон за здружение на граѓани и фондации (“Службен весник на РМ” бр. 31/98).
Цели, образложенија и општ опис
Во Република Македонија во последниве години беа формирани значителен број на земјоделски здруженија. За таа цел Министерството за земјоделство, шумарство и водостопанство планира да покрива 40% од трошоците по основ на доставен проект кои го потврдуваат квалитетот на производот во секоја негова фаза. Предност би имале група на производители, преработувачи, трговци кои заеднички учествуваат во зголемувањето на квалитетот на производот (пост харвестинг, стандардизација на производ, етикетирање, брендирање и сертификација).
Име на мерката
Наводнување и одводнување на земјоделско земјиште со Хидромелиоративни системи и управување со водните ресурси

Правна основа
-Закон за водите (“Службен весник на РМ” бр. 4/98 и 19/2000);
-Закон за водните заедници (“Службен весник на РМ” бр. 51/2003);
-Закон за водостопанствата (“Службен весник на РМ” бр. 85/2003);
-Буџет на Република Македонија.
Цели, образложенија и општ опис
Целта на оваа мерка е наводнување и одводнување на земјоделско и друго земјиште заради постигнување стабилно земјоделско производство и обезбедување на рационално користење и употреба на водата за наводнување преку финансиско учество во изградбата на брани за мали акумулации, базени за акумулирање на проточни води, компензациони базени, мали хидромелиоративни системи, системи за водоснабдување на бачила и водопоила. Освен тоа се учествува и во реконструкцијата и одржувањето на хидромелиоративните системи за наводнување и одводнување на земјоделското земјиште и во изготвувањето на проектната документација за нивна изградба.
Согласно Закон за водите (“Службен весник на РМ“ бр. 4/98 и 19/2000). управувањето го врши Јавното водостопанско претпријатие.Со донесување на Законот за водните заедници (“Службен весник на РМ” бр. 51/2003) и Законот за водостопанства (“Службен весник на РМ” бр. 85/2003)од 2004 година отпочна процесот на преструктуирање на водостопанствата, со што се овозможува економично стопанисување, користење, функционирање и оддржување на хидросистемите, системите за наводнување и системите за одводнување, се дефинира обемот на услугите кои водостопанствата ги даваат на корисниците на вода, се уредуваат условите за пренесување на правото на користење на системите и објектите на водостопанствата и се воспоставуваат услови за нормално и успешно работење на водостопанствата и користење на нивните услуги од корисниците на вода.
Корисници и критериуми за користење на мерката
Корисници на оваа мерка се правните лица кои согласно законот за води ја вршат дејноста наводнување и одводнување. Услов за користење на мерката е изработен проект за изградба или реконструкција на објектите за наводнување и одводнување.
Износ на потрошени средства
За реализација на оваа мерка во периодот од 1999 до 2003 година се реализирани следните средтства и корисници по години :
1999 – 53.695.000 МКД
2000 – 49.443.882 МКД
2001 – 58.980.000 МКД
2002 – 45.344.188 МКД
2003 – 48.000.000 МКД
Број на правни лица кои ја спровеле оваа мерка
1999 - 26 правни лица
2000 - 36 правни лица
2001 - 46 правни лица
2002 - 18 правни лица

2003 - 37 правни лица
Детали за обезбедената поддршка
Средствата се обезбедени од годишните програми за поттикнување на развојот на земјоделството во 1999, 2000, 2001, 2002 и 2003 година.
Управување со шемата
За користење на средствата правните лица доставуваат барање до Министерство за земјоделство, шумарство и водостопанство преку Управата за водостопанство кое треба да содржи изведбен проект и друга пропратна документација дефинирана од Управата. Соодветната служба во министерството по разгледувањето на барањата истите ги одобрува и исплаќа средства за реализација на проектот на правни лица кои ја вршат изведбата. Контрола на извршената работа вршат стручните служби од Управата.
Коментар : Покрај средствата од Буџетот финансиски средства се обезбедуваат и од фондот за води како и од сопственото учество на правните лица.
Унапредување на животната и руралната средина
Правна основа
Заштита и подобрување на состојбата на животната средина и околината, пределот и природните ресурси е регулирана со :
-Закон за ратификација на Европската конвенција за пределот (“Службен весник на РМ” бр. 44/2003;
-Просторен план на Република Македонија (“Службен весник на РМ” бр. 39/2004);
-Национална стратегија и акционен план за заштита на биолошката разновидност на Република Македонија (јануари 2004), Закон за заштита на природата усвоен од собранието во 2004.
Во Просторниот план на Република Македонија се дефинирани мерките и активностите кои треба да бидат превземени во наредниот период, со посебно нагласување на Поглавјето - Користење и заштита на природните ресурси и Заштита и унапредување на животната средина, природното и културното наследство и развој на туризмот. Закон за заштита на природата ја уредува заштитата на природата преку заштита на биолошката и пределската разновидност и заштита на природното наследство во заштитени подрачја и надвор од нив.
Национална стратегија и акционен план за заштита на биолошката разновидност на Република Македонија ги опфаќа on farm конзервација на земјоделски култури и видови домашни животни како и реинтродукција на автохтони замјоделски сорти и раси. Документот дава можност за поттикнување и развој на органско производство, и поттикнување и развој на култивирано производство на автохтони, медицински и ароматични растенија.
Име на мерката
Потикнување на развојот во стопански недоволно развиени подрачја
Правна основа
-Закон за поттикнување на развојот на стопански недоволно развиените подрачја (“Службен весник на РМ” бр. 2/94 и 39/99);
-Одлука за утврдување на стопански недоволно развиените подрачја во периодот од 2003 до 2007 година- (“Службен весник на РМ” бр. 28 /03 и 2/04).
1.Реализација на проекти од стопанската инфраструктура
1.1.Изградба, модернизација и реконструкција на локални патишта;
1.2.Изградба и реконструкција на локални водоводи;
1.3.Изградба и реконструкција на електрична мрежа;
1.4.Изградба на системи за одводна каналска мрежа (без мрежа по корисници) за отпадни фекални води. Со оваа мерка се овозможува функционално да се заокружат веќе изградените локални водоводи со што ќе се овозможи целосно искористување на капацитетите;
1.5.Изградба на водопоила;
1.6.Изградба на микроакумулации;
1.7.Изградба на градобијни станици шto ќе овозможи поголема сигурност и обезбеденост од настанување на штети од град во земјоделското производство;
1.8.Пробивање и приспособување на пристапни патишта, довод на електрична енергија, вода и водопоила за овчарски, козарски, краварски фарми и за рибници.
2.Реализација на проекти од нестопанската инфраструктура
2.1.Изградба и реконструкција на училишен простор за основно образование;
2.2.Изградба на нови или реконструкција и модернизација на постојните здравствени и ветеринарни станици;
2.3.Изградба или реконструкција на објекти од културата (библиотеки, кино сали, културни домови во руралните центри);
2.4.Изградба на телевизиски репетитори за следење на програмите на јавните радиодифузни претпријатија, со што ќе се подобри квалитетот на живеење на населението во овие подрачја особено во областа на културата и образованието.
2.5.Превоз на ученици доколку таков се организира до најблиското населено место во кое работи основно училиште.
3.Регресирање на дел од каматите по користените кредити од земјата и странство за инвестиции во мали и средни производни капацитети, чија дејност е од индустријата, земјоделството, производното занаетчиство, како и во сервиси за механизација.
4.Одобрување на средства за премии за новоотворени производни работни места за мали индустриски капацитети.
5.Финансирање на изработката на научни студии кои се однесуваат за стопански недоволно развиените подрачја.
6.Учество во обучувањето на кадри за конкретни проекти. Pриоритет би имале програмите за преквалификација во земјоделски и сточарски занимања, како и занимања за преработка на земјоделски и сточарски производи).
7.Гарантирање на користен кредит за набавка на жива стока преку плаќање на премиите за осигурување.
8.Плаќање на придонесот за пензиско-инвалидско и здравствено осигурување за лица кои живеат во специфичните подрачја (ридско-планински, погранични и изразито неразвиени) со изразито високи миграциони движења, како и лица кои имаат статус на повратник.
Број на корисници и просечна поддршка по корисник;
Во периодот 2003-2007 планирано e да се опфатaт се вкупно 1.092 населени места и тоа: 500 населени места од ридско-планински подрачја (109.726 жители), 157 населени места од погранични подрачја (61.049 жители), 319 населени места од изразито неразвиени подрачја (99.260 жители). 116 населени места се утврдени за рурални центри (197.337 жители)
Корисници на средствата од Бирото за стопанско недоволно развиени подрачја можат да бидат физички и правни лица кои реализираат инвестициони проекти во населените места дефинирани како стопански недоволно развиени.
Детали за обезбедената поддршка
Начинот на пласирање на средствата на Бирото за напред наведените намени се остварува со неповратно учество во финансирањето на конкретни инвестициони проекти или други намени кои ги исполнуваат условите утврдени со Законот и Одлуките. Учеството на средствата од Бирото по поодделни намени е диференцирано во зависност од статусот кој го има подрачјето каде се реализира инвестициониот проект. Во руралните центри учеството изнесува од 30%
до 60% .
Потрошени средства на годишна основа
Согласно одредбите од Законот за поттикнување на развојот на стопански недоволно развиените подрачја е утврдено да се обезбедуваат средства од Буџетот на Република Македонија во висина од 1% од бруто домашниот производ кои се дозначуваат на жиро сметката на Бирото.
Преглед за 1999 година

Преглед за 2002 година

Извор и обработка: Биро за стопански недоволно развиени подрачја
Управување со шемата
Институција преку која се спроведуваат мерките за поттикнување на развојот на стопански недоволно развиените подрачја е Бирото за стопански недоволно развиени подрачја, орган во состав на Министерството за локална самоуправа, со својство на правно лице.
Име на мерката
Органско земјоделско производство
Со цел заштита на човековото здравје и природа предвидено е во наредните години да се обезбеди поддршка за органското производство со што ќе се овозможи зголемување на плодноста на почвата, заштита на биодиверзитетот, заштита на потрошувачите и гаранција за следливост и сигурност на квалитетот. Корисници на оваа мерка е предвидено да бидат производители, преработувачи и трговци од руралните области, кои ги исполнуваат во целост пропишаните законски прописи, и се под системот за контрола и сертификација од овластена стручна контрола (сетрификационо тело). За таа цел донесен е Закон за органско земјоделско производство (“Службен весник на РМ” бр. 16 /04)
Име на мерката
Пошумување, одгледување и заштита на шумите
Правна основа
-Закон за шумите (“Службен весник на РМ” бр. 47/97 и 7/2000);
-Буџет на Република Македонија.
Цели, образложенија и општ опис
Цел на мерката е санирање на ерозивни површини и пошумување на голини, одгледување и заштита на шумите со што се овозможува оддржлив развој на шумите, а со тоа и заштита на животната средина.
Овие цели се постигнуваат преку следниве мерки:

-пошумување на голини и ерозивни земјишта;
-спроведување на нега со прореди на шумските култури подигнати на голини и ерозивни земјишта;
-мелиорација на деградирани шуми и шикари;
-обезбедување на шумски саден материјал за пошумување;
-заштита на шумите и шумските култури од биотски и абиотски фактори.
Корисници и критериуми за користење на мерката
Корисници на мерката се правни и физички лица кои вршат пошумување, одгледување, заштита односно стопанисување со шумите.
Критериумите за реализација е врз основа на поднесено барање од страна на корисникот и одобрено од наделжната институција.
Детали за обезбедената поддршка
Суми потрошени на годишна основа, од 1999 до 2003 година, во ‘000 МКД:
Извор и обработка: Министерство за земјоделство, шумарство и водостопанство
Број на корисници и просечна поддршка по корисник
Корисници на мерката ‘Пошумување на голини и ерозивни земјишта, Спроведување на нега со прореди на шумските култури подигнати на голини и ерозивни земјишта, Мелиорација на деградирани шуми и шикари и заштита на шумите и шумските култури од биотски и абиотски фактори се: Јавното претпријатие за стопанисување со шуми и други субјекти за извршено авиотретирање.

Шумски саден материјал за пошумување на сопственото земјиште во просек користат 250-300 физички лица годишно. Од вкупниот саден материјал во просек од 10% до 20% се користи за еколошка акција.
Средствата за реализација на мерките се обезбедуваат со годишните програми за проширена репродукција на шумите од 1999, 2000, 2001, 2002 и 2003 година.
Управување со шемата
За користење на средствата физичките и правните лица доставуваат барање и соодветна документација до Секторот за шумарство при Министерството за земјоделство, шумарство и водостопанство. Физичките лица се обврзани да достават докумен за сопственост, додека пак правните лица доставуваат програма за работа, кои се одобрени од страна на Секторот за шумарство. Соодветната служба во министерството по разгледување на барањата истите ги одобрува и со правните лица склучуваат договор по чија основа се врши исплата на средства. Контрола над предвидените и извршените мерки од страна на корисниците ја врши Државниот инспекторат за шумарство и ловство.
Име на мерката
Одгледување, размножување, заштита и користење на дивечот
Правна основа
-Закон за ловството (“Службен весник на РМ” бр. 20/96, 26/96, 34/97 и 69/04);
-Закон за заштита на природата (“Службен весник на РМ” бр. 67/04);
-Буџет на Република Македонија;
-Закон за Владата на Република Македонија (“Службен весник на РМ” бр. 59/00).
Цели, образложенија и општ опис
Целта на оваа мерка е одгледување, размножување и заштита на дивечот, збогатување на ловиштата во Република Македонија со автохтони видови на дивеч и населување на неавтохтони видови на дивеч, како и заштита од штетен дивеч. На овој начин се поттикнува оддржлив развој на ловството во Република Македонија, користејќи го дивечот за ловен туризам.
Корисници и критериуми за користење на мерката
Владата на Република Македонија, дивечот од државните ловишта го дава на управување на правни субјекти, а дивечот во сите останати ловишта го дава на користење со одобрение (концесија) на правни лица и ловечки друштва (корисници на дивечот во ловиштата), по пат на јавен повик, за период од 10 години.
Меѓусебните права и обврски на Владата на Република Македонија и концесионерите се утврдуваат со концесиски договор, во кој се уредени помеѓу другото и начинот и условите под кои се користи дивечот и вршењето на дејноста ловство.
Корисниците на дивечот во ловиштата – концесионерите плаќаат годишен надомест во Буџетот на Република Македонија за користење на дивечот во висина од 20% од планираниот годишен застрел (според предвидувањата во посебните ловностопански основи).
Детали за обезбедената поддршка
Буџетските средства се обезбедуваат со Одлука на Влада на Република Македонија и се користат како парична награда за уништен штетен дивеч.

Извор и обработка: Министерство за земјоделство, шумарство и водостопанство
Управување со шемата
За користење на средствата се доставува доказ за уништен штетен дивеч во подрачните единици при Министерството за земјоделство, шумарство и водостопанство, за што се изготвува комисиски записник и истиот се доставува до Секторот за шумарство врз основа на кои се исплаќа паричната награда.
Име на мерката
Ревитализација на селата
Правна основа
-Буџет на Република Македонија.
Цели, образложенија и општ опис
Со цел подобрување на условите за живеење во селата се инвестира во изградба и реконструкција на водоводи, реконструкција на фекални канализации и реконструкција и изградба на локални патишта.
Корисници и критериуми за користење на мерката
Корисници на средствата се локалните и месните самоуправи кои поднесуваат програма до соодветната служба во Mинистерството за земјоделство, шумарство и водостопанство каде истата се оценува, одобрува и контролира.
Детали за обезбедената поддршка
Средствата се обезбедени од Буџетот на Република Македонија, а се реализираат преку Министерството за земјоделство, шумарство и водостопанство.
Суми потрошени на годишна основа, од 1999 год., и предвидениот буџет за идните години:
1999 - 20.000.000 МКД
2000 - 21.998.270 МКД
2001 - 21.700.000 МКД
2002 - не беа одобрени средства

2003 - 22.498.810 МКД
Со Буџетот на Република Македонија во 2004 се предвидени средства 20.000.000 МКД
Број на корисници и просечна поддршка по корисник:
1999 - 30 локални и месни самоуправи
2000 - 36 локални и месни самоуправи
2001 - 22 локални и месни самоуправи
2002 - нема
2003 - 31 локални и месни самоуправи
Управување со мерката
За користење на средствата локалните и месни самоуправи доставуваат барање до Министерство за земјоделство, шумарство и водостопанство преку Управата за водостопанство кое треба да содржи изведбен проект и оддобрение за градба, водостопанска согласност како и друга пропратна документација дефинирана од страна на Управата. Соодветната служба во министерството по разгледувањето на барањата истите ги одобрува и исплаќа средства за реализација на проектот на правнитe лица кои ја вршат изведбата. Контрола на извршената работа вршат стручните служби од Управата.
Име на мерката
Електрификација на селата
Правна основа
Програма на влада за електрификација на неелектрифицирани населени места во Република Македонија управувана од Министерство за Економија, а реализирана преку АД Електростопанство на Република Македонија
Цели, образложенија и општ опис
Поради процесот на миграции кој јa зафати Република Македонија во 60те години од минатиот век има населени места кои останаa неелектрифицирани. Со оглед на иницијативата на дел од населението за враќање во истите населени места, Република Македонија спроведува електрификација на истите.
Корисници и критериуми закористење на мерката
Рурално население од населени места каде населеноста е од 10 до 20 жители
Детали за обезбедената поддршка
Просечната динамика е електрификација на едно до две села годишно
Број на корисници и просечна поддршка по корисник
Околу 30 жители
Управување со шемата
Мерката e управувана од Министерството за Економија, а реализирана преку АД Електростопанство на Република Македонија.

2. Ве молиме наведете дали постои јасна домашна политика со соодветни инструменти, за признавање и заштита на географските ознаки и традиционални имиња за земјоделските прехрамбени производи. Опишете како се заштитени географските ознаки, како и сите други шеми за квалитет кои се однесуваат на потеклото на производите и други карактеристики за квалитет.
Во националната легислатива на Република Македонија признавањето и заштитата на географските ознаки и традиционалните имиња за земјоделски и прехрамбени производи е во надлежност на Државниот завод за индустриска сопственост, а регулирано е со Законот за индустриска сопственост („Службен весник на РМ, бр. 47/02, 42/03 и 9/04) во дел 4 (од член 164 до 212) и Правилникот за ознака на потекло и географска ознака („Службен весник на РМ“ бр. 18/04).
Географски назив во смисла на овој закон е назив и/или обележје на земја, регион или местото со кое се означува дека производот потекнува од тоа подрачје.
Делот четврти од Законот за индустриска сопственост („Службен весник на РМ“, бр. 47/02, 42/03 и 9/04) носи наслов:”Ознака на потекло на производот и географска ознака”. Ова се всушност две категории (член 164,165 и166) за заштита на географските називи на производите кои се карактеризираат со посебни својства, како резултат на условите во местото на потекло (природните, вклучувајќи го и човечкиот фактор и искуство). Ваквата заштита се врзува исклучиво за специфичните својства на производот кои тој ги поседува, токму заради тоа што се произведува во дадено географско подрачје, регион или држава.
Законот за индустриска сопственост („Службен весник на РМ, бр. 47/02, 42/03 и 9/04) се однесува на заштитата не само на земјоделските и прехрамбените производи (ЕУ легислатива) туку на сите добра, (ТРИПС Договорот) вклучувајќи го и виното со што е обезбедена дополнителната заштита која се предвидува според член 22 и 23 од ТРИПС Договорот.
При заштитата на географскиот назив за даден производ со ознака на потекло (една од категориите за заштита ) неопходно е изработка на елаборат во кој се опишани и предвидени сите услови, параметри кои треба да бидат исполнети како и карактеристиките на производот со посебен акцент на органолептичките својства. Елаборатот го изработува институција која ги исполнува предвидените услови. Содржината на елаборатот е предвидена со Правилникот за ознака на потекло и географска ознака („Службен весник на РМ“ бр. 18/04).
a)Со легислативата е предвидена и контролата на производот. Производството, преработката и подготовката на производот кој се штити со ознака на потекло се одвиваат исклучиво во ограниченото место на потекло.
b)Географскиот назив може да се штити и со географска ознака каде наместо елаборат се изработува спецификација за дадениот производ, од производител или група производители. Во овој случај барем една од фазите на производство се одвива во даденото подрачје (не целата постапка).
Заштитените географски називи можат да ги користат за обележување за своите производи само производителите на кои од страната на Државниот завод за индустриска сопственост им е признаено правото на овластен корисник и како такви се внесени во регистарот кој се води во Заводот.
Во член 168 од Законот за индустриска сопственост („Службен весник на РМ, бр. 47/02, 42/03 и 9/04) предвидена е заштитата на традиционалните називи (географски или негеографски) на производи со географско потекло.
Согласно член 173 од Законот за индустриска сопственост („Службен весник на РМ, бр. 47/02, 42/03 и 9/04), заштита уживаат и странски лица под еднаков третман со домашните лица, во случај когатоа произлегува од меѓународните договори кои ги ратификувала Република

Македонија или врз основ на билатерален договор за взаемна заштита ако е така предвидено со прописите на земјата од која потекнува производот.
