21/02/2007
САРАЕВО, Босна и Херцеговина (БиХ) -- Последниот круг разговори за клучното прашање на полициските реформи, на кој присуствуваа водачите на најголемите политички партии во Сараево во вторникот (20-ти февруари), повторно не резултираше со договор. Република Српска (РС) и понатаму инсистира на задржување на полициските сили на ентитетот. Главниот заменик висок претставник Рафи Грегоријан предложи воспоставување на пет полициски региони во РС и уште пет други во Федерацијата на БиХ. Грегоријан, исто така, предложи формирање на министерски совет од шест члена, кој ќе се занимава со назначување на шефовите на полициските агенции и со полициските буџети. Ако партиите не постигнат договор до 2-ри март, потпишувањето на Спогодбата за стабилизација и асоцијација со ЕУ ќе биде одложено до следната година. (Дневни аваз, Независне новинe - 21/02/07; ПБС БиХ, РТРС, НТВ Хајат - 20/02/07)
