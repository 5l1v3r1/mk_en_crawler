21/03/2011
САРАЕВО, Босна и Херцеговина (БиХ) -- Централната изборна комисија (ЦИК) се очекува да одржи вонредна седница во понеделник (21-ви март), на која ќе разговара околу формирањето нова влада на Федерацијата на Босна и Херцеговина (ФБиХ). Претседателот на ФБиХ во заминување, Борјана Кристо, поднесе жалба во која тврди дека уставот и изборниот закон биле прекршени за време на минатонеделната конститутивна седница на Домот на народите, која се одржа и покрај бојкотот на двете главни хрватски партии, ХДЗ БиХ и ХДЗ 1990. ЦИК веќе објави дека условите за одржување на уставна седница на горниот дом на парламентот на ФБиХ не се исполнети, бидејќи кантоните во кои доминира хрватското население не предложија свои делегати. По седницата беше избран нов претседател на ентитетот, нови заменици и влада. (РТРС, Срна, БХРТ, Радио Слободна Европа - 21/03/11)
