05/06/2005
АНКАРА, Турција -- Премиерот Реџеп Тајип Ердоган во петокот (3-ти јуни) изјави дека неговата земја се наоѓа на вистинскиот пат кон пристапот во ЕУ за десет или петнаесет години, и покрај отфрлањето на новиот европски устав од страна на Франција и Холандија. Ердоган изрази разочарување од исходот на референдумот во овие две земји, но рече дека тоа не треба да се припишува на некакви антитурски чувства. 
Исто така во петокот, претседателот Ахмет Неџдер Сезер стави вето на измените на новиот кривичен закон на земјата и го врати нацрт-законот во Парламентот за ревизија. Неговиот кабинет вели дека Сезер смета делови од текстот за премногу контроверзни. Законот мора да биде изменет за да се унапреди кандидатурата на Турција за пристап во ЕУ. (НТВ, АП - 03/06/05)
