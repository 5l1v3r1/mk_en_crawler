07/07/2006
САРАЕВО, Босна и Херцеговина (БиХ) -- Сојузниот министер за одбрана, Никола Радовановиќ, во четвртокот (6-ти јули) ги обелодени деталите во врска со големината, структурата и локацијата на вооружените сили на БиХ, во согласност со резолуцијата усвоена оваа недела од страна на трипартитното претседателство. Радовановиќ рече дека персоналот ќе го сочинуваат 10.000 професионални војници, 1.000 цивили и 5.000 армиски резервисти. Заедничката и оперативната команда ќе биде во Сараево, додека командата за поддршка ќе биде во Бања Лука. Националниот состав на силите на БиХ ќе го одразува односот од пописот во 1991 година -- 45,9 отсто Бошњаци, 33,6 отсто Срби, 19,8 отсто Хрвати, 0,8 отсто други. (Независне новине - 07/07/06; ПБС, Фена, веб-страница на ОХР - 06/07/06)
