31/03/2006
БРИСЕЛ, Белгија -- Босна и Херцеговина (БиХ) и Србија и Црна Гора мора да ги исполнат своите обврски кон Трибуналот на ОН за воени злосторства во Хаг, потврди во четвртокот (30-ти март) комесарот за проширување на ЕУ, Оли Рен, по состанокот со претседавачот на Министерскиот совет на БиХ, Аднан Терзиќ. Тој истакна дека ако Србија и Црна Гора не го предаде поранешниот генерал на босанските Срби, Ратко Младиќ, еден од најбараните бегалци на Трибуналот, ризикува прекин на разговорите за стабилизација и асоцијација со Брисел. 
Главниот обвинител на ОН, Карла дел Понте, која ги посети Бања Лука и Белград претходно оваа недела за да ги процени нивоата на соработка, в петок треба да се состане со Рен на разговори за нејзините заклучоци. Во изјавата што ја издаде канцеларијата на српскиот претседател Борис Тадиќ по неговите разговори со Дел Понте се вели дека таа изразила загриженост дека соработката е прекината. (Ројтерс, Политика, Данас, Дневни аваз - 31/03/06; АФП, АП, Ројтерс, РТС, Танјуг, Бета, Б92, Фена - 30/03/06)
