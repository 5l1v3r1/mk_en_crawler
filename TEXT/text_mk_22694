07/04/2008
СКОПЈЕ, Македонија -- Претседателот Бранко Црвенковски во неделата (6-ти април) рече дека сака да ја разјасни стратегијата на Скопје за решавање на спорот околу името со Атина, откако истата ја чинеше земјата покана за членство во НАТО минатата недела. Владата започнува итни разговори оваа недела за изнаоѓање соодветно решение што е можно поскоро, рече Црвенковски. Премиерот Никола Груевски потенцира дека Македонија не се откажала од своите напори за влез во НАТО.
Во меѓувреме, грчкиот премиер Костас Караманлис беше цитиран во весникот Катимерини во неделата, дека Атина е подготвена да продолжи со разговорите за ова прашање, истакнувајќи дека ако истото не биде решено, Атина е подготвена да ја блокира и кандидатурата на Скопје за пристап во ЕУ. Грција вели дека името Македонија значи територијални претензии кон покраината со тоа име во северна Грција. (AНА-МПА, Макфакс, Катимерини - 06/04/08)
