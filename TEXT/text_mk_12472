09/06/2005
САРАЕВО, Босна и Херцеговина (БиХ) -- Високиот претставник Педи Ешдаун во средата (8-ми јуни) изјави дека босанските водачи или веќе немаат капацитет за прифаќање на реформите, или имаат напад на „летно лудило“. Ешдаун говореше на прес-конференцијата еден ден по избувнувањето на расправијата во владата, помеѓу босанскиот премиер Аднан Терзиќ и министерот за надворешни работи, Младен Иваниќ. Ешдаун рече дека судирот можеби покажува дека администрацијата повеќе не е способна да ја извршува својата работа, што „сосема би ја стопирало земјата до следните избори“. Тој рече дека повеќе сака да верува оти судирот значи дека и политичарите се само луѓе полни со емоции. Се работи за одлуката на Терзиќ да го отпушти Иваниќ поради несогласувањата околу новиот шеф на службата за разузнавање на земјата. (Независне новине - 09/6/05; извори на ОХР, Фена, РТРС, ПБС БиХ - 08/06/05)
