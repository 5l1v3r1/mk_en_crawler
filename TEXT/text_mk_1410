20/07/2009
Гугл почна со работа во Хрватскa минатата недела, објави шефот на регионалните јадрански операции на претпријатието, Храбрен Сукнаич. Интернет-гигантот ќе им нуди 15 локализирани потрошувачки и бизнис производи на хрватските корисници.
*** 
Францускиот производител на автомобили „рено“ ќе отвори технолошки центар во Титу, Романијa, до крајот на 2010 година, објави на 13-ти јули романското претставништво Дачиа СА. Овој нов центар треба да биде еден од најважните на брендот на светскиот пазар, рече заменик-претседателот на Дачиа Константин Строе. Истиот ќе биде отворен со 11-месечно задоцнување, поради тешкотиите во финансирањето и економската криза.
*** 
Универзитетот Хакари во Tурција, ќе отвори веб-страница на курдски јазик, објави весникот Хуријет. Страницата, www.jinakurd.org, има за цел да ги информира граѓаните кои говорат курдски за Курдскиот женски конгрес, кој ќе се одржи на универзитетот од 25-ти до 27-ми септември, изјави ректорот на универзитетот, Ибрахим Беленли. 
*** 
Аристотеловиот универзитет во Солун беше домаќин на 6-тата Меѓународна конференција на нанонауките и нанотехнологиите (НиН) од 13-ти јули до средата (15-ти јули). Повеќе од 50 истражувачи од 25 земји учествуваа на настанот, на кој беше дискутирано за најновите достигнувања во НиН. 
*** 
Тим турски aрхеолози откри грчки амфитеатар за време на ископувањата во античкиот град Лаодичеа, западна Турција. Откритијата, исто така, вклучуваат улица, градска порта и кули, фонтана, храм, театри и колосеум, според Челал Шимшек, шеф на археолошкиот тим. 
 (Разни извори – 13/07/09-20/07/09)  
