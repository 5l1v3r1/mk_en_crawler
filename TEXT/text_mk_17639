26/07/2007
СОФИЈА, Бугаријa -- По долга расправа пратениците во средата (25-ти јули) усвоија амандмани за легислативата поврзана со изборите, со кои се воведуваат значителни ограничувања на гласањето на иселениците на локалните избори во октомври. Според новите правила, гласачите ќе може да гласат само ако живееле во Бугарија најмалку во изминатите десет месеци. Со ова всушност им се одзема правото на глас на значителен број луѓе кои живеат и/или работат во странство. Најтешко погодено ќе биде Движењето за правата и слободите, кое во голема мерка зависи од гласовите на имигрантите што живеат во Турција. 
Парламентот, исто така, одлучи да воведе преференцијално гласање за локалните избори. Ова, делумно, значи дека гласачите ќе може да го сменат редот на кандидатите на гласачките листи за општинските совети. (Сега, Дневник, Монитор - 26/07/07; Дарик, Медиапул - 25/07/07)
