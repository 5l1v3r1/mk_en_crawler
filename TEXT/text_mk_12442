09/03/2005
САРАЕВО, Босна и Херцеговина (БиХ) -- Единица на НАТО изврши претрес на домот на сестрата на воениот командант на босанските Срби, Ратко Младиќ, објави во вторникот (8-ми март) портпаролот на НАТО. Рацијата беше спроведена во градот Војковици, во близина на Сараево. Не е пријавен никаков инцидент. Ова е прва акција на војниците на НАТО во БиХ по предавањето на мировната операција на Алијансата на ЕУ.
Исто така во четвртокот, министерот за внатрешни работи на Република Српска (РС), Дарко Матијашевиќ, рече дека властите се обидуваат да стапат во контакт со воениот водач Радован Караџиќ и инсистираат на негово предавање на Хашкиот трибунал. Матијашевиќ вели дека неговото министерство нема да се двоуми да го уапси Караџиќ ако тој се наоѓа на територијата на РС. (Ројтерс, РТРС - 08/03/05)
