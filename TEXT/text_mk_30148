18/05/2011
ВАШИНГТОН, САД -- Косовскиот министер за надворешни работи, Енвер Хоџај, вели дека дијалогот меѓу Косово и Србија е во интерес на двете земји и нивните граѓани. Говорејќи во Центарот за стратешки и меѓународни студии во Вашингтон во вторникот (17-ти мај), Хоџај ја отфрли идејата за поделба, велејќи дека планот на Ахтисари го затвори поглавјето за државноста на Косово. „Косово е функционална, мултиетнична и демократска држава и поделбата е спротивна на државните интереси, со големи последици по регионот.“ Потврдувајќи дека посетата минатата недела на Приштина од страна на шефот на српскиот преговарачки тим, Борко Стефановиќ, предизвикала разбрануваност, Хоџај рече дека делегацијата била во посета на независно Косово, и дека наскоро претставници од Приштина официјално ќе го посетат Белград. (Кохавижн, РТК, ВОА, ТВ 21, Зери - 17/05/11)
