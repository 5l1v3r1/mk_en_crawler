17/09/2010
AНКАРА, Турција -- Терористичката Курдистанска работничка партија (ПКК) негираше вмешаност во експлозијата при која загинаа деветмина селани во југоисточна Турција, каде што живее претежно курдско население. Тие загинаа кога нивниот минибус нагази на мина во близина на градот Хакари. Во изјавата за прокурдската новинска агенција Фират, ПКК вели дека едностраниот прекин на огнот што го прогласи во август останува на сила. Премиерот Реџеп Тајип Ердоган ги осуди „терористите“ зад нападот. „Тероризмот има цена, но нема да остане неодговорен“, рече тој. (ББС, СНН, АП - 16/09/10)
