29/11/2006
РИГА, Латвија -- Водачите на НАТО во средата (29-ти ноември) го завршија својот дводневен самит, поканувајќи ги Босна и Херцеговина (БиХ), Црна Гора и Србија да се приклучат на програмата Партнерство за Мир (ПзМ), која се смета за прв чекор кон членството во Алијансата. Во придружната изјава се вели дека земјите би можеле да дадат „значаен придонес“ кон долгорочната стабилност на Западен Балкан. Во изминатите неколку месеци, западните официјални претставници истакнуваа дека особено Србија мора да ја зајакне соработката во врска со воените злосторства -- главно со екстрадиција на обвинетиот за бегство Ратко Младиќ -- за да се разгледа нејзиното евентуално членство во ПзМ. АП вели дека поканата од средата можеби е дел од напорите за намалување на влијанието на националистичките екстремисти, пред парламентарните избори во Србија во јануари. 
Подоцна во средата, генералниот секретар на НАТО, Јап де Хоп Шефер, рече дека поканите претставуваат клучен политички чекор, кој има за цел да го внесе целиот балкански регион во евроатланското семејство. Тој, сепак, додаде дека НАТО ќе продолжи да врши притисок врз БиХ и Србија за целосна соработка во врска со воените злосторства. (AП, Танјуг, РТС, РТРС, СНН - 29/11/06)
