06/08/2003
БУКУРЕШТ, Романија -- Врховниот командант на НАТО во Европа, американскиот генерал Џејмс Џонс, во вторникот (5-ти август) изјави дека Алијансата го префрла својот оперативен фокус врз Источна Европа, како и дека САД размислува да распореди војници во тој регион. Тој не даде никакви временски рокови за овој потег, но рече дека одлуката ќе мора да биде донесена со сите сојузнички сили. Романија и Бугарија веќе предложиле голем број места за евентуални бази на САД и на НАТО. Џонс пристигна во дводневна посета на земјата-кандидатка за НАТО, на разговори со високи официјални претставници. За време на состанокот со началникот на Генералштабот на романската Армија, генерал Михаил Попеску, Џонс го пофали значителниот напредок и реформите што земјата ги постигна во изминативе десет години.
Од другите настани, романскиот министер за надворешни работи Мирчеа Џоана во понеделникот (4-ти август) се состана со американскиот државен секретар Колин Пауел, со потсекретарот за меfународни работи при американското Министерство за финансии Џон Тејлор и со Дан Фрајд, директор за европски и евроазиски работи при Националниот совет за безбедност. Официјалните претставници разговараа за иднината на политичката и економската соработка и за заедничките напори во борбата против тероризмот. (АФП, Ромпрес, АФП - 05/08/03)
