26/04/2006
ПАРИЗ, Франција -- Министерот за надворешни работи, Филип Дуст-Блази, повторно го повика Белград да го екстрадира Ратко Младиќ во Трибуналот на ОН за воени злосторства, велејќи дека предавањето е клучно за континуираните разговори околу Договорот за стабилизација и асоцијација со ЕУ и по април. Дуст-Блази даде изјава за новинарите по состанокот со неговиот колега од Србија и Црна Гора, Вук Драшковиќ, во Париз. 
Исто така во вторникот, претседателот на Србија и Црна Гора, Светозар Маровиќ, рече дека верува во способноста на белградските власти да го лоцираат и уапсат Младиќ. Маровиќ истакна дека очекува случајот конечно да биде решен по непродуктивни три години. 
Во другите вести, српската полиција рано во средата упадна во просторите на белградската телевизиска станица БК, со која управува водачот на Движењето Моќта на Србија, Богољуб Кариќ. Овој магнат избега од земјата претходно годинава, откако обвинителите покренаа обвинение против него во врска со аферата за Мобтел ГСМ. (Бета, РТС - 26/04/06; Tанјуг, РТС - 25/04/06)
