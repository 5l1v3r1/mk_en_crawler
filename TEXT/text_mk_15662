24/10/2006
БАЊА ЛУКА, Босна и Херцеговина (БиХ) -- Малата партија на босански Срби, Демократски народен сојуз (ДНС), во понеделникот (23-ти октомври) изрази подготвеност за влез во коалициската влада во Република Српска (РС) со победникот на изборите, Сојузот на независните социјалдемократи (СНСД). Водачот на ДНС, Марко Павиќ, рече дека одлуката била одговор на поканата од водачот на СНСД, Милорад Додик. Во следните денови се очекува состанок за можната коалиција. На општите избори на 1-ви октомври, СНСД освои 41 од вкупно 83 места во парламентот на РС, едно помалку од апсолутното мнозинство. ДНС освои четири места. (РТРС, Срна - 23/10/06)
