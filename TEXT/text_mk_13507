27/03/2006
САРАЕВО, Босна и Херцеговина (БиХ) -- Високиот претставник Кристијан Шварц-Шилинг во саботата (25-ти март) ги повика граѓаните, како и невладините организации, да заземат активна улога во престојната изборна кампања на БиХ, со цел да осигурат дека изборите ќе бидат фер и дека ќе бидат фокусирани на вистинските прашања. Говорејќи на конференција во Сараево, Шварц-Шилинг истакна дека улогата на општеството е да побара одговорност од политичките партии. Пред општите избори во октомври, рече тој, од политичарите мора да се побара да „објаснат што ќе сторат и, подеднакво важно, како ќе го сторат тоа“. Тој истакна дека следните избори ќе се одржат без меѓународно наметнати заштитни механизми. (Фена, ПБС БиХ, РТРС - 25/03/06)
