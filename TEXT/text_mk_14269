13/09/2005
ХАГ, Холандија -- Трибуналот на ОН за воени злосторства во понеделникот (12-ти септември) ги обелодени обвиненијата против двајца хрватски новинари кои се товарат за откривање на идентитетот на осомничени сведоци во судските процеси на Трибуналот. Двајцата - поранешниот главен уредник на весникот „Слободна Далмација“, Јосип Јовиќ, и главниот уредник на „Хрватско слово“, Маријан Крижиќ, - се обвинети по точката непочитување на судот, во врска со случајот на генерал Тихомир Блашкиќ во ноември 1997 година. Главната обвинителка на ОН, Карла дел Понте, постојано ги критикува хрватските власти за протекувањето на доверливи информации до хрватските медиуми. (веб-страница на МКТЈ, ХИНA - 12/09/05)
