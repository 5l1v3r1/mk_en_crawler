16/05/2011
СКОПЈЕ, Македонија -- Предизборната кампања за парламентарните избори на 5-ти јуни започна официјално во неделата (15-ти мај) на полноќ. Партиите, коалициите и независните кандидати ќе имаат рок од 20 дена да ги привлечат гласачите. Државната изборна комисија потврди 18 листи кандидати кои ќе учествуваат во трката, од шест изборни единици. Ќе има и три нови изборни единици за Македонците што живеат во странство. Гласачкиот процес ќе биде следен од претставници на ОБСЕ и локални набљудувачи. 
Неколку часа пред почетокот на кампањата, главната опозициска партија СДСМ протестираше пред владата во Скопје, лута поради тоа што градските власти одбија да им дозволат да одржат митинг на градскиот стадион. СДСМ проценува дека на митингот учествуваа 60.000-70.000 луѓе. Владејачката ВМРО-ДПМНЕ ќе го одржи својот прв предизборен митинг во понеделник во Охрид. (MИA, A1, Maкфакс, Дневник - 15/05/11)
