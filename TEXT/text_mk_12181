13/02/2005
ЊУЈОРК, САД -- Бугарскиот уметник Христо и неговата сопруга Жан-Клод го трансформираа њујоршкиот „Централ парк“ во уметничка изложба со отворањето на нивниот проект „Портите“ во саботата (12-ти февруари). Христо, кој го има обвиткано германскиот „Рајхстаг“ и други згради и мостови, постави редица од 7.500 порти, високи четири метри, во должина од скоро 40 километри од патеките. На секоја порта е поставено знаме од светло портокалова ткаенина. Градоначалникот Мајкл Блумберг, долгогодишен поддржувач на проектот, ги одмота првите пет знамиња од, како што рече, њујоршката „река на бои“. Портите ќе бидат поставени 16 дена. (Обсервер -- 13/02/05; AП, Ројтерс, АФП - 12/02/05) 
