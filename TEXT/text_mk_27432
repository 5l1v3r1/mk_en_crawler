29/10/2010
БАЊА ЛУКА, Босна и Херцеговина (БиХ) -- Најголемите партии во Република Српска (РС) -- Сојузот на независните социјалдемократи и Српската демократска партија -- во четвртокот (28-ми октомври) се договорија да изготват заедничка платформа во врска со сите отворени прашања и да заземат заеднички став во врска со евентуалното учество во владата на БиХ на државно ниво и за сите други политички прашања на државно ниво. Ова ќе се случи за една недела, според партиските водачи Милорад Додик и Младен Босиќ. Тие додадоа дека ставовите на двете партии се приближуваат, особено кога станува збор за уставните реформи. 
Додик и Босиќ рекоа дека ќе го поддржат само оној уставен амандман на изборната легислатива што ги следи препораките на Судот за човекови права во Стразбур, и кој гарантира еднакви права на сите етнички заедници што ќе се кандидираат за трипартитното претседателство. Моментно трите места се резервирани за Бошњаците, Хрватите и Србите. (Независне новине, Вечерње новости - 28/10/10)
