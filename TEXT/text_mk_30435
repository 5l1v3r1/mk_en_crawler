13/05/2011
САРАЕВО, Босна и Херцеговина (БиХ) -- Високиот претставник Валентин Инцко во четвртокот (12-ти мај) потврди дека ако Република Српска (РС) не се откаже од своите планови за одржување референдум за легитимноста на државниот суд и обвинителство, тој ќе мора да го блокира поради тоа што е нелегален. Тој, исто така, изјави за весникот Дневни аваз дека ќе размисли за посериозни санкции против РС, вклучително и евентуална смена на претседателот Милорад Додик. 
Во меѓувреме, беше објавено дека шефицата за надворешна политика на ЕУ, Кетрин Ештон, допатува во изненадна посета на Сараево доцна во четвртокот. Таа во петок ќе се состане со Инцко и Додик.
Додик, од своја страна, ја покажа подготвеноста да го повлече референдумскиот план ако ЕУ ги исполни неговите политички барања. РС сака да иницира дебата за судските реформи за да загарантира непристасни државни судови и обвинителство. ЕУ објави дека е подготвена за дебата околу ова прашање. (РТС, СРНА, Дневни аваз - 12/05/11)
