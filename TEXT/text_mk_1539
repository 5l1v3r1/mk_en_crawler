23/06/2010
 Српската тениска ѕвезда Јелена Јанковиќ ја порази Британката Лаура Робсон со 6:3 и 7:6 и отиде напред во вториот круг од Вимблдон во понеделникот (21-ви јуни). Јанковиќ се соочува со Александра Возниак од Канада в среда. 
*** 
Поранешниот југословенски актер Беким Фехмиу почина на 15-ти јуни во Белград. Тој имаше 74 години. Фехмиу се стекна со светска популарност со филмовите како што е „Одисеја“ и „Сум сретнал и среќни Цигани“. Фехмиу беше роден во Косовo. 
*** 
Холивудската ѕвезда Морган Фриман ќе биде почесен гостин на Сараевскиот филмски фестивал, објавија во понеделникот (21-ви јуни) организаторите. Шеснаесеттото издание на фестивалот ќе се одржи од 23-ти до 31-ви јули. Филмот на Клинт Иствуд „Инвиктус“, во кој Фримен го игра поранешниот јужноафрикански претседател Нелсон Мандела, ќе го затвори настанот. 
*** 
Tриесетипрвото издание на Скопско лето беше отворено во понеделникот (21-ви јуни) со концертот на српскиот камерен оркестар Алмациан опсешн. Фестивалот, кој завршува на 30-ти јули, се состои од 17 концерти, девет изложби, осум претстави и други настани. 
*** 
 Белградскиот фестивал на улични изведувачи -- Белград баскер фест -- заврши во неделата (20-ти јуни). Тридневниот настан, кој се одржа за првпат, донесе магионичари, акробати, жонглери, кловнови, комедијанти, музичари и многу други улични уметници. 
*** 
 Aтина е домаќин на 19-тиот Меѓународен фестивал на класична музика Нафплион од четврток (18-ти јуни) до недела. Оваа година настанот е посветен на музиката и уметниците од Швајцарија и Полска. 
*** 
 Романијa го презеде претседавањето со мрежата на Национални институти на културата на ЕУ на 16-ти јуни. Мрежата е формирана во 2006 година, по иницијативата на Британскиот совет. Моментно, истата обединува 29 институции од 26 европски земји. 
*** 
 Истанбул е домаќин на третиот годишен Документарист -- Истанбулски денови на документарниот филм -- од вторник (22-ри јуни) до недела. Ќе учествуваат повеќе од 120 филмови од 35 земји. 
 (Разни извори -- 16/06/10-23/06/10)  
