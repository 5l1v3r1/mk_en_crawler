17/12/2008
СТРАЗБУР, Франција -- Хрватска, најверојатно, ќе стане полноправна членка на ЕУ во рок од две до три години, рече францускиот претседател Никола Саркози пред Европскиот парламент (ЕП) во вторникот (16-ти декември). „Ако сé оди според планираното, ова би можело да се случи во 2010 или 2011 година“, истакна тој во својот завршен говор пред ЕП, како носител на ротирачкото претседавање со ЕУ.
Во другите вести од вторникот, министерот за надворешни работи на Босна и Херцеговина, Свен Алкалај, рече дека неговата земја може да аплицира за членство во ЕУ следнава пролет. Тој за весникот „Дневни аваз“ изјави дека апликацијата за членство на БиХ би можела да биде поднесена помеѓу април и јуни.
Исто така во вторникот, словенечкиот парламент едногласно го ратификуваше Договорот за стабилизација и асоцијација помеѓу ЕУ и БиХ, со што Словенија стана првата членка на ЕУ што го стори тоа. (ХИНА, ББС, АГИ, Дневни аваз, СТА - 16/12/08)
