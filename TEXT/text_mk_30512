10/04/2011
СОФИЈА, Бугаријa -- Парламентот во петокот (8-ми април) одобри предлог кој предвидува побрзи разговори на владата со Турција во врска со надоместокот за стотици илјадници Бугари кои беа раселени на почетокот од 20-тиот век. Надоместокот, во висина од околу 10 милијарди американски долари, е наменет за околу 800.000 наследници на Бугарите кои беа присилени да ги напуштат своите домови во турскиот североисточен регион на Тракија во 1913 година. Минатата година ова прашање, покренато од бугарскиот министер без ресор, задолжен за Бугарите во странство, Божидар Димитров, предизвика остри реакции од Анкара, која предупреди дека истото може да им наштети на билатералните односи. Димитров тврди дека решавањето на ова прашање кое се однесува на тракиските бегалци треба да биде услов за членството на Турција во ЕУ. (Фрог њус, Труд, Новинар, 24 Часа, Дневник - 08/04/11)
