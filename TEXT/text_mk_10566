15/10/2004
ПОЈАНА БРАШОВ, Романија -- Министерот за одбрана Јоан Мирчеа Паску и неговиот руски колега, Сергеј Иванов, остварија разговори во четвртокот (14-ти октомври) по самитот на НАТО во Појана Брашов и се согласија да ја продолжат билатералната соработка во областа на воената индустрија. Иванов рече дека Москва не се спротивставува на проектите за модернизација на воените производи со советско потекло со цел да се исполнат стандардите на НАТО. Романија стана членка на НАТО во почетокот на оваа година. На слични теми беше разговарано и на одделни состаноци помеѓу Иванов и неговиот бугарски колега, Николај Свинаров, во Појана Брашов. (Сега - 15/10/04; Nine o'clock, Ромпрес, Медиапул - 14/10/04) 
