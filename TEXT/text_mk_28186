20/04/2010
ЗАГРЕБ, Хрватска -- Премиерката Јадранка Косор на прес-конференција во понеделникот (19-ти април) изјави дека владата целосно ќе го укине привремениот кризен данок на доход почнувајќи од 1-ви ноември, два месеци пред закажаното. Истиот се однесува на дополнителната стапка од 4 отсто на доходот што подлежи на данок во висина над 820 евра. Минатата недела владата одлучи да укине уште еден кризен данок, 2-та отсто данок што им се наплаќаа на оние со доходи кои подлежат на данок, во висина меѓу 415 и 820 евра, почнувајќи од 1-ви јули. Косор вели дека владата планира да ја намали јавната администрација и персоналот вработен во јавните претпријатија за 5 отсто пред крајот на годинава. Останатите вработени нема да добијат божиќни додатоци. Покрај ова, владата ќе ги намали т.н. привилегирани пензии и ќе го намали бројот на работните категории кои се квалификуваат за ваквите пензии, како што се воените ветерани. (Вјесник, Пословни, ХИНА, Вечерњи лист, ХРТ - 19/04/10)
