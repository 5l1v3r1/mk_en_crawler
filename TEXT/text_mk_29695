30/01/2011
СКОПЈЕ, Македонија -- Министерката за внатрешни работи, Гордана Јанкуловска, и нејзиниот српски колега, Ивица Дачиќ, во саботата (29-ти јануари) се согласија граѓаните на нивните земји наскоро да можат да патуваат меѓу нивните територии само со користење на лични карти, наместо со меѓународни пасоши. „Одлуката ќе биде официјализирана на следниот состанок на македонскиот и српскиот премиер“, рече Дачиќ за време на посетата на Скопје. Јанкуловска предложи активности со цел воспоставување заедничка контрола на границата меѓу двете земји. (Taнјуг, Макфакс, Алсат, Канал 5, А1 - 29/01/11)
