27/11/2008
ХАГ, Холандија -- Поранешниот водач на босанските Срби Радован Караџиќ бара Хашкиот трибунал за воени злосторства да му обезбеди соодветни услови за да ја подготви својата одбрана и да ги плати трошоците на неговите правни советници, објави Трибуналот во средата (26-ти ноември). Караџиќ, кој планира самиот да се брани -- со помош на тројца правни советници -- смета дека сумата од 25 евра за час, која ја одреди Секретаријатот на Трибуналот, е прениска. Тој поднесе финансиска изјава за да го докаже недостатокот на финансиски средства за покривање на неговите судски трошоци. Секретаријатот се согласи да ги плати сметките за двајца членови на неговиот тим додека не биде разгледан финансискиот статус на Караџиќ. (MИА, БТА, Дојче Веле, РТС - 26/11/08)
