14/02/2006
ВАШИНГТОН, САД -- Државниот потсекретар, Николас Барнс, во понеделникот (13-ти февруари) го пофали напредокот на земјите од Јадранската повелба - Албанија, Хрватска и Македонија - во спроведувањето на реформите поврзани со интеграцијата во НАТО. Барнс говореше на отворањето на дводневниот состанок во Вашингтон, на кој присуствуваа министрите за надворешни работи на трите земји од повелбата: албанскиот министер Бесник Мустафај, хрватската министерка Колинда Грабар-Китаровиќ и македонската министерка Илинка Митрева. Барнс рече дека верува оти земјите ќе продолжат по реформскиот пат и ја потврди американската поддршка за проширувањето на НАТО. (ХИНА, Телма ТВ - 13/02/06)
