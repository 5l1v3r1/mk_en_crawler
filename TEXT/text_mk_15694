24/11/2006
СКОПЈЕ, Македонија -- Премиерот Никола Груевски во четвртокот (23-ти ноември) се состана со својот унгарски колега Ференц Ѓурчањ, кој му рече дека целта на Македонија за влез во НАТО во 2008 година е реална. Сепак, додаде Ѓурчањ, мора да се спроведат значајни реформи, особено оние поврзани со другата цел на Македонија за интеграција во ЕУ. Двајцата премиери разговараа и за новите економски реформи на Македонија, особено селектираните даночни намалувања и напорите за создавање на слободна трговска зона, со цел привлекување на повеќе странски инвестиции. 
Исто така во четвртокот, Македонија го промовираше својот прв Полк за специјални операции. Новата единица е дел од стратегијата за реформи во одбраната, чија цел е создавање на мобилна, добро обучена, професионална армија. (MИА, Макфакс, А1 ТВ - 23/11/06)
