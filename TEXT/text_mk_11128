27/02/2005
БЕЛГРАД, Србија и Црна Гора -- Поранешниот генерал на босанските Срби Радивој Милетиќ ќе му се предаде на Трибуналот на ОН за да се соочи со обвиненијата во врска со неговата улога во масакрот во Сребреница, објави во петокот (25-ти февруари) српската Влада. Се очекува тој да отпатува во Хаг в понеделник. Милетиќ е обвинет заедно со уште еден генерал на босанските Срби, Милан Гверо, кој се предаде во четвртокот. Советникот на српскиот претседател Борис Тадиќ, Јован Симиќ, за една локална телевизија изјави дека заедничкото обвинение го вклучува и поранешниот командант на военото разузнавање на босанските Срби, генерал Здравко Толимир. Симиќ рече дека ќе се остварат разговори за неговото предавање. (АП, ББС, АФП, Ројтерс, Данас - 26/02/05; Б92, Бета, Танјуг, Фена - 25/02/05)
