19/05/2006
ЗАГРЕБ, Хрватска -- Финска ќе продолжи со поддршката за проширувањето на ЕУ за време на своето претседавање со Унијата, кое ќе започне на 1-ви јули, рече премиерот Мати Ванханен во четвртокот (18-ти мај) во Загреб, прва посета од неговата турнеја низ земјите-кандидати за ЕУ. По состанокот со својот хрватски колега Иво Санадер, Ванханен рече дека земјата ќе стане членка веднаш штом ќе ги исполни сите критериуми. Санадер рече дека очекува финското претседавање со ЕУ да биде „многу динамично“. Ванханен се состана и со претседателот Стипе Месиќ. 
Процесот на интеграција во ЕУ, исто така, се очекува да биде во фокусот на разговорите за време на посетата на високиот претставник на БиХ, Кристијан Шварц-Шилинг, на Хрватска во петок. Тој треба да се состане со Санадер и со други официјални претставници. (ХИНА, Вечерњи лист, АФП - 18/05/06) 
