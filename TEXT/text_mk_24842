03/03/2009
ПРИШТИНА, Косово -- Мала група Срби се собра пред влезот на Окружниот суд во северна Митровица во понеделникот (2-ри март), блокирајќи им го патот на судиите и обвинителите на ЕУЛЕКС на нивниот прв ден во зградата. Комисија од тројца судии на ЕУЛЕКС сакаше да го разгледа кривичниот случај во врска со грабежот од 2007 година во северниот регион Лепосавиќ. Демонстрантите рекоа дека се противат на примената на косовски закони и користењето на косовски печати во опфицијалната судска документација. Судот не ја презакажа седницата.
Во другите вести од понеделникот, здравствените работници го прекинаа седумдневниот штрајк по состанокот со премиерот Хашим Тачи. Според претставниците на Косовската федерација на здравствените синдикати, штрајкувачите се согласија со Тачи да се формираат комисии кои ќе ги разгледаат нивните барања. (Зери, Експрес, ББС, ВоА, Коха Диторе, Косова Сот, Телеграфи - 03/03/09; РТК, Кохавижн - 02/03/09) 
