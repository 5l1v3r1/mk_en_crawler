24/02/2010
БЕЛГРАД, Србија -- Апелацискиот суд во Нови Сад го осуди Дамир Докиќ, таткото на тенисерката Јелена Докиќ, на една година затвор за загрозување на безбедноста на австралиската амбасадорка во Белград и незаконско поседување оружје, изјави во вторникот (23-ти февруари) адвокатката Босиљка Ѓукиќ. Докиќ беше најпрво осуден на 15 месеци затвор. Тој беше притворен во мај 2009 година откако се закани дека ќе го крене во воздух автомобилот на амбасадорката Клер Биргин ако таа не ги спречи негативните натписи за него во австралиските медиуми. Јелена изјави за еден австралиски весник дека нејзиниот татко ја злоупотребувал физички и психички. (Бета, Блиц, Б92, АФП, АП - 23/02/10)
