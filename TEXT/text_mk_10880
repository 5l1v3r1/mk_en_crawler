04/10/2004
БУКУРЕШТ, Романија -- Национал-либералната партија (ПНЛ) во неделата (3-ти октомври) објави дека ја поддржува кандидатурата за претседател на градоначалникот на Букурешт, Трајан Басеску. Басеску, од Демократската партија (ДП), ќе биде заеднички кандидат на опозицискиот сојуз ПНЛ-ПД на претседателските избори во ноември. Изјавата на ПНЛ дојде еден ден откако нејзиниот водач, Теодор Столојан - првично предложен како кандидат на сојузот - го објави своето повлекување од здравствени причини. 
Во другите вести, букурешката невладина организација Институт за јавна политика (ИЈП) предупреди дека новата изборна легислатива на државата е недемократска и пристрасна. ИЈП смета дека легислативата, неодамна изменета од страна на Парламентот, содржи текстови кои, всушност, ја попречуваат правичната конкуренција, во корист на сегашните партии во Парламентот. (Ромпрес - 04/10/04; Медиафакс - 03/10/04; Nine o'clock - 01/10/04) 
