20/08/2010
САРАЕВО, Босна и Херцеговина (БиХ) -- Советот на министри во четвртокот (19-ти август) усвои правилник за организацијата на директоратот за соработка на полициските тела на Босна и Херцеговина, еден од преостанатите услови за визната либерализација. Високиот претставник Валентин Инцко, шефот на полициската мисија на ЕУ во БиХ, Стефан Фелер, и вршителот на амбасадорската функција на делегацијата на ЕУ во БиХ, Борис Јарочевич, го поздравија потегот. Едно преостанато прашање е назначувањето на директорот на Агенцијата за заштита од корупција и координирање на борбата против корупцијата. Времето истекува, додека Европската комисија ќе го финализира својот извештај за напредокот на БиХ во овие области на 31-ви август. (Фена, РТРС, БХРТ, ОХР - 19/08/10)
