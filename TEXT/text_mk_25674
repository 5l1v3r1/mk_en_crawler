20/11/2009
ПРИШТИНА, Косово -- Комисијата предводена од судии на ЕУЛЕКС во Окружниот суд во Митровица Север осуди косовски Србин на повеќе од шест години затвор, во четвртокот (19-ти ноември), за поттикнување омраза, несогласување и нетолеранција и обид за тешко убиство. Предраг Ѓорѓевиќ беше уапсен на 14-ти јуни 2008 година за пукање на косовски полицаец во Митровица Југ. Ѓорѓевиќ беше, исто така, обвинет за поставување српско знаме на џамија во јужниот дел од Митровица. (Лајм, Коха Диторе, Експрес - 20/11/09; КЛАН Косова, РТК, Кохавижн - 19/11/09)
