29/12/2004
СКОПЈЕ, Македонија -- Министерот за одбрана Јован Манасиевски во вторникот (28-ми декември) изјави дека 2005 година ќе биде клучна за кандидатурата на Македонија за членство во НАТО. Тој рече дека успехот на домашните институции во спроведувањето на реформите ќе биде главниот фактор за да се одреди дали Скопје ќе ја добие долгоочекуваната покана за пристап во Алијансата во 2007 година. Манасиевски додаде дека претседателот Бранко Црвенковски наскоро ќе потпише суштински декрет за реструктуирање на Армијата.
Во другите вести од вторникот, Драган Малиновски е назначен за нов претседател на македонската државна Антикорупциска комисија. И претходно член на комисијата, Малиновски доаѓа на местото на Јован Трпеновски, чиј едногодишен мандат како нејзин претседател истече. (Дневник, Макфакс, А1 ТВ - 29/12/04; A1 TВ - 28/12/04)
