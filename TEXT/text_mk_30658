14/03/2011
НИКОЗИЈА, Кипар -- Еден од двајцата Кипарски Грци уапсени во саботата (12-ти март) за влегување без дозвола во воена зона во северниот дел од островот, беше ослободен со кауција во неделата, во очекување на судскиот процес. Лоизос Афксентиу се очекува в понеделник да се соочи со воениот суд. Вториот Кипарски Грк, поранешен член на парламентот, Јанакис Мецис, се наоѓа во болница во Фамагуста заради здравствени проблеми, и ќе се соочи со воениот суд откако ќе оздрави, објавија локалните медиуми. Двајца полски членови на Европскиот парламент беа, исто така, уапсени во саботата, но подоцна беа ослободени. (КНА, новинска агенција Анадолу, Хуријет - 13/03/11)
