27/06/2005
АНКАРА, Турција -- Премиерот Реџеп Тајип Ердоган доцна во саботата (25-ти јуни) за новинарите изјави дека Турција не е подготвена да прифати никакви нови услови од ЕУ на само неколку месеци пред започнувањето на разговорите за пристап со Европската комисија. „Турција нема ... повторно да преговара за ништо. Ако наметнувате нови работи за земјите од ден на ден, особено во време кога преговорите само што не започнале, тоа не би било во ред. Ние сме навикнати на чесна политика, тоа е она што го очекуваме и бараме“, рече тој како одговор на повиците на некои лица во Европа за заземање на поцврста позиција во однос на кандидатурата на Анкара. 
Во другите вести, претседателот на шведскиот парламент, Бјорн вон Сидроу, в понеделник ќе пристигне во тридневна посета на Анкара. Тој ќе се состане со својот турски колега Булент Аринч, со претседателот Ахмет Неџдет Сезер и со Ердоган. (AП, TurkishPress.com - 26/06/05)
