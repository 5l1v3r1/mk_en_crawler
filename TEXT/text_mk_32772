11/12/2002
СОЛУН, Грција -- Во вторникот (10 декември), поранешниот монарх Константин негираше било какви аспирации кон промена на грчкиот устав. Во интервју за Мега ТВ, тој изјави дека тој не сака Грција да се трансформира од парламентарна во претседателска република, за тој да може да се кандидира на претседателските избори. Но, тој сепак призна дека преферира систем поблизок до оној во Португалија, каде претседателот има повеќе власт отколку во Грција. Константин, исто така, протестираше против комплицираната процедура со која тој се соочува за да го поврати своето државјанство. Во егзил од 1967 година, тој живее во Лондон. (Македонска новинска агенција - 11/12/02, Мега - 10/12/02)
