22/10/2007
КИЕВ, Украина -- Министрите за одбрана од земјите во Југоисточна Европа присуствуваат на редовниот годишен состанок во понеделникот (22-ри октомври) во Киев. На состанокот учествуваат 11-те членки на Советот на министрите за одбрана од Југоисточна Европа -- Албанија, Бугарија, Хрватска, Грција, Италија, Македонија, Романија, Словенија, Турција, Украина и САД, заедно со набљудувачките земји Босна и Херцеговина, Грузија, Молдавија, Црна Гора и Србија. Високо на агендата е апликацијата на Украина за приклучување на договорот за регионалните мултинационални мировни сили. Министрите, исто така, се очекува да разговараат за идните обврски на мултинационалната Бригада на Југоисточна Европа. 
На маргините од состанокот во понеделникот, американскиот министер за одбрана, Роберт Гејтс, ги охрабри т.н. земји од Јадранската повелба -- Албанија, Хрватска и Македонија -- да продолжат со реформите по нивниот пат кон полноправно членство во НАТО. (MИА, Макфакс, Фокус, ИТАР-ТАС, РИА Новости - 22/10/07)
