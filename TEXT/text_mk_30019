25/03/2011
ТИРАНА, Албанија -- Меѓународното жири за архитектура во четвртокот (24-ти март) го избра предлогот на едно австриско претпријатие за новата зграда на парламент во центарот на Тирана. Шефот на комисијата, Јоханес Ибелингс, го објави победникот меѓу 12 меѓународни проекти избрани од комисијата и изгласани од јавноста. Новите згради ќе се наоѓаат на местото на сегашниот Меѓународниот центар за култура, познат како Пирамида, изграден за време на комунистичкиот режим. Темпото на градење ќе биде брзо, при што планот е зградата да се пушти во употреба во ноември 2012 година, на 100-тата годишнина од независноста на Албанија. (Балкан веб, Топ ченал, Шекули, Ора њус - 24/03/11)
