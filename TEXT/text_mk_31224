03/03/2011
БЕЛГРАД, Србија -- Канцеларијата на обвинителот за воени злосторства во четвртокот (3-ти март) објави дека го отфрла случајот против хрватскиот воен ветеран Тихомир Пурда поради недостаток на докази. Заменик-обвинителот за воени злосторства Бруно Векариќ рече дека за време на истрагата се сослушани 44 сведоци во Србија и во Хрватска. Според него, случајот претставува пример за добра регионална соработка со канцелариите на државниот обвинител на Хрватска и на Босна и Херцеговина (БиХ). Тихомир Пурда беше притворен минатиот месец на границата меѓу Хрватска и БиХ, врз основа на српска потерница. Властите во Белград го осомничија за вмешаност во воените злосторства извршени врз Србите во Вуковар на почетокот од конфликтот во периодот 1992-1995 година. (Бета, Данас, РТС, Б92 - 03/03/11)
