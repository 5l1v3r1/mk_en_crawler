13/06/2006
БУКУРЕШТ, Романија -- Во понеделникот (12-ти јуни) во Луксембург, на состанокот на Советот за општи прашања и надворешни односи, беше разговарано за нацрт-извештајот на Европскиот совет во врска со пристапот на Романија и Бугарија. Во нацрт-извештајот се повикуваат двете земји да ги интензивираат напорите за пристап. ЕК се очекува да го даде својот последен мониторинг-извештај на 26-ти септември. 
Романскиот министер за надворешни работи, Михаи Разван Унгуреану, пак, ги повика европските водачи да побараат од земјите-членки да продолжат со ратификувањето на Спогодбата за пристап со Бугарија и Романија. Но, данското Министерство за надворешни работи објави дека парламентот ќе ја одложи работата на спогодбата до октомври, откако ќе бидат објавени препораките на ЕК. (Девет часот - 13/06/06; Aдеварул, Ромпрес, Фокус - 12/06/06)
