28/02/2007

Џемириквај настапи во „Свирка на небото“ на Сони Ериксон во приватен авион кој леташе на 35.000 стапки во вторникот (27-ми февруари) помеѓу Минхен, Германија и Aтина. Свирката на небото го сруши Гинисовиот рекорд за „Највисок и набрз досега концерт“. Бендот свиреше хитови, меѓу кои „Вирчуал инсенити“, „Космик грл“ и последниот сингл „Ранавеј“, пред 200 гости. 
*** 
Мултимедијалната изложба насловена како „Имиџ-Бг“, за перцепцијата и ставот на Бугарите кон реалноста на нивната ситуација, беше отворена во Академската галерија во Софија на 20-ти февруари. „Прекинете со жалењето, започнете со акции!“ вклучува 26 фотографи и девет филмови. 
*** 
Четрстотата годишнина од Националната универзитетска библиотека во Загреб беше одбележана со церемонијата во хрватскиот главен град во четвртокот (22-ри февруари), и истата привлече хрватски интелектуалци, владини претставници и странски дипломати. Минатата година, Библиотеката регистрираше преку 30 милиони посетители и преку 500.000 посети на веб-страницата. 
*** 
Третото издание на најголемиот фестивал на документарниот филм во регионот, ЗагребДокс, официјално започна во Загреб во понеделникот (26-ти февруари), со премиерата на филмот „Добро утро“ на хрватскиот режисер Анте Бабаје. Фестивалот, кој ќе трае до 4-ти март, вклучува околу 120 наслови, од кои 70 се вклучени во десетте натпреварувачки категории.
*** 
Литературна работилница посветена на грчкиот писател Никос Казанцакис (1883-1957) ќе се одржи на Њујоршкиот универзитет на 3-ри март. Настанот, кој го организираше универзитетот и Грчката културна фондација, ќе се одржи под мотото „Зошто треба да го читаме Казанцакис во 21-виот век?“. Настанот има за цел да привлече истражувачи од Грција, САД, Австралија и Канада. 
*** 
Третото издание на Деновите на македонската музика ќе се одржи помеѓу 27-ми март и 5-ти април, објави во понеделникот (26-ти февруари) Македонскиот сојуз на композитори. Програмата вклучува концерти на популарниот квартет Драган Даутовски, Македонската филхармонија, Македонската опера и балет и учесници од Косово и Србија. 
*** 
Романците го прославија Драгомир, романскиот фолклорен пандан на Свети Валентин, во саботата (24-ти февруари). Беа организирани бројни забави, а Музејот на романскиот селанец го одржа познатиот уметнички саем „мартисоаре“, на која учествуваа повеќе од 150 занаетчии и уметници на пластичната уметност од целата земја. 
*** 
Поетесата Лале Мулдур ја освои 11-тата награда Златен портокал за турска поезија, објави жирито на натпреварот на крајот од минатата недела. Мулдур ја доби наградата за нејзината поетска збирка „Ултрасин во ултразона“. Таа ќе ја добие наградата за време на церемонијата во културниот центар „Ататурк“ во Истанбул на 21-ви март, по повод Светскиот ден на поезијата. 
(Разни извори – 21/02/07-28/02/07)
