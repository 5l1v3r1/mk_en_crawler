14/03/2012
Во петокот (9. март), Турција го промовираше првиот од осумте брзи амфибиски бродови што планира да ги изгради како дел од проектот за бродови со тенкови. Ц-151 е направен според стандардите на НАТО.
*** 
Меѓународната агенција „Фич рејтингс“ е првата агенција за рангирање што го подигна рејтингот на Грција од нивото „делумен банкрот“. Во вторникот (13. март), „Фич“ ѝ даде на Грција рејтинг „Б-“ откако Атина заврши со преструктуирањето на долгот, што се очекува да го намали националниот долг од 160% од БДП на помалку од 120% БДП.
*** 
Минатата недела, во Бугарија, цените на јајцата пораснаа за повеќе од двапати и достигнаа цена од 0.20 ЕУР, на помалку од еден месец пред Велигден. Полска вети дека ќе го зголеми увозот за да помогне да се намалат цените. Цените на јајца во Србија се зголемија за 20 отсто во последниве 20 дена. Експертите како причина ги наведуваат студените температури што го зафатија Балканот во февруари кои доведоа до големо намалување на производството.
*** 
Во понеделникот (12. март), владејачката коалиција на Романија најави одлука да ги зголеми платите во јавниот сектор во јуни, непосредно пред локалните избори на земјата. Платите во јавниот сектор беа намалени за 25 % во јуни 2010 г. заради спроведувањето на договорот за заем од 20 милијарди евра со ММФ, Светска Банка и ЕУ.
*** 
Во вторникот (13. март), меѓународната агенција за рангирање „Мудис“, ги намали независните рејтинзи на Кипар на ниво „безвредни“ заради големото влијание на Грција врз локалниот банкарски систем. Рејтингот беше намален за еден степен, од „Баа3“ на „Ба1“.
*** 
Во вторникот (13. март), приштинскиот дневен весник „Коха диторе“ објави дека од сите балкански држави, во Косово има најниска просечна месечна плата. Просечната плата таму е 290 евра месечно, додека во Србија е 330 евра, 380 евра во Албанија и во Македонија, 390 евра во Бугарија, 450 евра во Босна и Херцеговина, 480 евра во Романија, 530 евра во Црна Гора и 800 евра во Хрватска.
*** 
Во понеделникот (12. март), во Белград се одржа третиот бизнис-форум меѓу Србија и Турција. Турскиот амбасадор во Србија, Али Риза Чолак, рече дека неговата земја е особено заинтересирана за изградба на хотели и на други туристички објекти крај српскиот дел од коридорот 10.
 (Разни извори - 07.03.2012-14.03.2012) 
