21/07/2005
САРАЕВО, Босна и Херцеговина (БиХ) -- Генералниот командант на ЕУФОР, Дејвид Лики, во интервјуто за печатот објавено во средата (20-ти јули) рече дека потенцијалниот влез на БиХ во НАТО ќе стави крај на каков било ризик од конфликт или војна, не само во БиХ туку и низ целиот регион. Во интервјуто за весникот „Дневни аваз“ во врска со неодамна постигнатниот договор за законите за реформи во одбраната, Лики рече дека спроведувањето на новата легислатива е од суштинска важност за исполнувањето на аспирациите на БиХ за членство во НАТО. Тој од парламентите на БиХ побара тие да ги усвојат нацрт-законите што е можно побргу. 
Исто така во средата, претставниците на БиХ и на канадската влада потпишаа билатерален договор за соработка во областа на одбраната. Документот предвидува обука на војниците на БиХ во Канада. (Дневни аваз, РТРС, Фена - 21/07/05)
