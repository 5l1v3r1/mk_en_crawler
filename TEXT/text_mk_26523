10/09/2009
ТИРАНА, Албанија -- Претседателот Бамир Топи во средата (9-ти септември) потпиша декрет со кој му додели на актуелниот премиер Сали Бериша уште еден мандат на чело на новоизбраната влада на земјата. Бериша, чија Демократска партија (ДП) победи на општите избори на 28-ми јуни, ги објави своите министри, вклучително и четири нови имиња и тројца министри од новиот стратешки партнер на ДП -- Социјалистичката партија за интеграција. Единствената министерка, Мајлинда Брегу, ќе го предводи Министерството за интеграција. (Шекули, Топ ченал, Балкан веб, Ора њус - 09/09/09)
