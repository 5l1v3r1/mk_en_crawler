22/03/2010
AНКАРА, Турција -- Мурат Карајилан, командант на терористичката Курдистанска работничка партија (ПКК) во интервју за Ројтерс во неделата (21-ви март) предупреди дека неговата организација е можно да го прекине мировниот договор со Турција и да ја обнови својата вооружена борба против турските сили поради судската забрана на прокурдската Партија за демократско општество (ДТП). ДТП ги поддржува владините напори за решавање на курдското прашање и доделување повеќе права на малцинствата. Карајилан, исто така, предвиде дека армијата ќе отпочне операции против курдските бунтовници со седиште во северен Ирак, тврдејќи: „Ние нема да се повлечеме пред овие напади, така што оваа пролет може да биде компликувана и насилна“.
Во меѓувреме, илјадници Курди се собраа во градовите низ цела Турција во неделата да го прослават традиционалниот пролетен празник познат како Новруз -- античка персиска прослава позната како иранска и зороастриска нова година. Присуството на полицијата беше големо; ваквите прослави беа нарушувани со насилство во минатото. Оваа година немаше инциденти. (Mилијет, Сабах, Радикал - 22/03/10; AП, Ројтерс, Хуријет - 21/03/10)
