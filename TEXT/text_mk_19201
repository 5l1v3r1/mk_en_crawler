30/09/2007
САРАЕВО, Босна и Херцеговина (БиХ) -- Главните српски и муслимански политичари на БиХ во петокот (28-ми септември) постигнаа договор во последен момент за спроведување на реформи во поделените полициски сили во земјата. ЕУ постави рок до крајот на септември за завршување на разговорите и одби да го потпише Договор за стабилизација и асоцијација (ДСА) со БиХ додека не биде финализиран договорот. 
„Овој договор не дава одговори на сите прашања, но ние сакаме полициски реформи и, се разбира, сакаме да ја реформираме БиХ“, рече бошњачкиот водач Харис Силајџиќ. Премиерот на Република Српска (РС) Милорад Додик рече дека интеграцијата во ЕУ е заедничка цел на сите во земјата. Тој додаде дека договорот од петокот нема да води кон укинување на полицијата на РС, туку истата ќе ја интегрира во полициските структури на БиХ.
Договорот Додик-Силајџиќ е, наводно, заснован на предлогот на високиот претставник Мирослав Лајчак. Неговата канцеларија потврди дека го добила договор и рече дека институциите на ЕУ ќе го разгледаат и ќе одредат дали се исполнети трите поставени услови од страна на Брисел. (Дневни аваз - 29/09/07; МИА, РТРС, Фена, веб-страница на ОХР, Независне новине, РТРС, СРНА, Б92, Ројтерс - 28/09/07)
