16/10/2008
ТИРАНА, Албанија -- Обвинителите во градот Корча во средата (15-ти октомври) објавија дека ја завршиле својата истрага за смртта на Коста Требицка, клучниот сведок во друга истрага за нелегална трговија со муниција. Локалните експерти и американскиот инспектор Кевин Тетер заклучија дека Требицка загинал во сообраќајна несреќа. Тој беше пронајден мртов на 12-ти септември на планински пат во источна Албанија. Минатата година тој изјави за албанските и американските инспектори дека американското претпријатие АЕЈ Инк. купило стара кинеска муниција од Албанија за препродажба на авганистанската армија и полиција. Тој рече дека фирмата ја препакувала муницијата во Албанија за да го сокрие нејзиното потекло. 
Во другите вести, полицијата во градот Капштица уапси осумина Авганистанци кои се обидувале нелегално да ја преминат границата од Грција во Албанија рано во средата. Имигрантите се криеле во турски камион кој превезувал челик. Полицијата го уапси и возачот. (Топ ченал, Телеграфи, Вижн +, Алсат, Балканвеб, Старт, Њус 24 - 15/10/08) 
