20/06/2007
 Босанскиот планинар Миралем Хусановиќ и неговиот српски партнер Синиша Вујиќ се искачија на највисокиот врв во Северна Америка, на планината Меккинли-Денали, во средата (13-ти јуни). Другите членови на експедицијата, организирана од страна на белградското здружение на алпинисти „Побједа“, нема да се обидат да се искачат на планината висока 6.194 метри поради лошото време. 
*** 
Премиерата на „Сенки“ последниот филм на македонскиот режисер Милчо Манчевски, се одржа во понеделникот (18-ти јуни) во Скопје. Манчевски е познат по својот филм „Пред дождот“, за кој го освои Златниот лав на Венецијанскиот филмски фестивал.
*** 
 Сараевската општина е ставена на мониторинг-листата на загрозени места, на Светскиот фонд за споменици (ВМФ), под категоријата споменици под ризик поради конфликт. ВМФ ја опиша градбата како „архитектонски тестамент за културната разновидност на градот, оштетена од војна“. 

Седмиот уметнички фестивал Перперикон започна во Карџали, Бугаријa во понеделникот (18-ти јуни). Програмата вклучува театарски претстави и музички настани, вклучувајќи го и концертот на популарното бугарско етно-џез дуо Елица Тодорова и Стојан Јанкулов. Нивната песна „Вода“ го освои петтото место на овогодинешниот евровизиски натпревар.
*** 
Во петокот (22-ри јуни) во Црна Гора започна регионалниот музички фестивал Будва 2007. Ќе учествуваат преку 45 пејачи и групи од поранешните југословенски земји и Унгарија. 
*** 
Новата изложба фокусирана на урбаната деградација во Приштина беше отворена во Палатата на младите и спортовите во главниот град на Косовo. Спонзорирана од Граѓанската иницијатива за заштита на Приштина, истата се состои од 100 слики и 100 фотографии од учениците во основните и средните училишта. Целта е подигнување на јавната свест и охрабрување на создавањето подобри услови за урбан живот. 
 (Разни извори – 13/06/07-20/06/07) 
