28/02/2010
ХАГ, Холандија -- Хашкиот трибунал за воени злосторства (МКТЈ) во петокот (26-ти февруари) го отфрли барањето на поранешниот водач на босанските Срби Радован Караџиќ за одложување на неговото судење, одлучувајќи дека рочиштата ќе започнат следната недела, по неговиот воведен збор. Караџиќ, кој сам се брани, се согласи да ги претстави своите првични аргументи на почетокот од следната недела. Но, тој побара остатокот од судењето да биде одложено до 17-ти јуни, инсистирајќи дека му треба повеќе време за да ја подготви својата одбрана. Марко Сладојевиќ, правниот советник на Караџиќ, рече дека одлуката од петокот ќе биде обжалена. Судењето против поранешниот водач на босанските Срби започна на 27-ми октомври, но беше одложено до март, поради неговото одбивање да присуствува на седниците. (Ројтерс, АФП - 26/02/10)
