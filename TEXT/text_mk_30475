12/05/2011
ВАШИНГТОН, САД -- Високиот претставник Валентин Инцко во средата (11-ти мај) инсистираше на тоа дека одговорот на меѓународната заедница на плановите за референдум на Република Српска (РС) треба да е единствен и решителен. Инцко во средата се состана со американскиот заменик државен секретар, Џејмс Стајнберг, и му рече дека според него, одлуката на парламентот на РС за одржување референдум во врска со легитимитетот на државното судство ги загрозува самите основи на кои е изграден мирот на БиХ. Тој, исто така, потврди дека седум месеци по изборите нема шанси за формирање нова влада на државно ниво, што го разнишува процесот на евроатланска интеграција. (ОХР, Дневни аваз, Фена - 11/05/11)
