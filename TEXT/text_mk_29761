28/01/2011
ДАВОС, Швајцарија -- Грчкиот премиер Јоргос Папандреу во четвртокот (27-ми јануари) инсистираше на тоа дека неговата земја нема да се доведе во состојба на неизвршување на своите обврски за враќање на долгот. Говорејќи пред учесниците на Светскиот економски форум во Давос, тој исто така ја отфрли можноста за какво било реструктуирање на долгот, но рече дека очекува периодот на враќање за пакетот помош од 110 милијарди евра од ЕУ и ММФ да биде продолжен, а неговата каматна стапка да се намали. Папандреу им рече на бизнис водачите дека се надева оти неговата земја ќе се врати на пазарите на капиталот оваа година, по преземените мерки на штедење од страна на владата. (СНН, Ројтерс, АНА-МПА - 27/01/11)
