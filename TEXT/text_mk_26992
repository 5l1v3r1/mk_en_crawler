04/09/2009
ТИРАНА, Албанија -- Четворица албански командоси се заразија со вирусот Х1Н1 во Авганистан, објавија локалните медиуми во четвртокот (3-ти септември). Еден војник е под лекарски третман во шпанскиот контингент, додека тројцата други се во карантин. Состојбата на сите е стабилна. Медиумите објавија дека пред неколку недели околу десет шпански војници биле заразени со вирусот и биле вратени назад во Шпанија на лекување.
Од другите места, имигрант што живеел во Грција во четвртокот беше опишан како прв Албанец што почина од свински грип. Јани Метуши (25) бил лекуван од 19-ти август во болница во Атина. Тој се верува дека се заразил додека бил на одмор на грчкиот остров Парос. Лекарите рекоа дека тој се борел и со други болести кои му овозможиле на вирусот да се прошири побрзо. (Балкан веб, Шекули, Топ ченал - 03/09/09) 
