17/08/2008
СКОПЈЕ, Македонија -- Претседателот на македонскиот парламент, Трајко Вељановски, започна нови напори за притисок врз Грција за признавање на постоењето на етничкото македонско малцинство, објавија медиумите во саботата (16-ти август). Вељановски им напиша писма на своите колеги од земјите-членки на ЕУ, САД, Русија и Кина, како и на претседателите на парламентарните собранија на НАТО, ОБСЕ, Советот на Европа и други меѓународни организации. Во јули премиерот Никола Груевски испрати слични писма до претседателот на Европската комисија, Жозе Мануел Баросо, генералниот секретар на ОН, Бан Ки-Мун, НАТО и ОБСЕ. (AНА-МПА, ЕРТ, Катимерини, In.news, Фокус - 16/08/08)
