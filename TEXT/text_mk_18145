16/07/2007
AНКАРА, Турција -- Премиерот Реџеп Тајип Ердоган во неделата (16-ти јули) предвиде дека неговата Партија на правдата и развојот (АКП) ќе освои помеѓу 310 и 315 места во парламентот од 550 места на општите избори во недела. Според анкетата објавена минатата недела АКП е можно да освои 298 места, што би било намалување од сегашните 350 места. Стотици илјадници поддржувачи на АКП се собраа во неделата во Истанбул да му дадат на Ердоган и неговата партија уште една силна поддршка пред изборите. Ова беше еден од најголемите митинзи оваа година. 
Во другите вести, две мали бомби експлодираа во неделата изутрина во рок од десет минути една по друга во Измир. Првата експлодираше пред канцелариите на екстремната десничарска Националистичката партија за акција. Втората експлодираше пред зградата во која се наоѓаат канцелариите на АКП. Полицијата рече дека во двата случаи биле употребени распрскувачки бомби, предизвикувајќи помала штета, но не и жртви. Ниту една група не презеде одговорност. (Фајненшал тајмс, Сабах, Милијет, НТВ, Хуријет - 16/07/07; AП, Ројтерс, АФП, ДПA - 15/07/07)
