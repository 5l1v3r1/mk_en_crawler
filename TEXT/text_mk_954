02/04/2007
Српската Стопанска и индустриска комора и „Мајкрософт“ потпишаа тригодишен договор за соработка. Комората ќе го користи софтверот на „Мајкрософт“ во своите системи и планира да лансира нови електронски услуги. 
*** 
На 28-ми март во Загреб се одржа семинар „Нордиски градежни технологии и иновации“. Истиот имаше за цел да го претстави искуството на нордиските претпријатија во употребата на напредната технологија и иновација, со истовремено следење на високите естетски и еколошки стандарди. Настанот го организираше нордиската Стопанска комора и хрватската Комора на архитекти и инженери. 
 *** 
Хрватската влада објави дека ќе одвои дополнителни средства за зголемување на употребата на обновливите енергетски извори. Од цената што ја плаќаат потрошувачите на електрична струја за киловатчас, помеѓу 0,2 и 0,4 отсто ќе се одвојуваат и канализираат во специјален фонд. Фондот ќе помогне во финансирањето на новите капацитети за генерирање на струја, кои целосно зависат од обновливата енергија. 
*** 
Никола Хајдин беше реизбран за нов четиригодишен мандат како претседател на српската Aкадемија на науките и уметностите (САНУ), за време на седницата на советот на институцијата, што се одржа на 29-ти март. На состанокот советот на САНУ, исто така, избра двајца нови заменици на претседателот и нов генерален секретар. 
*** 
Maкедонската влада и УСАИД потпишаа меморандум за соработка во развојот на информатичкото општество, преку проект наречен Интерактив Макединија. Проектот има за цел да й помогне на Македонија во остварувањето на модерните стандарди на европската ИТ и подобрувањето на комуникациите. 
*** 
Бугаријa го користи Интернетот најмалку од 27-те земји-членки на ЕУ, според истражувањето на „Евробарометер“, претставено на 26-ти март. Додека 75 отсто Европјани на возраст помеѓу 16 и 24 години го користат Интернетот најмалку еднаш неделно, во Бугарија таа стапна е 47 отсто. Следна по Бугарија е Грција, а на последното место е Малта, каде што само 40 отсто од населението користи Интернет. 
*** 
Раду Тудораче (31), поранешен менаџер на Националната регулаторна агенција за комуникации (АНРК), беше назначен за романски консултант за „Гугл“, најголем Интернет пребарувач на светот. Во АНРК Тудораче одигра клучна улога во воспоставувањето на политиките на трошоците за поврзување што ги наплаќаат доминантните домашни телефонски оператори. 
(Разни извори - 26/03/07-02/04/07) 
