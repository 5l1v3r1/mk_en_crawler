07/07/2003
СОФИЈА, Бугарија -- Европскиот комесар за прошируваoе Гинтер Верхоген во понеделникот (7-ми јули) ја започна својата дводневна посета на Бугарија. Според бугарското Министерство за надворешни работи, тој ќе се состане со високи официјални претставници, ќе го посети приморскиот град на Црното Море - Варна и ќе учествува на тркалезни маси за прашаoа поврзани со ЕУ. Верхоген нагласи дека една од моментните цели на Европската комисија е да ги заврши разговорите за пристап со Бугарија до крајот на нејзиниот мандат во ноември 2004 година.
Во другите вести, Министерството за внатрешни работи во саботата објави дека запленило 1,6 милиони американски долари во вид на фалсификувани патнички чекови во една викендичка во Евксиновград, во близина на Варна. Уасени се тројца мажи. Еден ден претходно, царинските службеници на пристаништето Бургас заплениле шверцувани цигари во вредност од 1,4 милиони американски долари. (Труд, 24 Часа - 07/07/03; БТА, БНТ, Нова ТВ - 05/07/03; БТА - 04/07/03)
