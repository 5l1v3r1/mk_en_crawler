05/05/2010
НИКОЗИЈА, Кипар -- Претставникот на ОН, Александар Даунер, во вторникот (4-ти мај) рече дека разговорите за повторно обединување на поделениот остров ќе продолжат во последната недела од мај. Даунер го соопшти ова по состанокот со кипарскиот претседател Деметрис Христофиас во Никозија. Тоа уследи по состанокот од понеделникот меѓу Даунер и новоизбраниот водач на кипарските Турци, Дервиш Ероглу. И покрај претходните екстремистички изјави, тој вети дека ќе го продолжи она што неговиот претходник Мехмет Али Талат го започна. (AП, КНA - 04/05/10)
