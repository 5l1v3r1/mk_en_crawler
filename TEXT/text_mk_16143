14/08/2006
БЕЛГРАД, Србија -- Милош Клариќ, српски бегалец од Хрватска, вели дека неговиот исчезнат татко, Душан Клариќ, се гледа на видео-снимката која се појави неодамна и на која се гледа малтретирањето на српските цивили во рацете на хрватските и бошњачките паравојници за време на хрватската операција „Бура“ во 1995 година. Милош, кој избегал од семејната куќа во Краина пред 15 години и оттогаш живее во Србија, во неделата (13-ти август) за белградските медиуми рече дека неговиот татко не се решавал да го напушти нивното родно село Кордонски Лесковац и најверојатно останал во Хрватска додека можел. 
Босанските, хрватските и српските обвинители минатата недела се согласија да соработуваат во истрагата на случаите на наводни воени злосторства против етничките српски цивили во Краина. (Блиц - 14/08/06; ПБС БиХ, Index.hr - 13/08/06) 
