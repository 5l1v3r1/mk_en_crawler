17/04/2009
AНКАРА, Турција -- Судот во Истанбул во петокот (17-ти април) подигна обвинение против осуммина осомничени, како дел од контроверзната истрага за Ергенекон. Меѓу осомничените е и Мехмет Хаберал, ректор и сопственик на анкарскиот универзитет Башкент, и тројца други поранешни универзитетски ректори. Полицијата ги уапси во последната серија апсења поврзани со сомнителната група Ергенекон, која наводно планирала бомбашки напади и атентати врз јавни фигури од висок профил, за да поттикне хаос и да ја собори владата на владејачката Партија на правдата и развојот. 
Во меѓувреме, полицијата уапси уште 40 лица за наводни врски со терористичката Курдистанска работничка партија (ПКК) во истовремените операции во четири провинции рано во петокот. Властите уапсија 21 лице во западната провинција Измир, осум во Анкара, и 15 во јужната провинција Батман. (Новинска агенција Анадолу, новинска агенција Доган, Хуријет, СНН Турк, ТРТ - 17/04/09)
