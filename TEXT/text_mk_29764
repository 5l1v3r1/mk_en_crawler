28/01/2011
АТИНА, Грција -- Повеќе од 200 имигранти, кои започнаа штрајк со глад пред Правниот факултет на Атинскиот универзитет пред пет дена, го прекинаа окупирањето рано во петок (28-ми јануари), откако влезе полицијата. Демонстрантите, повеќето од северноафриканските држави, пристигнаа во кампусот во вторникот од островот Крит, барајќи документи за престој. Според законот, универзитетските објекти во Грција се надвор од надлежностите на полицијата. Сепак, универзитетските власти ја укинаа забраната, давајќи ѝ на полицијата надлежност да интервенира. Мноштво полицајци, вклучително и специјалните сили, ја опколија областа и по десет часа напнати преговори, ги убедија демонстрантите да ја прекинат акцијата. (СНН, АП, Катимерини, АНА-МПA - 28/01/11)
