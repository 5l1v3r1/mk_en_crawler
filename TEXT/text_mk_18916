05/12/2006
АТИНА, Грција -- ЕУ мора да ги остави вратите отворени за Турција, рече италијанскиот премиер Романо Проди за време на посетата на Атина во понеделникот (4-ти декември). Тој искажа противење на одредувањето на нови услови за пристапот на Турција, но истакна дека Анкара „мора да разбере дека напредокот во преговорите за пристап зависи од напредокот во исполнувањето на критериумите и условите за кои беше постигната согласност со ЕУ“.
Проди, исто така, рече дека проблемите во процесот на пристап мора да се решат преку преговори, додавајќи дека ги поддржува напорите на Европската комисија (ЕК) за решавање на ќор-сокакот околу Кипар. Минатата недела ЕК препорача делумен прекин на разговорите за пристап, по одбивањето од страна на Анкара да го отвори својот поморски и воздушен простор за сообраќајот од Кипар, кој е член на ЕУ.
Грчкиот премиер Костас Караманлис, пак, потврди дека неговата земја ја поддржува кандидатурата на Турција за членство во ЕУ. Сепак, додаде тој, Анкара сé уште не ги исполни своите обврски. (Катимерини, Сабах - 05/12/06; AНСА, ЕРТ, АНА-МПА, АФП - 04/12/06)
