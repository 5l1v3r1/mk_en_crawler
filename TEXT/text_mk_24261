13/05/2009
AНКАРА, Турција -- Владата подготвува серија мерки како дел од новиот пристап кон кипарското прашање, објавија локалните медиуми во вторникот (12-ти мај). Овој голем политички пресврт беше поттикнат од минатонеделната трагедија во претежно курдската провинција Мардин, каде што вооружени лица убија 44 лица на една свадба. Некои од наводните напаѓачи беа припадници на единиците на селската стража, поддржувани и вооружувани од државата во борбата против терористичката Курдистанска работничка парттија (ПКК) во регионот.
Според извештаите на медиумите, владата има намера да усвои нова легислатива за олеснување на социјалните проблеми и проширување на правата на големото курдско малцинство. Оваа мерка вклучува создавање повеќе работни места, укинување на некои рестрикции за телевизиските програми на курдски јазик, пренасочување на помошта за внатрешно раселените лица и промовирање на курдскиот јазик и култура. Проектот, исто така, предвидува чекори за охрабрување на милитантите на ПКК да се предадат. 
Исто така во вторникот, министерот за внатрешни работи, Бесир Аталај, рече дека владата е подготвена да ги врати курдските имиња на селата што ги промени во турски. (Радикал, Чумхуријет - 13/05/09; Хуријет, Сабах, Радикал, Заман, новинска агенција Анадолу, УПИ, Прес ТВ - 12/05/09)
