20/03/2006
СКОПЈЕ, Македонија -- Поранешниот директор на македонскиот Фонд за здравство, Војо Михајловски, во петокот (17-ти март) беше осуден на четири години затвор откако Скопскиот суд го прогласи за виновен за злоупотреба на функцијата во 2000 година. Михајловски, кој е поранешен генерален секретар на најголемата опозициски партија, ВМРО-ДПМНЕ, беше осуден за прекршување на законот за јавните набавки, предизвикувајќи штети на Фондот во висина од околу 4 милиони евра. Времето што веќе го помина во притвор -- помеѓу декември 2002 година и мај 2003 година -- ќе влезе во казната. Во петокот беа осудени уште шест други сопственици на приватни претпријатија и раководители на регионални медицински центри. (Дневник, Утрински весник, Вечер - 18/03/06) 
