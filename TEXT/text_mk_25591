24/03/2010
AТИНА, Грција -- Министерот за финансии, Јоргос Папаконстантину, во вторникот (23-ти март) рече дека неговата земја сака да ја реши својата должничка криза во рамките на ЕУ. Сепак, тој додаде дека Атина нема да „моли“ пред самитот на ЕУ в четврток во Брисел, каде што е можно да се дискутира околу евентуалната помош за државата оптоварена со долгови. Папаконстантину потврди дека неговата земја ќе продолжи со исполнувањето на своите обврски, без оглед на одлуката на ЕУ. Владиниот портпарол, Јоргос Петалотис, рече дека барањето помош од ММФ сега-засега е „ставено на страна“. Агенцијата за рангирање „Фич“ изрази сомневање дека водачите на ЕУ ќе й понудат помош на Грција за време на самитот во Брисел. (Ројтерс, АП, Бизнисвик - 23/03/10)
