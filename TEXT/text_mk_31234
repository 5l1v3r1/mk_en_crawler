03/02/2011
АНКАРА, Турција -- Претседателот Абдула Ѓул и неговиот нигериски колега, Гудлак Џонатан, во средата (2-ри февруари) се согласија да ја интензивираат билатералната економска соработка. „Заеднички утврдивме дека има многу можности во економската област ... [Обемот] на нашата трговија достигна скоро една милијарда американски долари, но Нигерија има големи инвестициски можности“, рече Ѓул по разговорите со Џонатан во Анкара. Тие потпишаа договори за соработка во областите на одбраната, туризмот, образованието и промовирањето на инвестициите. (АФП, Хуријет, новинска агенција Анадолу - 02/02/11)
