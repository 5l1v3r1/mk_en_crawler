04/05/2008
AТИНА, Грција -- Полицијата во саботата (3-ти мај) употреби солзавец за да ја растера толпата млади луѓе во Атина кои демонстрираа за поддршка на легализацијата на марихуаната за медицински цели. Властите велат дека судирите започнале во близина на студентскиот кампус и траеле повеќе од три часа. Толпата палела автомобилски гуми и го блокирала сообраќајот на фрекфентниот пат во близина на кампусот. Нема извештаи за уапсени или повредени. Демонстрациите се одржаа на Факултетот за земјоделство при Атинскиот универзитет. (Maкфакс, МИА, АП - 03/05/08) 
