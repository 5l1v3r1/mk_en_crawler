22/01/2008
БУКУРЕШТ, Романија -- Претседателот Трајан Башеску доцна во неделата (20-ти јануари) го обвини вршителот на функцијата министер за правда, Теодор Мелескану, дека е на самата граница на злоупотреба на службената должност во врска со истрагата против осуммина поранешни и сегашни министри во владата осомничени за корупција. Башеску, поранешен водач на Демократската партија, води битка за власт со владејачката Националлиберална партија (ПНЛ) на Мелескану. Четворицата министри за кои станува збор се од ПНЛ. Башеску е лут што Мелескану побарал од него повеќе документи во врска со министрите, наместо да го одобри барањето за отворање истраги против нив. (AП - 21/01/08; Ромпрес, Медиафакс, Hotnews.ro - 20/01/08)
