24/05/2006
САРАЕВО, Босна и Херцеговина (БиХ) -- Водачите на шестте најголеми партии во БиХ во вторникот (23-ти мај) објавија соопштение во кое се потврдува дека актуелниот пакет нацрт уставни измени -- потпишан во март -- претставува најдобар начин за зајакнување на државните институции во согласност со европските стандарди. Претседателите на Босанската партија за демократска акција, Социјалдемократската партија, Хрватската демократска заедница во БиХ, Српската демократска партија, Сојузот на независните социјалдемократи и Партијата за демократски прогрес, се состанаа во резиденцијата на американскиот амбасадор во БиХ, Даглас Мекелхани, што претставува прв ваков состанок откако Претставничкиот дом на парламентот на БиХ во април со тесна разлика ги отфрли нацрт уставните амандмани. (Дневни аваз, Независне новине - 24/05/06; РТРС, ПБС БиХ - 23/05/06)
