16/04/2009
ВАШИНГТОН, САД -- Интегритетот на Балканот ќе биде комплетиран кога сите земји од регионот ќе станат членки на ЕУ и НАТО, заклучи Центарот за стратешки и меѓународни студии (ЦСИС) на еднодневната конференција наречена „Комплетирање на американската мисија во Балканот“ во Вашингтон во вторникот (14-ти април). Претставникот на ЦСИС Јануж Бугајски, кој ја организираше конференцијата, истакна дека повеќето земји во регионот остануваат надвор од двата главни столба на поддршка на Западот -- НАТО и ЕУ. Тој додаде дена евентуалните сценарија на нестабилност може да ги принудат ЕУ и САД да ги реконфигурираат своите улоги во регионот. 
Исто така во вторникот, францускиот државен секретар за прашањата на ЕУ, Бруно Ле Мер, истакна дека процесот на проширување на ЕУ треба да биде запрен по приемот на земјите од Западен Балкан. „Вниманието треба да се фокусира на силата на европските институции“, рече Ла Мер. (Бета, Гласот на Америка, Блиц, МИА, РИА Новости, Либр Белгик - 15/04/09; Блиц, Танјуг - 14/04/09)
