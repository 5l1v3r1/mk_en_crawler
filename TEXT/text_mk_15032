02/09/2005
БЈЕЛАСНИЦА, Босна и Херцеговина (БиХ) -- Претставниците на државните институции и институциите на ентитетите постигнаа одреден напредок за време на преговорите за полициските реформи во четвртокот (1-ви септември), изјави по состанокот премиерот на Република Српска (РС), Перо Букејловиќ. Тој рече дека сите партии се согласиле да се формира институт за судска медицина и агенција за полициските стандарди, која ќе се занимава со прашањата поврзани со обуката, униформите и другите прашања. Исто така, беше постигнат договор за принципите на финансирање на полицијата, во кој е специфицирано дека ќе се воспостави консолидиран буџет. Сепак, ниту реформскиот предлог на владата на РС ниту, пак, оној на Министерскиот совет на БиХ добија одобрување. Преговорите треба да продолжат следната недела. Наскоро мора да се постигне договор за да започне БиХ преговори за Договорот за стабилизација и асоцијација до крајот на оваа година. (Дневни аваз, Независне новине - 02/09/05; Фена, РТРС, ПБС БиХ - 01/09/05)
