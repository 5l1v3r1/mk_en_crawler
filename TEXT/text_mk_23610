27/07/2009
БЕЛГРАД, Србија -- Министерот за надворешни работи, Вук Јеремиќ, во саботата (25-ти јули) рече дека е оптимист дека привремениот трговски договор на Србија со ЕУ -- дел од поширокиот предпристапен договор -- ќе биде деблокиран до почетокот на 2010 година. Во интервју за весникот Данас, Јеремиќ рече дека разговорите околу ова прашање продолжуваат и дека тој се надева на постигнување консензус помеѓу членките на ЕУ наскоро. Тој додаде дека Србија не се откажа од својот план да поднесе барање за кандидатски статус во ЕУ оваа година. Исто така, вицепремиерот Божидар Ѓелиќ инсистираше на тоа дека Србија има технички и административен капацитет веднаш да отпочне преговори за членство во ЕУ, втор чекор по добивањето кандидатски статус. Србија го потпиша Договорот за стабилизација и асоцијација со ЕУ во април 2008 година, но Холандија оттогаш се противи на нејзините заложби, инсистирајќи на тоа дека Србија најпрво мора да ги уапси преостанатите двајца бегалци обвинети за воени злосторства, Ратко Младиќ и Горан Хаџиќ. (Данас, Б92 - 25/07/09)
