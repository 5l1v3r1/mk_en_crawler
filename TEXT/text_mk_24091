16/01/2009
ПРИШТИНА, Косово -- Локалните избори ќе се одржат во ноември, додека општите избори се предвидени за 2011 година, објави во четвртокот (15-ти јануари) претседателскиот портпарол Џавид Беќири. Позицијата на претседателот Фатмир Сејдиу е дека општите избори треба да се одржат по истекот на регуларниот мандат на актуелниот парламент, рече портпаролот. Специјалниот претставник на ЕУ во Косово, Питер Фејт, се очекува да ја објави својата позиција околу ова прашање до крајот на овој месец. Тој е задолжен за гарантирање на компатибилноста на изборниот процес со планот за Косово на поранешниот претставник на ОН Марти Ахтисари.
Во другите вести од четвртокот, набљудувачката група Хјуман рајтс воч (ХДВ) го критикуваше Косово за неостварување на стандардите на либералната демократија. Во својот последен извештај ХРВ заклучува „Не само што косовското прогласување независност во февруари не го расчисти неговиот меѓународен правен статус ... туку и не донесе видливи подобрувања на ситуацијата со човековите права“. Во извештајот, исто така, се критикува кривичниот правен систем на земјата. (Коха Диторе, Телеграфи, Зери, Експрес - 16/01/09; Кохавижн - 15/01/09)
