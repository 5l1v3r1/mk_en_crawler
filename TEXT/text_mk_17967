21/02/2007
СКОПЈЕ, Македонија -- Парламентот во вторникот (20-ти февруари) ја одобри реконструкцијата на владата, со цел зголемување на ефикасноста на владата во врска со спроведувањето на Охридскиот рамковен договор. Џелил Бајрами е новиот министер за животна средина и просторно планирање, додека неговиот претходник, Имер Алиу, стана министер без портфолио. Алиу ќе биде и вицепремиер задолжен за спроведувањето на Охридскиот договор. Тој доаѓа на местото на Имер Селмани, кој останува на чело на Министерството за здравство. Премиерот Никола Груевски вели дека реформите поврзани со Охридскиот договор и со здравствениот сектор се премногу обемни за да се извршуваат истовремено. 
Во другите вести од вторникот, вицепремиерката задолжена за евроинтеграциите, Габриела Коневска-Трајковска, рече дека Македонија сериозно е посветена на целта за исполнување на критериумите за членство во ЕУ до 2010 година. Таа присуствуваше на конференцијата во Брисел, во организација на експертската група Центар за европска политика. (Вечер - 21/02/07; MИА, Макфакс, МРТ, А1 ТВ - 20/02/07) 
