19/07/2006
ВИЕНА, Австрија -- Црногорскиот министер за надворешни работи, Миодраг Влаховиќ, во вторникот (18-ти јули) имаше прво обраќање пред Постојаниот совет на ОБСЕ. Тој рече дека очекува наскоро да биде потпишан официјалниот договор за мисијата на ОБСЕ во Подгорица и ја покани организацијата да ги набљудува изборите наесен. Влаховиќ, исто така, ја пофали поддршката на ОБСЕ и придонесот во градењето на новата независна држава. Стратешки цели на земјата остануваат целосната интеграција во ЕУ и НАТО и придонесот за стабилноста и безбедноста на Балканот, рече тој. (Вијести, Побједа - 19/07/06; Мина, веб-страница на ОБСЕ - 18/07/06)
