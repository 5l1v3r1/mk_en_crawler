29/06/2004
ИСТАНБУЛ, Турција -- Водачите на ЕУ, кои присуствуваат на самитот на НАТО во Истанбул, во понеделникот (28-ми јуни) испратија пораки на поддршка за кандидатурата за членство на Турција во ЕУ. Германскиот канцелар Герхард Шредер истакна дека земјата ги исполнила условите за отвораoе на разговори за пристап. Италијанскиот премиер Силвио Берлускони и британскиот премиер Тони Блер, исто така, изразија поддршка. Францускиот претседател Жак Ширак изјави дека ако е позитивен извештајот за напредокот на Турција, ЕУ треба да ги започне разговорите за пристап.
Во другите настани, Комисијата за правда на турскиот Парламент во понеделникот го одобри пакетот за хармонизација на ЕУ, со кој се врши измена на одредени закони, односно тие се усогласуваат со последните уставни измени. Помеfу другите измени, пакетот ќе ја замени смртната казна со доживотен затвор и ќе ги отстрани припадниците на војската од Образовниот одбор. (Хуријет - 29/06/04; Агенција Анадолу, Турски дневни вести, НТВ, ТРТ 2 - 28/06/04)
