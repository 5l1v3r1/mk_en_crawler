14/12/2007
AНКАРА, Турција -- Министерството за надворешни работи ја повика меѓународната заедница да й помогне на Турција во напорите за спречување на нелегалната миграција, според изјавата објавена во четвртокот (13-ти декември). Барањето на министерството уследи откако брод преполн со имигранти потона покрај турското западно крајбрежје во саботата, при што загинаа 50 лица. Министерството посочи дека несреќата уште еднаш ја покажала потребата за меѓународно внимание и соработка во борбата против нелегалната имиграција.
Во другите вести од четвртокот, турската полиција уапси 69 лица во антитерористичката операција во неколку различни делови на Истанбул. Полицијата вели дека 53 од мажите учествувале во нелегалните митинзи за поддршка на забранетата Курдистанска работничка партија, а некои фрлале молотови коктели. Наводно, 24 од уапсените биле малолетници. (Turkishpress.com, AФП, Агенција Анадолу - 13/12/07)
