01/04/2008
АНКАРА, Турција -- Одлуката на Уставниот суд од понеделникот (31-ви март) за отпочнување судска постапка за предложеното укинување на владејачката Партија на правдата и развојот (АКП) предизвика загриженост кај меѓународната заедница. Комесарот за проширување на ЕУ, Оли Рен, предупреди дека евентуалното укинување на АКП значително ќе ги искомплицира разговорите за пристап на Турција во ЕУ. Тој го опиша потегот како неправеден и непотребен и потврди дека ваквите прашања треба да се решаваат во парламентот, а не во судовите. Главниот обвинител Абдурахман Јалцинкаја го поднесе барањето пред две недели, обвинувајќи ја АКП за поткопување на секуларната природа на државата. Повеќето претпоставуваа дека судот ќе ја отфрли иницијативата. (Хуријет, Милијет, Џумхуријет - 01/04/08; AФП, АП, Тркиш прес - 31/03/08)
