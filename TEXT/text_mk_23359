30/03/2009
ХАГ, Холандија -- Хашкиот трибунал за воени злосторства ќе организира конференција за обвинителите за воени злосторства од земјите во поранешна Југославија на крајот од следната недела, објави хашката портпаролка Олга Кавран во неделата (29-ти март). На конференцијата, финансирана од Европската комисија, ќе присуствуваат обвинители од Босна и Херцеговина (БиХ), Србија, Хрватска и Македонија. Истата има за цел понатамошно зајакнување на регионалната соработка во прашањата поврзани со воените злосторства. „Зајакнувањето на соработката помеѓу обвинителствата во регионот останува клучен момент за продолжување на судските постапки против воените злосторници од државите од поранешна Југославија“, рече Кавран. (БТА, МИA - 29/03/09)
