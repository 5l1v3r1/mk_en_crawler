12/07/2004
Од Бет Кампшрор за Southeast European Times во Сараево - 12/07/04
Фабриката за замрзнуваoе на храна, отворена во Потокари минатиот месец, не е само резултат на првата директна инвестиција во овој дел од Босна и Херцеговина (БиХ) по конфликтот во 1990-тите досега, туку, исто така, претставува и промена од старата зависност на регионот од индустријата и од неа имаат корист десеттици луfе во регионот познат претежно по ужасниот масакар за време на војната.
Шведското претпријатие "Оле Свенсон" инвестираше 500.000 евра во фабриката "Бос агро фуд", која ќе го замрзнува органски одгледуваното ситно овошје (малини, јагоди, капини...) купено од локалните земјоделци.
На парцелата прекриена со плевел висок до појасот се наоfа напуштена фабрика за акумулатори, каде што во јули 1995 година беа убиени илјадници муслимански мажи од страна на силите на босанските Срби. Но, блескаво белата зграда на сред сево ова може да се смета за знак дека општината има шанса за иден просперитет.
"По с&#233; што преживеавме, имаме право на подобри времиoа", рече градоначалникот на Сребреница, Абдурахман Малкиќ. "Со ова се отвораат вратите за земјоделското производство, особено за производството на здрава храна."
Општината, желна за привлекуваoе на инвестиции во една од најсиромашните повоени области во БиХ, ја донираше земјата за фабриката, во која ќе бидат вработени околу 30 луfе.
Количината на малини и капини кои се одгледуваат овде доволно се зголеми откако војната ја уништи индустриската економија на регионот, што "Бос агро фуд" има намера да купува и да замрзнува околу 1.000 тони од ова ситно овошје од околу 500 земјоделци оваа година. Тие ќе го продаваат замрзнато овошје во Скандинавија и во централна Европа.
"Наша сериозна цел е да им помогнеме на [земјоделците] да почнат со работа. Тоа најдобро може да се постигне ако ги поттикнете да одгледуваат тоа што можат да го одгледуваат и она што знаат како да го прават", рече Бо Ахлстед, директорот за маркетинг и продажба на "Оле Свенсон".
Земјоделците на кои "Оле Свенсон" им помага да започнат со работа се муслимански повратници во регионот. Од минатата година досега 3.200 Муслимани се вратија во три општини во оваа област и многумина се вклучени во вакви мали земјоделства. Генералниот директор на "Оле Свенсон", Армин Гламоч, изјави дека целта е да се направи материјално можно повеќе луfе кои сакаат да се вратат да го сторат тоа.
Тие, исто така, се надеваат дека оваа прва инвестиција ќе ги инспирира другите да го сторат истото. Властите велат дека еден странски производител на чоколада е заинтересиран за соседната парцела, и рекоа дека се надеваат оти босанските претпријатија, исто така, ќе отворат фабрики во оваа област.
Шефот на економскиот оддел на Канцеларијата на високиот преставник изјави дека смета оти овој бизнис модел ќе се одвива според планот и дека им посакува "плоден" успех. "Ова е нешто различно бидејќи шведскиот инвеститор идентификуваше сегмент од пазарот -- органски одгледувано ситно овошје -- и се врати од потрошувачот на производителот", рече Патрише Дреиски. "[Економската ситуација] нема да се промени преку ноќ. Таа се подобрува, но нејзиниот скромен успех ќе создаде услови за поголем успех."
