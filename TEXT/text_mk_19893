20/11/2007
АТИНА, Грција -- Директорот на Управата за заштита на податоците поднесе оставка во понеделникот (19-ти ноември), во знак на протест поради уличните камери за следење на демонстрациите планирани за центарот на Атина в сабота. Димитрис Јоргуракис рече дека независноста на управата е поткопана. Заменик-директорот и двајца други членови на управата, исто така, поднесоа оставка.
Оставките уследија по долгата расправија со владата за употребата на 350 камери што беа инсталирани за Олимпијадата во 2004 година. Управата тврди дека нивното користење за следење ја нарушува приватноста на луѓето. Но, обвинителот неодамна издаде наредби со кои се дозволува нивно користење за следење на честопати насилничките протести во Атина. (AП - 19/11//07)
