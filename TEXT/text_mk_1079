02/11/2007
 Грчкиот производител на храна и пијалаци „Виварција“ планира да инвестира 800 милиони евра за проширување на своите активности во Југоисточна Европа. Инвестициите ќе бидат направени помеѓу 2008 и 2012 година, особено на пазарите на млечни производи во Бугарија и Кипар. 
*** 
Светската банка го одобри новиот заем од 50 милиони евра на Меѓународната банка за реконструкција и развој и грант на Глобалната ефикасност од 3,8 милиони евра за проектот за Интегрирана контрола на загадувањето на храната во Романијa. Вкупната висина на проектот се проценува на 56,4 милиони евра. 
*** 
Обемот на трговијата помеѓу Романијa и Tурција би можел да достигне 4,5 милијарди евра до крајот на годинава и да се зголеми на 6,9 милијарди евра во 2010 година, рече турскиот премиер Реџеп Тајип Ердоган на Романско-турскиот бизнис форум во Букурешт во петокот (26-ти октомври). Трговскиот обем во првите девет месеци од 2007 година порасна за 40 отсто за период од една година. 
*** 
Словенечкиот производител на апарати за домаќинство „Горење“ ќе изгради фабрика за машини за перење во Ваљево, Србијa. „Горење“ веќе има фабрика за производство на фрижидери и фризови во Ваљево, која произведе 500.000 парчиња минатата година.
*** 
 Србијa е можно да ја заврши годината со буџетски вишок, наместо со дефицит како што беше проектирано, поради исполнувањето на Националниот инвестиционен план, рече во понеделникот (20-ти октомври) министерот за финансии Мирко Цветковиќ. 
*** 
Заштедите на домаќинствата во Босна и Херцеговинa (БиХ) достигнаа 2,4 милиони евра на крајот од септември, според податоците на Агенцијата за осигурување на депозити на БиХ. Вкупната заштеда на населението се зголеми за 350 милиони евра или 17 отсто. Според агенцијата, вкупната депозитарна база во банките изнесуваше 6,8 милиони евра. 
 (Разни извори – 26/10/07-02/11/07) 
