22/05/2013
Бугарските возачи на камиони организираа дводневна блокада на границите на земјата со Турција за да протестираат против комплицираните царински постапки и други ограничувања наметнати од страна на турските влсти. Блокадата која предизвика огромни колони и ги разлути возачите од другите земји, беше подигната откако владата во Софија постигна договор со турската страна дека ограничувањата ќе бидат повлечени.
*** 
Агенцијата за рангирање „Мудис“ го покачи рангирањето на обврзниците натурскатавлада за еден степен, доделувајќи им инвестициски ранг. Чекорот дојде во момент на подобрување на економијата и на јавните финансии. Министерот за економија Зафер Каѓлајан коментираше дека Анкара очекува многу поголеми инвестиции од странски компании и ја охрабри централната банка да се подготви за можна апрецијација на турската лира.
*** 
Четвртата меѓународна инвестициска конференција „Сарајево бизнис форум“ ги собра на едно место експертите од разни земји кои разговараа за начини на поттикнување на соработката. Целта на конференцијата беше да го претстави потенцијалот наБосна и Херцеговина за привлекување на странски инвестиции.
*** 
Грчкатаекономија се очекува да забележи раст од 0,6 отсто следната година и со тоа да ја заврши шестгодишната рецесија, изјавија претставници на Европската комисија. Сепак, комисијата рече дека растот зависи од динамиката на реформите на пазарот на производи и на услуги. Прогнозите се дека невработеноста ќе биде највисока, 27 отсто, оваа година, пред постепено да се намали на 21 отсто во 2016 година.
*** 
Српски фирми планираат да ги обединат своите напори и да отворат синџир за малопродажба на висококвалитетни локални производи што би работел во западните земји, изјави за „Танјуг“ Драгољуб Рајиќ, раководител на Здружението на работодавци. Стоката што ќе се продава во продавниците ќе вклучува органска храна, лекови, хемиски и козметички производи. Продавниците ќе бидат концентрирани во земјите во Северна Америка и ЕУ каде што има поголеми заедници на српската дијаспора.
*** 
Албанија се обидува да стане извозник на електрична енергија, рече министерот Сали Бериша на церемонијата на свечено отворање на нов контролен систем близу Тирана, кој беше изграден со инвестиција од 17 милиони евра добиени преку заем со пониска камата од пазарната од италијанската влада.
*** 
Хрватските граѓани ќе можат слободно да работат во Шведска откако Хрватска ќе пристапи во ЕУ на 1. јули оваа година, локалните весници цитираа изјава на шведската амбасада во Загреб. Според извештаите, истата порака ја испратила и Данска.
*** 
Бугарскатаекономија пораснала за 0,1 отсто во првиот квартал од оваа година, на квартална основа, покажаа податоците од Канцеларијата за национална статистика. БДП се зголемило за 0,4 отсто на годишна основа.
*** 
Кипарскотоминистертво за финансии ги отстрани ограничувањата на преносите и на повлекувањата на пари во уште осум странски банки што работат во земјата, доведувајќи го вкупниот број до 12.
 (Разни извори - 15.05.2013 - 22.05.2013)  
