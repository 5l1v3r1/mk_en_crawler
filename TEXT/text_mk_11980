13/07/2005
САРАЕВО, Босна и Херцеговина (БиХ) -- Американскиот амбасадор за прашањата на воените злосторства, Пјер-Ришар Проспер, во вторникот (12-ти јули) се состана со членовите на трипартитното Претседателство на БиХ во Сараево. Сите се согласија со важноста на фаќањето на обвинетите за воени злосторства, особено Ратко Младиќ и Радован Караџиќ. Проспер, исто така, го посети босанскиот суд и обвинителство со цел да дознае повеќе за процедурите за избор на судии, судските технички можности и другите прашања Тој вети дека ќе стори се што може за да осигури дека обвинетите ќе бидат судени во земјите каде што тие наводно ги извршиле злосторствата. (Дневни аваз - 13/07/05; ПБС БиХ, ФЕНА - 12/07/05)
