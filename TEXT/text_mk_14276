14/10/2005
ТИРАНА, Албанија -- Претседателката на парламентот, Џозефина Топали, во четвртокот (13-ти октомври) допатува во Париз, каде што ќе ја води конференцијата за енергија и животна средина во својство на претседавач на Парламентарното собрание за економска соработка на земјите на Црното Море. Таа ја претстави новата програма на албанската влада, која се фокусира на војната против корупцијата и организираниот криминал и на напорите за создавање на ефикасна и модерна администрација. 
Во четвртокот во Тирана, премиерот Сали Бериша ги повика локалните медиуми да се приклучат на напорите на владата за борба против корупцијата. Бериша истакна дека директорите на државните институции треба веднаш да ги проверат сите евентуални извештаи во медиумите во врска со корупцијата и да ги преземат неопходните мерки ако истите се покажат како точни. (Албански вести - 14/10/05) 
