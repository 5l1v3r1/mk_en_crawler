14/02/2007
AНКАРА, Турција -- Владејачкото мнозинство во парламентот ја отфрли иницијативата што ја поднесе опозицијата, против министерот за внатрешни работи, Абдулкадир Аксу, во вторникот (13-ти февруари). Опозицијата го обвинува за тоа што локалните безбедносни служби не го спречија убиството од 19-ти јануари на истакнатиот турско-ерменски новинар Хрант Динк -- и покрај информациите што полицијата ги имала добиено уште поодамна. Во својот говор пред парламентот, Аксу ги отфрли обвиненијата како неосновани. 
Во другите вести од вторникот, турските власти објавија дека се откриени нови случаи на птичји грип во југоисточниот дел од земјата. Вирусот се појави кај домашната живина во друго село во покраината Батман, Есентрепе, како и во близина на градот Силван, во соседната покраина Дијарбакир. (Милијет, Фокус, Радикал, Заман - 14/02/07; AП - 13/02/07)
