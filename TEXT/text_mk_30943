09/02/2011
ТИРАНА, Албанија -- Сите политички партии во Албанија ги пропуштија крајните рокови одредени од Централната изборна комисија, загрозувајќи го нормалниот распоред за локалните избори на 8-ми мај. Крајниот рок за доставување на имињата на членовите на регионалните комисии беше во јануари, и комисиите требаше да бидат формирани минатата недела. Шефот на ОБСЕ во Тирана, Еуген Волфарт, во вторникот (8-ми февруари) изрази загриженост и ги повика сите политички партии да бидат дел од процесот. 
Опозициската Социјалистичка партија смета дека по насилството што се случи за време на нејзините улични протести на 21-ви јануари во Тирана, Албанија не е во состојба да одржи избори. Меѓународната заедница ги повикува политичарите да почнат дијалог со цел ставање крај на кризата. (ВоА, Балкан веб, Шекули - 08/02/11)
