26/10/2004
СКОПЈЕ, Македонија -- Министерот за внатрешни работи, Силјан Аврамовски, и германските експерти кои помагаат во процесот на полициските реформи одржаа заедничка прес-конференција во понеделникот (25-ти октомври) во Скопје. Аврамовски рече дека реформите се спроведуваат, додавајќи дека првиот приоритет ќе биде формирање специјална единица за борба против организираниот криминал. 
Во другите вести, министерот за надворешни работи, Илинка Митрева, во понеделникот во Брисел се состана со генералниот секретар на НАТО, Јап де Хоп Шефер. Таа ја потврди желбата на Скопје за добивање покана за членство за време на следниот бран на проширување на Алијансата во 2006 година. (Утрински весник, Дневник - 26/10/04; Веб-страница на македонската Влада - 25/10/04) 
