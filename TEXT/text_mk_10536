17/11/2004
СКОПЈЕ, Македонија -- Јавниот обвинител Александар Прчевски во вторникот (16-ти ноември) објави дека сака да разговара со премиерот во оставка, Хари Костов, во врска со неговиот коментар за постоење на корупција и непотизам во Владата. Во изјавата што ја даде претходно оваа недела, Костов рече дека неговата оставка е делумно поттикната од политичкото мешање и корупцијата, имплицирајќи дека еден од партнерите во коалиција, Демократската унија за интеграција, носи најголема вина за тоа. 
Во другите вести, во средата во Скопје започнаа состаноците на Пактот за стабилност на Југоисточна Европа, кои се одржуваат двапати во годината. Тридневниот форум вклучува тркалезни маси за демократизацијата и човековите права, економската реконструкција, развојот на безбедноста и соработката. 
Во вторникот, пак, македонскиот министер за внатрешни работи, Силјан Аврамовски, ја посети Тирана. Разговорите со министерот за јавен ред, Игли Тоска, се фокусираа на борбата против прекуграничкиот криминал. Еден од предлозите ќе биде спроведувањето на заеднички погранични патролирања. (Дневник, Утрински весник - 17/11/04; А1 ТВ, Макфакс, Веб-страница на Македонската влада, Веб-страница на Пактот за стабилност - 16/11/04) 
