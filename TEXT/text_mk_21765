25/11/2008
СКОПЈЕ, Македонија -- Пратениците во понеделникот (24-ти ноември) го одобрија предложениот амандман на членот од уставот, кој се однесува на претседателските избори. Амандманот на членот 31 ќе го намали потребниот цензус од 50 на 40 отсто за претседателските избори да бидат прогласени за важечки. Предлогот ќе биде ставен на десетдневна јавна расправа, по неговото објавување во официјалниот Службен весник. Потоа истиот ќе оди во парламентот на расправа.
Во другите вести, повеќе од 30.000 луѓе, околу 95 отсто од сите државни наставници и работниците во државните научни и културни институции одржаа штрајк во понеделникот, барајќи повисоки плати и придонеси. Тие го започнаа протестот откако синдикатите не успеаја да постигнат договор со владата изминатиот викенд. Владата вели дека актуелната светска финансиска криза значи дека не може да има зголемување на платите барем до 2010 година. (Утрински весник - 25/11/08; Кирилица, Макфакс, АП, МИА - 24/11/08)
