08/04/2011
БУКУРЕШТ, Романија -- Владата во четвртокот (7-ми април) одлучи да иницира процедура за отчетност во врска со планираната горна граница на платите во јавното образование. Тоа значи дека законот ќе биде одобрен од владата, без парламентарна расправа, откако премиерот Емил Боц ќе му се обрати на парламентот за ова прашање. Во ваков случај, опозицијата потоа има можност да поднесе иницијатива за недоверба на владата. Владата преживеа неколку вакви иницијативи во минатото. Боц објасни дека владата не може да си дозволи зголемување на платите од 50 отсто за професорите кои ја тужеа владата и добија. Тоа зголемување од 50 отсто беше одлучено од страна на парламентот на крајот од 2008 година, непосредно пред изборите, и покрај предупредувањата на поранешниот премиер Калин Попеску Тарчеану дека буџетот не може да издржи вакви зголемувања. (Гандул, Реалитатеа, Котидианул, Јурналул национал - 08/04/11)
