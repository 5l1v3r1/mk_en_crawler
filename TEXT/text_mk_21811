21/05/2008
AНКАРА, Турција -- Уставниот суд, наводно, следната недела ќе расправа за тоа дали да го укине уставниот амандман кој дозволува жените да носат исламски шамии на универзитетите. Парламентот го одобри амандманот на 9-ти февруари, а претседателот Абдула Ѓул го ратификуваше законот на 22-ри февруари. Анкетите спроведени во текот на изминатите пет години покажаа дека поголем дел од јавноста сака укинување на забраната за носење шамии. Но, осум од 11 врховни судии беа назначени од страна на поранешниот претседател Ахмет Неждет Сезер, убеден секуларист. Во средата (21-ви мај) во локалниот весник „Бугун“ беше цитирана изјавата на Хасим Килич, претседател на Судот, дека одлуката на Уставниот суд ќе ги зајакне секуларизмот и демократијата, и дека јавноста не треба да се грижи за последиците. Одлуката, исто така, се очекува да влијае на следниот случај чија цел е затворање на владејачката Партија на правдата и развојот. (Бугун - 21/05/08)
