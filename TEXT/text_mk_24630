08/01/2009
БЕЛГРАД, Србија -- Премиерот Мирко Цветковиќ вели дека Србија планира да го поднесе своето барање за станување официјална кандидатка на ЕУ во април, една година по потпишувањето на Договорот за стабилизација и асоцијација со ЕУ. Во интервјуата на медиумите во вторникот (6-ти јануари) тој, исто така, потврди дека либерализацијата на визниот режим со ЕУ и вклучувањето на Србија во т.н. бела Шенген листа, најверојатно, ќе се случи во 2010 година, а не оваа година, како што беа надежите. Цветковиќ додаде дека не очекува предвремени избори во 2009 година. Тој рече дека се надева оти владата ги надмина разликите, бидејќи единството и стабилноста на владејачката партија се клучни за да й се помогне на Србија да ја преживее глобалната економска криза. (Вечерње новости, Б92 - 07/01/09)
