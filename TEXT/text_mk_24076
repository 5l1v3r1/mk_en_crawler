17/07/2009
БРИСЕЛ, Белгија -- Македонија, Бугарија, Албанија, Босна и Херцеговина (БиХ) и Србија се најефтините земји во Европа, според податоците на Канцеларијата за статистика на ЕУ Еуростат, објавени во четвртокот (16-ти јули). Данска, Норвешка, Швајцарија, Финска и Исланд се идентификувани како најскапи држави. Студијата вклучи 27 земји-членки на ЕУ, земји-кандидатки, како и Исланд, Норвешка и Швајцарија. Истата покажа, на пример, дека во Турција луѓето плаќаат во просек 73 евра за производи и услуги што чинат 100 евра во земјите-членки на ЕУ. За Бугарија, просечниот индикатор е 51 евро, за Македонија 47 евра, Албанија - 53 евра, Србија - 58 евра, БиХ - 56 евра, Црна Гора - 62 евра, Романија - 62 евра, Хрватска - 75 евра, Словенија - 83 евра, Кипар - 90 евра и Грција - 94 евра. (Maкфакс, БНТ, новинска агенција Анадолу, Фокус - 16/07/09) 
