18/06/2006
БРИСЕЛ, Белгија -- Водачите на ЕУ во петокот (16-ти јуни) издадоа изјава во која се предупредува Турција да ги отвори своите пристаништа и аеродроми за бродовите и авионите на кипарските Грци. Турција ја презеде оваа обврска пред една година, кога ги започна разговорите за пристап со Унијата. Францускиот претседател Жак Ширак рече дека континуираното одбивање од страна на Анкара да ги исполни своите обврски, ќе ги до доведе во прашање нејзиниот капацитет за остварување на членството во ЕУ. Претседателот на Европската комисија Жозе Мануел Баросо рече дека ова прашање претставува голем предизвик за процесот на пристап на Турција. „Ако преговорите прекинат, тогаш нека прекинат“, пркосно одговори турски премиер Реџеп Тајип Ердоган. „Ние никогаш нема да правиме чекор назад, ниту со пристаништата, ниту со аеродромите, пред да биде прекината изолацијата“ на турската република на островот, изјави Ердоган за Истанбулската индустриска комора. (Вашингтон пост, Катимерини, Сабах, TurkishPress.com - 17/06/06; веб-страница на ЕУ - 16/06/06) 
