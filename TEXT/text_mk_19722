23/03/2008
ХАГ, Холандија -- Главниот обвинител на Хашкиот трибунал за воени злосторства (МКТЈ), Серж Брамерц, во саботата (22-ри март) негираше дека Белград повеќе не соработува со Хаг поради прогласувањето независност од страна на поранешната покраина Косово. Во интервјуто за белградскиот весник „Блиц“, Брамерц рече дека тој ќе објави извештај за соработката на Србија со МКТЈ до средината на мај и дека документот ќе биде претставен на седница на Советот за безбедност на ОН во јуни. Запрашан дали неговата проценка ќе го отвори патот на Србија кон ЕУ, тој рече: „Јас сум обвинител и нема да се машам во политика“. (РТРС, СРНА, Блиц, Танјуг, Б92 - 22/03/08)
