28/04/2011
AНКАРА, Турција -- Премиерот Реџеп Тајип Ердоган во четврток (28-ми април) испрати делегација во Сирија, во рамките на напорите за придонес во реформите таму. „Не сакаме авторитарен, тоталитарен режим“ во Сирија, рече Ердоган. „Се надеваме дека процесот на демократизација ќе биде брзо остварен. Нашите претставници ќе претстават дел од нашите подготовки“, рече тој доцна во средата. 
Во меѓувреме, американскиот потсекретар за тероризам и финансиско разузнавање, Дејвид Кохен, во средата изрази загриженост во врска со растечките трговски врски на Турција со Иран. Неговиот коментар уследи по дводневната посета на Анкара, каде што се состана со владини претставници и банкари. Кохен ги повика турските банки да не работат со иранските финансиски институции од црните листи, предупредувајќи ги да се чуваат од искористувањето и злоупотребата од страна на Иран на финансиските врски, за поддршка на неговите напори за ширење на нуклеарното оружје. (Чумхуријет, Радикал, Туркие - 28/04/11; Хуријет - 27/04/11) 
