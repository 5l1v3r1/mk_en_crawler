25/03/2008
Tурскиот премиер Реџеп Тајип Ердоган во понеделникот (24-ти март) ја започна турнејата низ земјите од Југоисточна Европа. Неговата турнеја започна со посетата на главниот град на Босна и Херцеговина, Сараевo. В среда тој ќе ја посети Тирана, по што ќе следат Софија и Курџали во Бугаријa в четврток и петок. 
*** 
Бугарскиот претседател Георги Парванов во понеделникот (24-ти март) ја започна четиридневната официјална посета на Израел и Палестинската управа, на покана од претседателите Шимон Перес и Махмуд Абас. Во Израел Парванов ќе оствари разговори со претседателката на парламентот Далија Итзик, премиерот Ехуд Олмерт и министерот за надворешни работи, Ципи Ливни, како и со опозицискиот водач Бенјамин Нетањаху. Во Палестинската управа, Парванов ќе потпише програма за соработка во областите на образованието, науката и културата. Тој, исто така, ќе присуствува на отворањето на бугатското претставништво во Романија и ќе се состане со членовите на Друштвото за палестинско-бугарско пријателство.
*** 
Србијa и Ирак потпишаа договор за извоз на оружје во висина од 235 милиони американски долари, објави министерот за одбрана Драган Шутановац во понеделникот (24-ти март). Тој одби да даде повеќе информации, но според извештаите на медиумите, истиот вклучува продажба на пушки, митралези, антитенковска муниција и експлозиви. Шутановац додаде дека спроведувањето на договорот ќе зависи од ирачката политичка ситуација. „Ние очекуваме парите да бидат депонирани, како и дека и покрај предизвиците, земјата е стабилна и српската воена индустриај има капацитет да произведе она за што е постигнат договор“, рече тој. Тој потоа замина за Алжир, во обид да најде нови клиенти за одбранбената индустрија. 
 *** 
Генералниот директор на УНЕСКО, Коичиро Мацура, во понеделникот (24-ти март) допатува во официјална посета на Босна и Херцеговина. Тој најпрво се состана со претседателот на Советот на министри, Никола Шпириќ, и му ја даде официјалната потврда за вклучувањето на вишеградскиот мост на Мехмед Паша Соколовиќ во Листата на светското наследство на УНЕСКО. Во вторникот тој се состана со претставниците на парламентот на БиХ.
(Разни извори – 18/03/08-25/03/08)
