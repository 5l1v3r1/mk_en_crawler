20/01/2011
ЊУЈОРК, САД -- Хјуман рајтс воч (ХРВ) побара од ЕУЛЕКС да назначи независен обвинител од висок профил да ги испита кривичните дела, наводно, извршени од страна на некои поранешни водачи на Ослободителната војска на Косово (ОВК). Во соопштението за печатот од средата (19-ти јануари), групата за човекови права предупреди дека ЕУЛЕКС ќе се соочи со големи пречки во обидите да спроведе веродостојни истраги на ваквите сериозни обвинувања, мислејќи на обвинувањата на известувачот на Советот на Европа, Дик Марти, за шверц со органи. ХРВ додаде дека можеби ќе биде потребен независен обвинител, заедно со ефикасна програма за заштита на сведоците. Покрај тоа, ХРВ побара од американската влада и ЕУ да изврши притисок врз владите на Албанија, Косово, Србија и другите земји за целосна соработка во истрагите. (Зери, Коха Диторе - 20/01/11; КЛАН Косова, TВ21, РТК - 19/01/11)
