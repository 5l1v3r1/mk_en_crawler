29/12/2004
САРАЕВО, Босна и Херцеговина (БиХ) -- Минситерот за одбрана Никола Радовановиќ во вторникот (28-ми декември) предупреди дека секој припадник на армиските сили на БиХ за кој ќе се открие дека им помагал на обвинетите за воени злосторства или криел информации за тоа каде се наоѓаат бегалците, ќе се соочи со дисциплински и правни мерки. На прес-конференција Радовановиќ потврди дека високиот претставник Педи Ешдаун неодамна побарал од министерството да испита дали воениот командант на Република Српска, Ратко Младиќ, престојувал во подземните армиски објекти во текот на изминатото лето. Истрагата ќе биде завршена до 10-ти јануари. 
Во другите вести, вонредниот состанок од вторникот на Претседателството на БиХ, кабинетот на БиХ и водачите на главните партии заврши без договор за тоа како да се реши тековната политичка криза. Двајца српски министри поднесоа оставка од кабинетот, а истото би можело да го сторат уште двајца, како последица на санкциите што ги наметна Ешдаун. (Дневни аваз, Независне новине - 29/12/04; Фена, ПБС БиХ, Pincom.info, РТРС, НТВ Хајат - 28/12/04)
