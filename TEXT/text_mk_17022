03/11/2006
САРАЕВО, Босна и Херцеговина (БиХ) -- Бакир Изетбеговиќ, синот на поранешниот претседател на БиХ, Алија Изетбеговиќ, се очекува да го преземе водството на најголемата босанска партија, Партијата за демократска акција (СДА), објави Независне новине во четвртокот (2-ри ноември), цитирајќи неименуван партиски претставник. Истиот извор вели дека овој потег е резултат на лошите изборни резултати. СДА останува највлијателната партија во Федерацијата на БиХ по парламентарните избори минатиот месец, но актуелниот претседател Сулејман Тихиќ загуби во обидот за реизбор како босански член на трипартитното претседателство. Изборот на Бакир Изетбеговиќ само ќе потврди дека партијата има внатрешни проблеми. (Независне новине - 02/11/06)
