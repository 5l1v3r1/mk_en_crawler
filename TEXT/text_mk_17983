18/07/2007
ВИЕНА, Австрија -- Говорејќи пред Постојаниот совет на ОБСЕ во Виена во вторникот (17-ти јули) српскиот министер за надворешни работи, Вук Јеремиќ, рече дека очекуваниот пристап во ЕУ е главен приоритет на неговата земја. Јеремиќ рече дека верува оти влезот во блокот претставува крајна цел за сите земји во регионот и е поттик за соработката.
Во другите вести од вторникот, српскиот министер за одбрана, Драган Шутановиќ, се состана со австрискиот колега, Норберт Дарабос, во Белград, на разговори околу Косово и билатералните воени врски. Тие се согласија околу потребата за зачувување на стабилноста во регионот, и истовремено решавање на прашањето на статусот на Косово. (Блиц - 18/07/07; Танјуг, РТС, ОБСЕ, веб-страница на ОБСЕ - 17/07/07)
