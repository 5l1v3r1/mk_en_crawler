16/02/2006
СКОПЈЕ, Македонија -- Поранешниот командант на Ослободителната национална армија (ОНА) и актуелен претседател на Демократската унија за интеграција (ДУИ), Али Ахмети, во средата (15-ти февруари) рече дека постои писмен договор со кој се спречува враќањето во Македонија на четирите случаи на наводни злосторства извршени од страна на ОНА во текот на конфликтот во 2001 година. Ахмети за новинарите во Скопје изјави дека договорот бил потпишан помеѓу починатиот македонски претседател Борис Трајковски и специјалниот претставник на НАТО, Питер Фејт, во 2001 година, со кој се гарантира дека четирите случаи ќе бидат исклучиво во надлежност на Трибуналот на ОН. Владина делегација од Скопје моментно се наоѓа во Хаг на разговори во врска со преземањето на случаите, кои беа одложени од страна на Трибуналот минатата година. (A1 TВ, Телма ТВ - 15/02/06)
