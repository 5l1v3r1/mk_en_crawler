07/02/2011
БУКУРЕШТ, Романија -- Властите одлучија да не ја повлекуваат последната транша од договорот за заем на земјата со ММФ, со оглед на задоволителниот економски напредок и доволните резерви на централната банка, рече претседателот Трајан Басеску на прес-конференцијата во неделата (6-ти февруари). Сепак, траншата од една милијарда евра од Европската комисија (ЕК) ќе пристигне според планираното, бидејќи е потребна за финансирање на буџетскиот дефицит, додаде претседателот. Претставниците на Фондот утврдија по скоро две недели проценки дека двегодишниот договор со Романија може да биде успешно затворен, бидејќи сите зацртани цели во стенд-бај договорот се остварени, додаде тој. Што се однесува до новиот договор со ММФ, Басеску рече дека ќе биде превентивен, при што 3,6 милијарди евра ќе бидат задржани на располагање на владата. Други 1,4 милијарди евра ќе дојдат од ЕК според истите услови. Новиот договор ќе се фокусира на макроекономската консолидација, продолжувањето на реформите и доближувањето до ЕУ. (АФП, Блумберг, Капитал, Либертатеа, Адеварул - 06/02/11)
