11/01/2009
БЕЛГРАД, Србија -- Шпанскиот министер за надворешни работи, Мигел Ангел Моратинос, во саботата (10-ти јануари) изјави дека неговата земја ја поддржува европерспективата на ЕУ „без нови услови и барања“. „Единствено пристапот во ЕУ може да й помогне на Србија да раскине со своето трауматично минато“, рече тој во интервјуто за весникот „Вечерње новости“ пред својата официјална посета на Белград. Тој, исто така, рече дека Шпанија го поддржува спроведувањето на Договорот за стабилизација и асоцијација (ДСА) помеѓу Србија и ЕУ „што е можно поскоро“. Шпанија ќе го преземе ротирачкото претседателство на ЕУ во јануари 2010 година и вети дека ќе посвети особено внимание на интеграцијата на Западан Балкан“ и особено на Србија. Моратинос во саботата допатува во Белград, каде што се состана со својот српски колега, Вук Јеремиќ, и други високи претставници.
Во другите вести, постери „се бара“ со фотографиите на Ратко Младиќ и Горан Хаџиќ се појавија на полициските станици низ целата земја, објавија локалните медиуми. Претседателот на српскиот национален совет за врски со Хашкиот трибунал за воени злосторства, Расим Љајиќ, рече дека новите постери ја откриваат наградата (без данок) за информација која ќе води до апсење на двајцата: еден милион евра за Младиќ и 250.000 евра за Хаџиќ. (Вечерње новости, Бета, Танјуг, Б92, Радио Србија - 10/01/09)
