04/06/2010
AНКАРА, Турција -- Осум турски активисти, кои беа убиени во нападот на флотилата бродови која пренесуваше помош за Појасот Газа, беа закопани во четвртокот (3-ти јуни). Деветтата жртва, американски државјанин од турски потекло, беше закопан во петокот. Официјалната церемонија се одржа во Истанбул и на истата присуствуваа околу 10.000 луѓе. 
Во другите вести од четвртокот, министерот за енергија, Танер Јилдиз, рече дека владата ги одложила сите тековни државни енергетски проекти и физибилити студии со Израел додека врските меѓу двете земји не се нормализираат. Јилдиз рече дека се работи за два заеднички проекти: проектот Река Манавгат -- за пренесување вода од Турција за Израел и проектот за гасоводот Син поток 2, кој требаше да обезбеди гас за Кипар, Израел и земјите од Блискиот Исток. Турција нема да иницира никаков дел од заедничките проекти додека не добие целосно извинување од Израелците, додаде Јилдиз. (Радикал - 04/06/10; Хуријет, Ворлд булетин, АП, АФП - 03/06/10)
