16/04/2009
БЕЛГРАД, Србија -- Претседателот Борис Тадиќ во средата (15-ти април) предупреди за евентуалното одржување предвремени избори во време на економска криза. Тој одговараше на повиците на водачот на Демократската партија на Србија, Воислав Коштуница, кој вели дека владата е неспособна да се справи со кризата. Во интервју за РТС, Тадиќ рече дека актуелната ситуација претставува добар мотив за намалување на трошоците, создавање поефикасна државна административна структура и охрабрување на поодговорно однесување од страна на сите државни функционери.
Во меѓувреме, нова анкета во вторникот на Агенције МФ покажа дека Демократската партија на Тадиќ и понатаму е најпопуларна во земјата, со поддршка од 17,43 отсто. Српската радикална партија е втора со 16,5 отсто и отцепените членови на СРС, кои ја формираа Српската напредна партија, се трети со 14 отсто поддршка. Помалиот партнер во владејачката коалиција, Г17 Плус, има намалување во поддршката од 7,5 на 2,5 отсто. (РТС, Танјуг, Блиц, Фонет - 15/04/09; Фонет, Прес онлајн, Бета, Данас - 14/04/09)
