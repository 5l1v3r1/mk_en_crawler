05/01/2007
АТИНА, Грција -- Министерот за надворешни работи Дора Бакојани рече дека европската перспектива за Западен Балкан и Турција е единствениот начин за да се гарантира мир и стабилност во југоисточна Европа. Опишувајќи ги приоритетите на надворешната политика на Грција за 2007-та година во специјално издание на грчки јазик на Економист, Бакојани рече дека Грција е подготвена активно да учествува во процесот на евроатлантска интеграција на регионот. Таа рече дека Турција постепено се развива во модерна европска демократија и додаде дека напорите за подобрување на билатералните односи, како и за намалување на тензиите во Егејскиот регион, се засилени. Во исто време, таа побара од Турција да ги исполни своите обврски кон ЕУ во однос на Кипар. (Ксинхуа, Фокус, Медиафакс, Телма ТВ - 04/01/07)
