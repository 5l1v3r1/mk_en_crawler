31/03/2009
ЛОНДОН, Велика Британија -- Меѓународната набљудувачка група за човекови права Амнести интернешнал ја обвини грчката полиција за користење прекумерна сила и кршење на човековите права на демонстрантите, во извештајот објавен во понеделникот (30-ти март). Во извештајот се наведува дека полицијата извршила широки злоупотреби за време на бранот улични протести кои ја зафатија државата минатиот декември, откако полицаец уби тинејџер. Откако завршија демонстрациите, Амнести вели дека продолжила да добива поплаки против полицијата, вклучително и наводи за произволни апсења, физичка злоупотреба на притворени лица, одбивање брз пристап до адвокати и малтретирање имигранти. (Eтнос - 31/03/09; AФП, ББС, АНА-МПА, Катимерини, In.news - 30/03/09)
