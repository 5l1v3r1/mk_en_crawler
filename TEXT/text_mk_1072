04/07/2007
Три културни локалитети во Југоисточна Европа влегоа на Светската листа на културното и природното наследство на УНЕСКО, придружувајќи им се на 22 други. Тоа се: мостот во Вишеград на Мехмед Паша Соколовиќ од отоманскиот период (<b>Босна и Херцеговина<b>), стариот град Крф (Грција) и Палатата на Галериус од доцниот римски период Гамзиград-Ромулијана (Србијa). 
*** 
Албанската опера ја изведе својата прва досега Веридева „Аида“ во саботата (30-ти јуни). Поради големината на претставата -- хор од 100 члена, 15 солисти и 35 танчери од Албанија и од странство -- настанот е еден од најголемите во Aлбанијa годинава. 
*** 
Третиот филмски фестивал Либертас се одржа во Дубровник, Хрватскa, од петокот (29-ти јуни) до среда. Беа прикажани преку 50 странски филмови.
*** 
Изложба насловена како „Модерна црногорска скулптура“ беше отворена во галеријата на Уметничката колонија во Даниловград, Црна Гора, минатата недела. Настанот се одржува секоја година од 1972 година. Оваа година првата награда ја доби локалната скулпторка Тијана Дујовиќ-Лисчевиќ. 
*** 
Изложба на романската сликарка Алина Габриела Карп моментно е во тек во палатата на Националниот воен круг во Букурешт. Истата е насловена како „Сезони на душата“ и се состои од 21 слика на Карп, од кои некои беа прикажани на претходните изложби низ Европа. 
*** 
Филмот на српскиот режисер Срѓан Голубовиќ „Клопка“ ја освои наградата „Син ангел“ за најдобар игран филм на 15-тиот Меѓународен филмски фестивал „Артфилм“, кој заврши во Словачка во саботата (30-ти јуни). Ова е четврта меѓународна награда за овој српски филм, по наградите во Германија и Бугарија претходно оваа година. 
*** 
Иранско-босанската филмска копродукција која се фокусира на искуствата на жените погодени од масакрот во Сребреница, ќе биде режирана од Аида Багин, ко-основачот на Центарот за женски студии на Босна и Херцегвина. Таа, исто така, го напиша и сценариото. Иранскиот документарен кино центар, Босанското претпријатие „Мама“ и продуценти од Германија и Франција ќе го спонзорираат филмот. 
(Разни извори – 27/06/07-04/07/07) 
