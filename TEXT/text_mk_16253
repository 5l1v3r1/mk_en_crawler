14/06/2006
БУКУРЕШТ, Романија -- Финскиот премиер Мати Ванханен, чија земја го презеде ротирачкото претседателство со ЕУ во јули, во вторникот (13-ти јуни) предвиде дека Бугарија и Романија ќе продолжат со потребните реформи и ќе го постигнат потребниот напредок за гарантирање на навремен влез во ЕУ во 2007 година. Во интервјуто за новинската агенција Ромпрес, тој додаде дека напредокот од страна на Романија ќе ги охрабри финските институции во земјата.
Во другите вести, претставниците на бугарската влада и Европската комисија во средата потпишаа финансиски договор вреден 8 милиони евра во рамките на програмата ФАРЕ за прекугранична соработка помеѓу Бугарија и Романија. Проектот е поврзан со заштитата на животната средина, работењето на патиштата и поддршката од страна на новите мали бизниси. (Девет часот, Ромпрес, Дневник, БТA - 14/06/06)
