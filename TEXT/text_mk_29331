04/10/2010
САРАЕВО, Босна и Херцеговина (БиХ) -- Жељко Комшиќ и Небојша Радмановиќ, најверојатно, ќе бидат реизбрани за членови на тричленото претседателство на БиХ, објави Државната изборна комисија (ЦЕЦ) рано во понеделник (4-ти октомври), врз основа на првичните резултати. Бакир Изетбеговиќ, заменик претседател на главната Бошњачка партија за демократска акција (СДА) и син на покојниот претседател Алија Изетбеговиќ, се очекува да стане нов претставник на бошњачката заедница. 
Комшиќ, кој ја претставуваше Социјалдемократската партија (СДП), постигна најубедливата победа, со 59 отсто од гласовите за хрватското место во претседателството, поразувајќи го кандидатот на Хрватската демократска заедница на БиХ (ХДЗ БиХ), Борјана Кристо. Радмановиќ е главниот фаворит во трката за српското место, со 49,84 отсто од гласовите, но неговото водство пред Младен Иваниќ е мало и изнесува 3 отсто, така што крајниот резултат може да се промени со броењето на гласовите.
Во Федерацијата на БиХ (ФБиХ), Изетбеговиќ доби околу 34,65 отсто од гласовите за бошњачки член на претседателството, додека медиумскиот магнат Фахрудин Радончиќ е втор со 30,26 отсто. Последните податоци покажуваат дека одѕивот бил 56,3 отсто. (РТРС, sarajevo-x.com, Фена, Дневни Аваз, БХРТ, Ројтерс, ББС, АФП, АП - 04/10/10)
