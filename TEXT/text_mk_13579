23/11/2005
АНКАРА, Турција -- Нафтоводот за природен гас помеѓу Грција и Турција ќе биде готов до ноември 2006 година, објави во вторникот (22-ри ноември) турското претпријатие кое е задолжено за подводниот дел од проектот. Грција и Турција минатата година се согласија да изградат нафтовод вреден 300 милиони американски долари и со должина од 285 километри, како дел од амбициозниот план за пренос на гасот од Каспиското Море и Средниот Исток до Европа.
Во другите вести од вторникот, италијанскиот претседател Карло Азељо Чампи ја започна четиридневната посета на Турција, посветена главно на економската соработка и инвестициите. Чампи се состана со својот колега Ахмет Неџдет Сезер и со премиерот Реџеп Тајип Ердоган, изразувајќи притоа силна поддршка за кандидатурата на Турција за членство во ЕУ. (Ксинхуа - 23/11/05; НТВ, Turks.US, АП, Ројтерс - 22/11/05) 
