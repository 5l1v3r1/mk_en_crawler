22/05/2006
БЕЛГРАД, Србија и Црна Гора -- Пратеникот на ОН за разговорите за статусот на Косово, Марти Ахтисари, во понеделникот (22-ри мај) во Белград се состана со српскиот претседател Воислав Коштуница. Коштуница изрази незадоволство од недоволниот напредок во разговорите за децентрализацијата и ја повика меѓународната заедница да преземе чекори за зголемување на нивната ефикасност. Следниот круг разговори во Виена е закажан за вторник.
Во меѓувреме, американскиот претставник за процесот за статусот на Косово, Френк Виснер, во Приштина се состана со косовскиот претседател Фатмир Сејдиу и со членовите на приштинскиот преговарачки тим. Тој повторно укажа на тоа дека идниот статус на Косово мора да се реши до крајот на годинава. Сепак, рече тој, тимот на косовските Албанци мора да ги реши сите прашања поврзани со малцинските права. (Данас - 22/05/06; Танјуг - 21/05/06; РТС - 20/05/06; Правда, Itar-Tass, Интерфакс - 19/05/06)
