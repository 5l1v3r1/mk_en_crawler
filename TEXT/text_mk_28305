18/04/2010
АТИНА, Грција -- За неколку недели владата ќе може да каже дали на Грција ќе й треба финансиската помош од ЕУ за надминување на нејзината финансиска криза, рече премиерот Јоргос Папандреу во интервјуто од саботата (17-ти април) за Њусвик. Во петокот тој им рече на пратениците дека Грција е подготвена да ја употреби помошта што ја понудија ЕУ и ММФ ако биде потребно, но тоа нема да значи дека земјата банкротирала. ЕУ, ММФ и Европската централна банка, испраќаат експерти за Атина в понеделник, на разговори околу предложениот пакет помош од 40 милијарди евра во вид на заеми.
Во другите вести, комесарот за економски и монетарни прашања на ЕУ, Оли Рен, во саботата рече дека блокот ја испитува улогата што американската банкарска и инвестициска фирма „Голдман Саш“ е можно да ја имала во прикривањето на вистинскиот буџетски дефицит на Грција, кој резултираше со тешка финансиска криза за земјата. „Голдман Саш“ е осомничен дека й помагал на поранешната влада на Грција во намалувањето на дефицитот -- барем на хартија -- преку финансиски манипулации, овозможувајќи й на тој начин на Атина да привлече поголем кредит. Шемата беше откриена во февруари. (Блумберг, Бизнисвик, Њусвик - 17/04/10; AФП, АНА-МПА, Ројтерс - 16/04/10)
