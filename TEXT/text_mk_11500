25/01/2005
ТИРАНА, Албанија -- Премиерот Фатос Нано ја критикуваше работата на двајца членови на неговата Влада - министерот за образование, Луан Мемуши, и министерот за труд и социјални прашања, Енѓел Бетај, во своите коментари од понеделникот (24-ти јануари). Нано рече дека мандатот на Мемуши го обележаа ниското ниво на наставата во државните училишта, како и нетранспарентноста во тендерите организирани од страна на министерството за изработка на учебниците. Нано, исто така, изрази незадоволство од работата на министерот за труд, Бејтај, кој рече дека не успеал да постигне никакви позитивни резултати. 
Во другите вести, судот во Валона осуди 11 шверцери на затворски казни во траење од 9 до 25 години, за смртта на најмалку 19 илегални имигранти кои се удавија при потонувањето на нивниот брод во Јадранското Море пред една година. Во текот на истрагата што беше покрената за овој случај, од работа беа отпуштени двајца високи полициски функционери. 
Во меѓувреме, полицијата објави дека осум лица загинаа при несреќата што се случи за време на снежната виулица. Голем број патишта низ земјата се затворени поради невремето. (Албански вести - 25/01/05; AФП - 24/01/05) 
