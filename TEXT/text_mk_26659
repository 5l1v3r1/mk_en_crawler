10/11/2009
САРАЕВО, Босна и Херцеговина (БиХ) -- Опозициската Социјалдемократска партија (СДП) во понеделникот (9-ти ноември) ја одби поканата на претседателот на Бошњачката партија за демократска акција, Сулејман Тихиќ, за разговори во врска со уставните измени. Од СДП рекоа дека ќе одговорат само на покани од ЕУ или Соединетите Држави. Две средби во изминатиот месец завршија без договор за реформите кои би ја придвижиле БиХ кон интеграција во НАТО и ЕУ. Тихиќ ги повика водачите на главните партии на Бошњаците, Србите и Хрватите да се состанат за да ги продолжат разговорите со цел прекинување на долгиот политички ќор-сокак. Харис Силајџиќ, од Партијата за Босна и Херцеговина, беше првиот кој го одби предлогот. (РТРС, Срна, Sarajevo-x.com - 09/11/09)
