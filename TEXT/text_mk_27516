28/10/2010
ТИРАНА, Албанија -- Премиерот Сали Бериша во средата (27-ми октомври) го пофали извештајот на Транспаренси интернешнал, во кој се наведува мал напредок во албанските напори за борба против корупцијата. Земјата се искачи за осум места нагоре, на 87-мото место, во овогодинешното рангирање. Бериша на состанок на владата рече дека резултатите се должат на владините напори и реформи. Тој додаде дека извештајот ќе беше попозитивен ако градоначалникот на Тирана и водач на опозициската Социјалистичка партија, Еди Рама, запреше со издавањето градежни дозволи под сомнителни услови во главниот град. Рама брзо одговори, обвинувајќи ја владата дека е главен извор на корупција со издавањето лиценци за изградба на хидроцентрали. (Лајмифундит, ВоА, Ора вести, Шекули - 27/10/10)
