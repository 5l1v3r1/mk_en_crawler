30/01/2009
ПРИШТИНА, Косово -- Командантот Ив де Кермабон во четвртокот (29-ти јануари) рече дека мисијата на ЕУЛЕКС ќе биде целосно оперативна пред пролет. „Ние сме на сред целосно распоредување. Останува да се направи уште многу и целото распоредување ќе биде завршено до крајот на зимата“, рече Де Кермабон за време на неговата прва посета на Ѓаково, во западно Косово.
Во другите вести, чешкиот министер за надворешни работи Карел Шварценберг, чија земја моментно претседава со ЕУ, во четвртокот рече дека мора да се создадат услови за ЕУЛЕКС да функционира. „Работиме на подобрување на односите помеѓу Србија и ЕУЛЕКС, како и на нормализација на односите помеѓу Белград и Приштина“, рече Шварценберг. „Балканот мора да се интегрира во ЕУ“, додаде тој. (Teлеграфи, Коха Диторе, Зери, Експрес, Кохавижн - 30/01/09)
