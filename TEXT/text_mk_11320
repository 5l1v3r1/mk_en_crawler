23/06/2005
САРАЕВО, Босна и Херцеговина (БиХ) -- Претседателството на БиХ во средата (22-ри јуни) побара премиерот Аднан Терзиќ веднаш да се консултира со претставници на главните партии во БиХ за решавање на кризата во Министерскиот совет. Се работи за судирот во врска со оставката на министерот за надворешни работи на БиХ, Младен Иваниќ. Претходно овој месец, по расправијата околу административните назначувања, Терзиќ ја прифати оставката на Иваниќ, поднесена минатиот декември. Но, Иваниќ одби да се повлече, велејќи дека потегот на премиерот е незаконски. Парламентот на БиХ сé уште не донесол одлука околу ова прашање. (Дневни аваз, Независне новине, Јутарњи лист - 23/06/05; Фена, РТРС - 22/06/05)
