27/12/2009
БЕЛГРАД, Србија -- Претседателот Борис Тадиќ во четвртокот (24-ти декември) изјави дека Србија не треба да брза со поднесување тужба против Хрватска во Меѓународниот суд на правдата. Неговата изјава уследи по извештаите на медиумите дека експертски тим во Белград ја завршил својата работа на случајот, против тужбата што Хрватска ја поднесе пред околу десет години. 
Загреб бара компензација од Србија и Црна Гора за човечките жртви и материјалната штета претрпени за време на конфликтите во периодот 1991-1995 година меѓу поранешните југословенски републики. Хрватска вели дека српската армија убила повеќе од 20.000 Хрвати во кампањата на етничко чистење. Тадиќ во петокот изјави: „Јас сметам дека е подобро ... прашањата во врска со граѓанските права на хрватските и српските граѓани би можеле да се решат во процеси кои немаат толку длабоки импликации“.
Исто така во четвртокот, водачот на Хрватската независна демократска српска партија, Милорад Пуповац, во Белград изјави дека Белград веќе побарал од хрватскиот претседател Стипе Месиќ да ја повлече судската парница против Србија пред да истече неговиот мандат во февруари. „Последна работа што ѝ е потребна на Хрватска е обновување на дебатата против геноцидот“, рече Пуповац, додавајќи дека наместо да се тужат едни со други, двете земји треба да преговараат. (ББС, УПИ - 25/12/09; Б92 - 24/12/09)
