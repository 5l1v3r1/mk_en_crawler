09/06/2010
БУКУРЕШТ, Романија -- Парламентот во вторникот (8-ми јуни) одлучи да закаже гласање за доверба на владата за 15-ти јуни. Расправата пред гласањето се одржува во среда. Се работи за два предлог-закони што ги покриваат фискалните мерки за штедење, кои содржат големи кратења на платите во јавниот сектор, пензиите и другите бенефиции. Ако владата го преживее гласањето, мерките ќе бидат ефикасно спроведени. Противниците мора да соберат 236 гласови против владата за да ја соборат, така што и тие и владејачката коалиција се борат за поддршка меѓу 471 пратеник. Аналитичарите велат дека е многу веројатно сé да зависи од претставниците на етничките малцинства и неколкуте независни пратеници во парламентот. (Eвениментул зилеи - 09/06/10; Ројтерс, Медиафакс - 08/06/10)
