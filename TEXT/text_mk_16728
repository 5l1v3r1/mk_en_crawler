07/09/2006
БРИСЕЛ, Белгија -- Европската комисија (ЕК) во средата (6-ти септември) го започна процесот на проверка на хрватското законодавство, во рамките на поглавјето за Финансиите и Буџетот од аквисот. Состанокот во Брисел беше, всушност, првата, аналитичка фаза од проверката, со цел запознавање на хрватската страна со правната рамка на ЕУ и стандардите во оваа област. Одделна процедура на проверка на хрватските закони, поврзани со поглавјето на Судството и Фундаменталните права, започна во четвртокот во Брисел. 
Во другите вести, хрватскиот министер за одбрана, Берислав Рончевиќ, во средата ја посети Холандија, на разговори со својот холандски колега, Хенрикус Камп. За време на состанокот, Камп ја потврди поддршката на неговата земја за аспирациите на Хрватска за членство во НАТО и во ЕУ. (ХРТ, Вјесник - 07/09/06; ХРТ, ХИНA - 06/09/06)
