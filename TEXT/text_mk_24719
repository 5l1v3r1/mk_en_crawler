07/06/2009
AНКАРА, Турција -- Бројот на случаите на свински грип во Турција се зголеми за десет во петокот (5-ти јуни), откако Министерството за здравство објави дека уште две лица се инфицирани со вирусот Х1Н1. Тие допатувале во Турција во средата, од Њујорк и Торонто. Пациентите се ставени во карантин и се во добра состојба.
Во меѓувреме, романското Министерство за здравство потврди три нови случаи на свински грип, сп што вкупната бројка сега е девет. Сите дошле во Романија од САД. Тие примаат антивирусна терапија, во болница за инфективни болести во Букурешт.
Во Софија, Министерството за здравство во петокот објави дека со вирусот на свинскиот грип е заразено едно дете, втор потврден случај во Бугарија. Детето се вратило од САД на 29-ти мај, а симптомите се појавиле еден ден подоцна. (Хуријет, АФП, Медиафакс, Хотњус, Софинска новинска агенција, Ксинхуа - 05/06/09)
