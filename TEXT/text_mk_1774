13/03/2013
Словенија и Хрватска потпишаа договор за разрешување на нивниот долгогодишен спор во врска со заштедите на повеќе од 430.000 Хрвати во словенечката „Љубљанска банка“ по распаѓањето на поранешна Југославија. Проблемот беше една од главните пречи за приклучувањето на Хрватска во ЕУ. Договорено е дистрибуирањето на средствата во сопственост на двете земји да се прави под меѓународен надзор.
*** 
Се очекува Европската инвестициска банка да одобри 1 милијарда евра во заеми за пет земји од Западен Балкан оваа година, им соопшти на новинарите заменикот претседател на банката, Дарио Сканапиеко. Тој рече дека поголем дел од средствата што се наменети за поддршка на интегрирањето на регионот во ЕУ, ќе бидат наменети заСрбија, потоа за Босна и Херцеговина, Македонија, Црна Гора и Албанија. Финансирањето е главно наменето за инфраструктурата и за развојот на малите и средните претпријатија.
*** 
Бизнисмени од  Босна и Херцеговина  (БиХ) и Катар, учествувале на бизнис-форум во Доха фокусиран на соработката и инвестициските можности. Настанот бил дел од службената посета на Обединетите Арапски Емирати и на Катар на делегацијата предводена од министерот за надворешни работи на БиХ, Златко Лагумџија.
*** 
Економските односи помеѓу Азербејџан иХрватскабиле меѓу главните теми на агендата на разговорите помеѓу азербејџанскиот претседател Илхам Алијев и неговиот хрватски колега Иво Јосиповиќ во Загреб. Двајцата водачи разговарале за можностите за инвестирање и за соработка, особено во транспортот и туризмот.
*** 
Бугарскиотекономски раст се намалил за 0,8 отсто во 2012 г., покажаа официјалните податоци. Во истиот период минатата година, БДП забележал пораст од 1,8 отсто. Предвидувањата за оваа година се дека ќе има економски раст од 1,4 до 1,9 отсто.
*** 
Турската економија ќе стане една од најсилните до 2050 г., рече претседателот Абдула Ѓул во интервју со шведскиот дневен весник „Дагенс нихетер“, пред неговата службена посета на Стокхолм. Ѓул ќе го придружува делегација од повеќе од 100 бизнисмени на првата посета на ова ниво на нордиската земја.
*** 
Грција иКипар се најниско рангирани во ЕУ според бројот на женски управители на врвни позиции, велат податоците на „Еуростат“. Во 2011 г., само третина од управителите во ЕУ биле жени. Во Грција и Кипар, учеството било уште пониско, поточно 23 отсто и 15 отсто, респективно.
 (Разни извори - 06.03.2013 - 13.03.2013)  
