01/11/2009
СКОПЈЕ, Македонија -- Премиерот Никола Груевски во петокот (30-ти октомври) рече дека неговата земја нема да го смени своето име без референдум. Тој имаше неформален состанок во четвртокот со грчкиот премиер Јоргос Папандреу, на маргините од самитот на Европскиот совет во Брисел. Во интервју за новинската агенција МИА, Груевски истакна дека неговата влада ја поддржува идејата за референдум, иако некои високи претставници на ЕУ -- вклучително и шефот за надворешна политика Хавиер Солана -- ја отфрлија. Груевски истакна дека без референдум, не постои можност да се реши долготрајниот спор со соседна Грција. (Утрински весник - 31/10/09; AП, МИА, А1, Сител - 30/10/09)
