13/06/2006
БУКУРЕШТ, Романија -- Демократската партија (ПД) одлучи да го повлече заменик-премиерот Георге Погеа од романската влада, во обид да наметне реконструкција на владата. За да ја истакне потребата од една ваква реконструкција, ПД нема да номинира никој друг за функцијата, објасни водачот на партијата, Емил Боц. 
Другите партии во владејачката коалиција имаат различни мислења во врска со ова. Конзервативците се согласуваат дека некои министерства треба да се реструктуираат, додека Национал-либералната партија и Демократската унија на Унгарците во Романија велат дека е доволна персоналната реконструкција. (Девет часот, Романија либера - 13/06/06; Ромпрес, Адеварул - 12/06/06) 
