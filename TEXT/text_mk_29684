31/03/2011
AНКАРА, Турција -- Полицијата во средата (30-ти март) спроведе рација во домовите на неколку професори по теологија, како дел од истрагата за убиствата од 2007 година на тројца хрватски мисионери. Меѓу оние чии домови беа претресени е и Зекерија Бејаз, познат теолог од Истанбул, кој ја напиша необјавената книга за политичките активности на одредени верски групи во Турција. Полицијата немаше овластување за никакви апсења овојпат, иако петмина активни турски офицери и двајца цивили беа уапсени на 21-ви март како дел од истата истрага.
Претходно, петмина цивили беа уапсени и обвинети за убиство во врска со убиствата во централниот анатолиски град Малатја. Обвнителите ја проширија својата истрага, сомневајќи се дека убијците биле дел од т.н. случај Ергенекон, наводен заговор за соборување на владата со создавање хаос.
Во другите вести од средата, главниот обвинител во случајот, Закерија Оз, беше тргнат од случајот. Оз, кој рече дека потегот го изненадил, ќе добие ново работно место како дел од серијата нови назначувања на Врховниот одбор на судии и обвинители. (Заман, Сабах - 31/03/11; Хуријет, СНН Турк - 30/03/11)
