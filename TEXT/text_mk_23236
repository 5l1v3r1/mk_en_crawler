30/12/2008
БАЊА ЛУКА, Босна и Херцеговина (БиХ) -- Српскиот министер за надворешни работи, Вук Јеремиќ, во понеделникот (29-ти декември) рече дека Република Српска може да смета на поддршката од Србија во секој момент и дека Белград е подготвен да воспостави специјални паралелни односи со другиот ентитет во БиХ, Федерацијата на Босна и Херцеговина. „Ако Сараево сака да го направи тоа, Србија е апсолутно подготвена“, изјави Јеремиќ за бањалучкиот весник „Независне новине“. 
Во другите вести, стотици Босанци излегоа на протести поради забраната на Дедо Мраз во градинките во Сараево, објавија медиумите во понеделникот. Директорите на сараевските дневни центри за згрижување, градинките и болниците одлучија да ја забранат традицијата Дедо Мраз да им носи на децата подароци, тврдејќи дека главниот град е претежно муслимански. Но, стотици родители -- носејќи црвени капи и пеејќи Божиќни песни -- одржаа протест во неделата пред сараевската катедрала и побараа враќање на популарната традиција. (Независне новине, Танјуг, Б92, Радио Србија, ИСРИА, АП, РТС, Студио Б, Макфакс, МИНА - 29/12/08)
