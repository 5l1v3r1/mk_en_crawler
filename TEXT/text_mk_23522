27/04/2009
НИКОЗИЈА, Кипар -- Стотици кипарски Грци се собраа на централниот Плоштад Елефтерија во Никозија во саботата (25-ти април), протестирајќи поради неодамнешните ослободувања на десет полицајци обвинети за бруталност и претепување на двајца студенти во декември 2005 година. Граѓанското движење Алерт, кое вети дека ќе продолжи со протестите додека властите не ги казнат полицајците, го организираше протестот. Во март кипарскиот суд ги ослободи и покрај видео-снимката на која се гледа како ги тепаат и удираат двајцата студенти врзани со лисици на улица. Аматерската снимка беше прикажана на локална телевизија во 2006 година и поттикна истрага за случајот, кој се смета за еден од најголемите инциденти на полициска бруталност во земјата. Судот, пак, ја смета видео-снимката за неприфатлива. (КНА, Фамагуста газете, Сајпрус мејл, Филелефтерос - 26/04/09)
