19/11/2003
ИСТАНБУЛ, Турција -- Градоначалникот на Истанбул, Муамер Гулер, во средата (19-ти ноември) ги идентификуваше двајцата Турци за кои властите сметаат дека ги извршиле двата самоубиствени напади во синагогите, при кои загинаа најмалку 25 лица, а стотици други беа повредени. "Со ДНК тестираoе е потврдено дека Месут Чабук е одговорен за [нападот на] Беит Израел, а Гокхан Елалтунтас е одговорен за [нападот на] Неве Шалом", изјави Гулер за новинарите. Министерот за надворешни работи, Абдула Ѓул, рече дека осомничените најверојатно биле поврзани со терористичката мрежа Ал-Каеда на Осама бин Ладен, и дека најверојатно имале врски со Авганистан.
Во другите вести, полицијата во вторникот изврши напад во судот во Истанбул за да стави крај на неговото еднодневно опколуваoе од страна на курдските протестанти, кои бараа ослободуваoе на затворениот курдски воен водач, Абдула Очалан. Сите 21 демонстрант беа притворени по кусата тепачка. (Ројтерс - 19/11/03; Ројтерс, АП, АФП - 18/11/03)
