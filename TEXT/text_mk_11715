18/02/2005
ХАГ, Холандија -- Судиите на ОН дадоа изјаснување дека е невин во име на Саво Тодоровиќ, босанскиот Србин обвинет по 18 точки за воени злосторства. Обвинетиот првично доби 30 дена за да го проучи случајот. Во своето второ појавување пред судот во четвртокот (17-ти февруари) Тодоровиќ повторно одби да се изјасни. Тој е обвинет за избирање на жртви за убивање и тепање во логорот Дом во Босна и Херцеговина. Милорад Крнојелац, управник во истиот логор, во 2003 година доби затворска казна во траење од 15 години.
Исто така во четвртокот, шестмина босански Срби беа обвинети во Бања Лука за пљачкосување на имотите на босанските Муслимани - повратници. Портпаролот на полицијата информираше дека групата извршила најмалку 22 кражби во и околу градот Зворник во периодот помеѓу 2002 и 2005 година. Ниту еден од шестмината не се наоѓа во притвор. (Ројтерс, АФП - 17/02/05)
