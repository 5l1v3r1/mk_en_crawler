05/05/2009
Главниот хашки обвинител за воени злосторства, Серж Брамерц, во понеделникот (4-ти мај) допатува во тридневна посета на Босна и Херцеговинa, прва од неговите закажани посети на регионот, како подготовка за двегодишниот извештај на Советот за безбедност на ОН во јуни. Брамерц, исто така, ќе ги посети Белград и Zagreb овој месец. 
*** 
Хрватскиот претседател Стипе Месиќ во понеделникот (4-ти мај) го посети Сараево, каде што се состана со тројцата членови на колективното претседателство на Босна и Херцеговина (БиХ), Небојша Радмановиќ, Харис Силајџиќ и Жељко Комшиќ. Месиќ, исто така, го посети Секретаријатот на сараевскиот Регионален совет за соработка, за разговори со генералниот секретар Хидо Бишчевиќ. Месиќ, исто така, ќе се состане со високиот претставник во БиХ, Валентин Инзко.
*** 
Американскиот заменик-претседател Џо Биден ќе ја посети Босна и Херцеговинa (БиХ), Србијa и Косовo подоцна овој месец, објави во петокот (1-ви мај) Белата куќа. Биден ќе се состане со политичките водачи, како и со американските претставници и воениот персонал стационирани во регионот. 
*** 
Американскиот амбасадор во Србијa Камерон Мунтер во понеделникот (4-ти мај) потврди дека ја напушта позицијата порано од планираното. Тој го потврди ова во весникот Данас поради шпекулациите на локалните медиуми. „Вистина е дека го напуштам Белград за околу еден месец. Мојот пријател Кристофер Хил е амбасадор во Багдад и јас ја прифатив понудата да му се придружам на неговиот тим како советник за политичките и воени прашања“, рече Мунтер за весникот. Неговиот мандат истекуваше следното лето. 
*** 
Ирачката шиитска радикална свештеничка група Моктада ал-Сард се состана со турскиот премиер Тајип Ердоган и претседателот Абдула Ѓул во петокот (1-ви мај) во Анкара. Садр, кој не е виден во јавноста скоро две години, дојде во ненадејна посета на Tурција за политичките консултации пред парламентарните избори во Ирак во декември. Разговорите се фокусираа на политичкиот процес и безбедносната ситуација во Ирак, како и на унапредувањето на врските со Турција.
*** 
Чешкиот претседател Вацлав Клаус ја потврди својата поддршка за кандидатурата на Tурција за ЕУ во средата (29-ти април), по состанокот со својот турски колега, Абдула Ѓул, во Прага. Клаус, чија земја моментно претседава со ЕУ, истакна дека пристапот на Турција во блокот е главно прашање на политичка волја. Разговорите, исто така, ги опфатија прашањата поврзани со трговијата, инвестициите и туризмот.
*** 
Велика Британија во средата (29-ти април) изрази поддршка за апликацијата на Aлбанија за добивање кандидатски статус во ЕУ, но ја истакна важноста на исполнувањето на критериумите одредени за процесот. Во официјалното соопштение Лондон вели дека иднината на Западен Балкан е во ЕУ. Албанија ја поднесе својата апликација за кандидатски статус во ЕУ минатата недела. 
(Разни извори -- 28/04/09-05/05/09) 
