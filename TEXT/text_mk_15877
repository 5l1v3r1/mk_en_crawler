20/07/2006
ЗАГРЕБ, Хрватска -- Хрватскиот премиер Иво Санадер во средата (19-ти јули) изјави дека е задоволен од својата неодамнешна посета на Лондон. Санадер рече дека ги запознал водечките британски бизнисмени и креатори на политиката со инвестициониот потенцијал на Хрватска и дека разговарал за проекти во областа на бродоградбата, металската индустрија и туризмот. Хрватска има за цел да го одржи годишниот економски раст од 5 отсто до 2010 година, рече Санадер, истакнувајќи дека земјата ги исполнила сите неопходни критериуми за воведување на еврото. 
Исто така во средата, финското претседателство на ЕУ й даде на Хрватска зелено светло за отворање на преговорите за уште две поглавја од аквисот - социјалната политика, вработувањето и правдата, како и слободите и безбедноста. Локалните власти треба да усвојат акционен план за двете поглавја. (Вечерњи лист - 20/07/06; Хинa - 19/07/06)
