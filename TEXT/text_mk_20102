16/01/2008
ЗАГРЕБ, Хрватска -- Брзиот влез во ЕУ и НАТО, реформите и борбата против корупцијата се најважните задачи со кои се соочува Хрватска, рече во вторникот (15-ти јануари) претседателот Стипе Месиќ, на неговиот традиционален божиќен и новогодишен прием за членовите на дипломатскиот кор. Претседателот, сепак, истакна дека и покрај напредокот, Хрватска сé уште има уште многу да оствари. Неговата изјава се совпадна со 16-годишнината од меѓународното признавање на Хрватска како независна држава. На 15-ти јануари 1992 година Хрватска беше признаена од 12 членки на Европската заедница. (ХИНА, Вјесник, ХРТ, МИА - 15/01/08)
