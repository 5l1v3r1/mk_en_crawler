08/03/2007
ПРИШТИНА, Косово, Србија -- Србите и етничките Албанци останаа со длабоко спротивставени ставови во однос на планот за иднината на Косово што го подготви претставникот на ОН Марти Ахтисари. Тој ја достави ревидираната верзија на својот план до двете страни во средата (7-ми март), пред последниот круг разговори во Виена во саботата. Косовскиот претседател Фамир Сејдиу рече дека измените се „главно позитивни“ и не ја менуваат суштината на планот. Водачите во покраината планираат да се состанат доцна во четврток за да разговараат во врска со истиот. Во Белград, портпаролот на владејачката Демократска партија на Србија на Воислав Коштуница рече дека новата верзија е „уште полоша“ и дека е „сосема во согласност со позицијата на албанските сепаратисти“, 
Во другите вести, УНМИК започна програма за промовирање на подобрата интеграција на малцинствата и зголемување на квалитетот на управувањето и животниот стандард. Напорите ќе вклучуваат серија состаноци во различни општини, јавни собири и конференции. (Данас, Глас јавности - 08/03/07; AП, УПИ, РТС, Танјуг, Косова лајв, веб-страница на ОН - 07/03/07)
