19/06/2009
СОФИЈА, Бугарија -- Премиерот Сергеј Станишев во четвртокот (18-ти јуни) рече дека Бугарија планира да ја поддржи кандидатурата на Жозе Мануел Баросо за втор мандат како претседател на Европската комисија (ЕК). Редовниот самит на ЕУ, обележувајќи го крајот на чешкото претседавање, завршува во петок во Брисел. Една од точките на дневниот ред е изборот на следниот претседател на ЕК. Баросо веќе доби поддршка од Европската народна партија, како и од левичарските партии во Шпанија и Велика Британија. Станишев истакна дека Баросо отсекогаш го поддржувал членството на Бугарија во ЕУ.
Во другите вести, парламентарната група на радикалната националистичка партија Атак се подели во четвртокот, на само неколку дена пред завршувањето на мандатот на парламентот. Членовите се судрија околу распределбата на кандидатските места на партиската листа за целата држава. Како резултат на ова, Атак остана со само девет члена во парламентот, недоволно за сопствена парламентарна група. (Дарик, БНР, Дневник, Стандард - 18/06/09)
