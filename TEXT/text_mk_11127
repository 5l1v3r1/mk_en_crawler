28/12/2004
АНКАРА, Турција -- Владиниот портпарол и министер за правда, Чемил Чичек, во понеделникот (27-ми декември) за новинарите изјави дека Турција сака да ги обнови разговорите со кои посредуваат ОН за повторно обединување на Кипар. Тој, исто така, изрази надеж дека преговорите ќе се засноваат на планот на ОН за островот и ќе бидат завршени до 3-ти октомври, кога Турција треба да ги започне разговорите за пристап со ЕУ. Кипарските Грци го отфрлија планот на ОН на референдумот во април оваа година. (Катимерини - 28/12/04; НТВ, АФП - 27/12/04) 

