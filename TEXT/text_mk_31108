05/12/2010
БЕЛГРАД, Србија -- Првичните разговори меѓу Белград и Приштина е можно да започнат до крајот на оваа година, рече министерот за Косово, Горан Богдановиќ, во интервју за Бета во саботата (4-ти декември). Тој потврди дека конкретните преговори може да се очекуваат дури по формирањето влада во Приштина, по предвремените избори на 12-ти декември. Богдановиќ призна дека преговорите не можат да го забиколат прашањето на статусот на Косово. Тој додаде дека Белград изготви платформа за разговорите, но нема да открие никакви детали. Тој, сепак, рече дека српскиот преговарачки тим ќе вклучува и претставници на косовските Срби, активно вклучени во сите работни групи кои расправаат за животот во северно Косово. (Бета, Б92 - 04/12/10)
