19/04/2011
БУКУРЕШТ, Романија -- Владата во понеделникот (18-ти април) иницираше процедури за одговорност во врска со законот за социјалниот кодекс и горната граница за платите во образованието, процес кој ги одобрува мерките без гласање во парламентот. Процесот сепак овозможува гласање за недоверба на владата. Иако ова е итна процедура што се применува во исклучителни ситуации, премиерот Емил Боц ја користеше оваа техника за одобрување на 14 закони во минатите две години. Опозициската коалиција Социјал-либерален сојуз (УСЛ) ќе поднесе жалба на потегот пред Уставниот суд и ќе поднесе кривична тужба против Боц. (Гандул - 19/04/11; Јурналул национал, Реалитатеа, Медиафакс, Hotnews.ro - 18/04/11)
