03/04/2006
БРИСЕЛ, Белгија -- Европската комисија (ЕК) се очекува да препорача пристапување на Бугарија и Романија во ЕУ на 1-ви јануари 2007 година, објавија во понеделникот (3-ти април) меѓународните медиуми. Сепак, ЕК ќе побара понатамошни реформи од двете земји. Ако водачите на ЕУ се согласат со препораките, Бугарија и Романија ќе пристапат во Унијата според планираното, но ризикуваат да бидат финансиски отсечени ако не ги исполнат препорачаните реформи - особено во судството и борбата против криминалот и корупцијата. 
Во меѓувреме, комесарот за проширување на ЕУ, Оли Рен, во понеделник вечер треба да поднесе извештај до Европскиот парламент. Рен рече дека 2006 година „е најлошиот можен период за разнишување на ЕУ во врска со нејзината посветеност на идното проширување“, кога Балканот започнува од излегува од период на национализам и војна и е подготвен да му се придружи на европското семејство на држави. (Ројтерс, FT.com - 03/04/06) 
