20/01/2010
АТИНА, Грција -- Судскиот процес против полицаец осуден за убиството на 15-годишно момче во декември 2008 година, беше одложен веднаш по отворањето во среда (20-ти јануари) поради строгите безбедносни мерки во Амфиса. Повеќе од 400 полицајци беа распоредени во малиот планински град, околу 200 километри западно од Атина, каде што офицерот Епаминондас Корконеас (38) е обвинет за убиството на Алексис Григоропулос. Смртта на момчето предизвика бран протести и насилство низ целата земја пред повеќе од една година. Корконеас оттогаш е во притвор. Вториот полицаец, Василиос Саралиотис (32) е обвинет како соучесник. Судењето се одржува во Амфиса од „безбедносни причини“. (AП, ББС, АНА-МПА, АФП, Мадата - 20/01/10)
