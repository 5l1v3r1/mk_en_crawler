20/08/2008
ПРИШТИНА, Косово -- Британската амбасада во вторникот (19-ти август) објави дека британските власти одлучиле да ги признаат косовските пасоши за оние кои бараат визи. Властите, исто така, ќе ги прифаќаат и пасошите што го издава УНМИК додека не истече нивниот рок. Приштина објави дека издала 55.500 нови пасоши од крајот на јули, кога започна процесот.
Во другите вести, градоначалникот на Митровица, поделениот град во северно Косово, вели дека српската влада се обидува да купува имот од етничките Албанци таму. Градоначалникот Бајрам Реџепи во понеделникот изрази загриженост поради обидите на српските власти за купување имот во населбите Крои и Витакут, нудејќи високи цени. „Иако трговијата со приватен имот е право на неговите сопственици, ние ќе ја спречиме оваа трговија, верувајќи дека е политички мотивирана од српските власти кои се обидуваат да ги исчистат овие области од албанските жители“, рече Реџепи на состанокот на комисијата за безбедност. (Коха Вижн, Балканвеб, РТК - 19/08/08; Коха Диторе, Балканвеб, РТК - 18/08/08)
