23/05/2008
ХАГ, Холандија -- Адвокатите кои го претставуваат Хрватот обвинет за воени злосторства, поранешниот генерал Анте Готовина, во четвртокот (22-ри мај) објавија дека не побарале негово условно ослободување, макар што таа опција е на располагање, поради смртта на неговиот татко. Миле Готовина (76) почина по инфарктот во четвртокот и беше погребан во петокот. Готовина рече дека откако ја примил веста тој ќе се моли за душата на својот татко од својата ќелија.
Во другите вести, водачот на Српската радикална партија, Воислав Шешељ, во четвртокот побара од Хашкиот трибунал за воени злосторства да го ослободи од сите обвиненија, тврдејќи дека тие биле „политички мотивирани“. Шешељ е обвинет за воени злосторства против несрпските цивили во Хрватска, Војводина и Босна и Херцеговина помеѓу 1991 и 1993 година. (Javno.com, ХРТ, Макфакс, Балкан инсајт, Блиц - 22/05/08) 
