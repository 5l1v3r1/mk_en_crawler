28/12/2006
СОФИЈА, Бугарија -- Генералниот секретар во заминување на ОН Кофи Анан испрати писмо до либискиот лидер Муамар Гадафи, повторно повикувајќи на позитивна одлука за случајот во кој беа вмешани 5 бугарски медицински сестри и еден палестински доктор. Шестемина се осудени на смртна казна за наводно инфицирање на над 400 деца со ХИВ во Либија. Според извешатите на либиските медиуми, Анан им изрази сочувство на семејствата на заразените деца и ја истакна подготвеноста на меѓународната заедница да им помогне. Во исто време, тој истакна дека сите во светот се шокирани од пресудата, повторувајќи го цврстиот став на ОН против смртната казна.
Засебно, Сојузот на арапски асоцијации во Бугарија објави соопштение во средата (27-ми декември), експилицитно отфрлајќи ги смртните казни, особено употребата на тортура за изнудување на „признанија“. (Дарик, БНР - 27/12/06)
