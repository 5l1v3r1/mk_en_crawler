17/07/2006
БАЊА ЛУКА, Босна и Херцеговина (БиХ) -- Процедурата за приватизационата на фиксниот телефонски оператор на Република Српска (РС), Телеком Српске, предизвика расправии помеѓу српскиот и бошњачкиот блок во законодавниот дом на ентитетот на крајот од минатата недела, според извештаите на локалните медиуми. Во четвртокот (13-ти јули) бошњачките пратеници во Домот на народите на РС, кои се противат на владината приватизациона стратегија за телекомот, започнаа процедура за уставна заштита на виталните национални интереси. Пратениците велат дека Бошњаците во претпријатието ќе останат без работа со продажбата и дека мерките за нивна заштита се несоодветни. 
Најголемите српски партии -- владејачкиот Сојуз на независните социјалдемократи, најголемите опозициски партии, Српската демократска партија и Партијата за демократски прогрес -- го осудија потегот на бошњачката парламентарна група и рекоа дека истиот претставува обид за стопирање на клучниот процес на приватизација на Телеком Српске и предизвикување на економска штета. (Независне новине - 17/06/06; Независне новине, РТРС - 15/07/06; ПБС БиХ - 14/07/06)
