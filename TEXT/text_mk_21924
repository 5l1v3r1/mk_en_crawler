21/09/2008
СКОПЈЕ, Македонија -- Најголемата опозициска партија, Социјалдемократската партија на Македонија (СДСМ), го избра Зоран Заев за свој в.д. претседател, доцна во четвртокот (18-ти септември). Заев (35) ќе ја замени Радмила Шеќеринска, која се бореше со некои поделби во партијата откако изгуби на јунските парламентарни избори. Повеќе од 600 делегати присутни на осмиот конгрес на СДСМ се согласија Заев да му го предаде местото на претседателот Бранко Црвенковски, долгогодишниот поранешен претседател на партијата, во мај 2009 година, кога ќе заврши неговиот мандат. Заев е поранешен градоначалник на југоисточниот град Струмица. Тој беше уапсен во јули за наводна поврзаност со кругови на организиран криминал. Неговото апсење резултираше со кус бојкот на парламентот од страна на СДСМ. (AФП, Макфакс - 19/09/08)
