18/10/2004
БАЊА ЛУКА, Босна и Херцеговина (БиХ) -- Премиерот на Република Српска (РС) Драган Микеревиќ во неделата (17-ти октомври) ја започна петдневната посета на САД. За време на престојот тој ќе се состане со претставниците на меѓународните финансиски институции, како и со американските бизнисмени заинтересирани за можностите за инвестиции во РС и БиХ. 
Пред заминувањето Микеревиќ потпиша билатерален договор за меѓународен транспорт со бугарскиот заменик-премиер Николај Василев. Се очекува договорот да ја зајакне соработката во областа на трговијата и туризмот. 
Во неделата во Мостар беше отворена обновената српска православна црква „Пресвета Богородица“. Црквата од 15-тиот век беше разурната во 1992 година, за време на конфликтот во БиХ. (Фена, Независне новине - 18/10/04; Фена - 17/10/04; Веб-страница на Владата на РС, РТРС, ПБС БиХ - 16/10/04) 
