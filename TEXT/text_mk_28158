16/05/2010
ПОДГОРИЦА, Црна Гора -- Високиот суд во Подгорица во саботата (15-ти мај) осуди шест поранешни припадници на Југословенската народна армија (ЈНА) за воени злосторства. Тие беа прогласени за виновни за издавање наредба и вршење тортура врз воени затвореници и цивили меѓу октомври 1991 и август 1992 година за време на нападот на Дубровник и добија казни од 18 месеци до четири години. Околу 300 воени затвореници се верува дека биле одведени во затвор во крајбрежното село Морињ, каде што биле измачувани со месеци. Ова е прва ваква казна изречена во Црна Гора откако земјата прогласи независност во 2006 година. (AФП, Ројтерс, АП - 15/05/10)
