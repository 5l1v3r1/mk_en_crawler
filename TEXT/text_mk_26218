13/10/2009
ПРИШТИНА, Косово -- Владата не е изненадена од тоа што во престојниот извештај за напредокот на Европската комисија (ЕК), од кој делови „протекоа“ во медиумите, се заклучува дека владата не ја контролира целата земја, или дека Белград ги поддржува паралелните структури, рече премиерот Хашим Тачи во понеделникот (12-ти октомври). Тој потврди дека неговата „влада е вознемирена поради негативните појави кои Белград ги поттикнува“ и дека ова јасно им е ставено до знаење на Вашингтон и Брисел. Сепак, Тачи истакна дека за првпат извештајот на ЕК јасно ја поддржува европската перспектива на Косово. Годишниот извештај за напредокот, за земјите од Западен Балкан, ќе биде објавен в среда. (Косова Сот, Лајм, Зери - 13/10/09; Кохавижн, РТК, ТВ 21 - 12/10/09)
