16/11/2007
СКОПЈЕ, Македонија -- Официјалните претставници на НАТО велат дека Алијансата сé уште нема одлучено дали земјите од Јадранската повелба -- Македонија, Албанија и Хрватска -- ќе бидат поканети да пристапат на Самитот во април 2008 година во Букурешт. Шефот на делегацијата на НАТО, што го посети Скопје во четвртокот (15-ти ноември) за да изврши проценка на кандидатурата на Македонија за влез во НАТО, на премиерот Никола Груевски му рече дека НАТО сé уште го оценува напредокот постигнат од страна на трите земји. Мартин Ердман истакна дека следните месеци би можеле да се клучни. Тој му даде на Груевски листа со осум услови што Македонија мора да ги исполни за членство.
Во другите вести, американскиот потсекретар за политички прашања, Никола Барнс, во средата й кажа на конгресната комисија дека долготрајниот спор околу името помеѓу Македонија и Грција не треба да влијае на кандидатурата на Скопје за членство. Грција се закани дека ќе ги блокира аспирациите на Македонија за влез во НАТО и ЕУ додека не биде решено прашањето на името. (MИА, Макфакс, А1 ТВ, АП - 15/11/07)
