27/10/2009
ХАГ, Холандија -- Водачот на босанските Срби Радован Караџиќ, кој го бојкотираше почетокот на неговото судење во Хашкиот трибунал за воени злосторства, нема да се појави во судот ниту во вторник (27-ми октомври), според еден од неговите правни советници, Марко Сладојевиќ. Судењето беше одложено во понеделникот бидејќи Караџиќ не се појави во судницата. Рочиштата продолжуваат во вторник, со почетниот збор на обвинителството. Минатата недела Караџиќ објави дека не е подготвен со својата одбрана. Тој се соочува со обвиненија за геноцид, воени злосторства и злосторства против човештвото, извршени за време на босанскиот конфликт во периодот 1992-1995 година. 
Жртвите на воените злосторства во Босна и Херцеговина реагираа остро на веста за одложувањето од понеделникот, велејќи дека со своето непојавување во судот, Караџиќ го одолговлекува процесот и се обидува да се претстави себеси како маченик. (РТРС, Срна, Дневни аваз, Фена - 26/10/09)
