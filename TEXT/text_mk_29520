01/09/2010
ТИРАНА, Албанија -- Албанија и Косово можеби се наоѓаат пред нивната прва билатерална криза околу борбата за производство на енергија. Предвидена е изградба на хидроелектрична централа во Зур, јужно Косово. Експертите од Приштина веќе се во завршна фаза на спроведување на проектот и се блиску до доделувањето на договорот на инвестициска компанија. Меѓутоа, од другата страна на границата, властите во североисточниот град Кукс во Албанија се противат на проектот поради тоа што тој потенцијално може да ги пренасочи водите каде се предвидува помали хидроцентрали да го зголемат производство на енергија. Во вторникот (31-ви август), регионалниот совет на Кукс одобри договор со група приватни инвеститори за изградба на хидро централа во вредност од 13 милиони евра. Албанија и Косово ветија дека најмалку 20 отсто од производството на електрична енергија ќе дојде од "чисти" извори до 2020-та година, во согласност со меѓународните стандарди. (BBC, Kohavision - 31/08/10)
