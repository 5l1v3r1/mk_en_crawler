30/11/2008
БЕЛГРАД, Србијa -- Околу 6.000 Албанци во петокот (28-ми ноември) одржаа протести на улиците на Прешево, јужна Србија. Веејќи знамиња, тие побараа повеќе права за Албанците што живеат во Србија. Албански знамиња, исто така, беа видени во градското собрание. Демонстрантите рекоа дека сакаат српските власти да им дозволат да го користат албанското национално знаме во локалната власт. Тие, исто така, инсистираат на тоа дека треба да се отвори универзитет за албански јазик во Прешево и повикаа на демилитаризација на Прешевската долина, која граничи со Косово. Демонстрациите, организирани од невладини организации по повод денот на албанското знаме, завршија мирно. (AФП, Фонет, Радио Београд - 29/11/08)
