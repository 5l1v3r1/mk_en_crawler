08/06/2007
БУКУРЕШТ, Романија -- Министерот за одбрана, Теодор Мелескану, вели дека Русија ќе го зајакне дијалогот со Русија за да ја неутрализира загриженоста во врска со распоредувањето на американски бази во Бугарија и Романија. Во интервјуто за АФП во четвртокот (7-ми јуни) Мелескану посочи дека неодамнешните изјави на рускиот претседател Владимир Путин, најверојатно, се резултат на недоволната информираност за целта на овие бази. Претходно оваа недела, Путин изрази силна загриженост во врска со плановите на НАТО за изградба на глобален противракетен штит и посочи дека е можно Русија да преземе контрамерки. 
Исто така во четвртокот, бугарскиот министер за надворешни работи, Ивајло Калфин, рече дека НАТО треба да ја разгледа можноста за проширување на одбранбениот систем со цел да ги покрие сите земји-членки на НАТО. Од сега системот нема да може да ја штити Југоисточна Европа, рече тој, додавајќи дека за предлогот ќе се разговара за време на претстојната посета на американскиот претседател Џорџ Буш на Бугарија. (AФП, Ксинхуа, бТВ, БНР - 07/06/07)
