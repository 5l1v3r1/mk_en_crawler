06/09/2006
АНКАРА, Турција -- Како што и се очекуваше, парламентот доцна во вторникот (5-ти септември) гласаше за испраќање на војници во Либан, како дел од мировните сили на ОН. Предлогот беше изгласан со 340 наспрема 192 гласови, со еден отсутен. Гласањето се совпадна со посетата на генералниот секретар на ОН, Кофи Анан, кој беше во турнеја низ регионот со цел да привлече поддршка за напорите. Сé уште не се знае колку турски мировници ќе бидат распоредени во Либан, но министерот за надворешни работи, Абдула Ѓул, рече дека ќе бидат помалку од 1.000. Илјадници луѓе, кои се противат на турското учество започнаа протести пред гласањето во центарот на Анкара.
Претходно во вторникот, едно десетгодишно дете и двајца припадници на терористичката Курдистанска работничка партија загинаа во судирот помеѓу војниците и бунтовниците во југоисточната покраина Батман во Турција. Локалниот гувернер рече дека судирот започнал кога бил отворен оган врз воена позиција од возило. Војниците возвратиле на огнот, убивајќи двајца бунтовници и едно дете во автомобилот. Мајката на детето била повредена. (Aксам, Радикал, Милијет - 06/09/06; AП, Еуроњус, Ројтерс, АФП, АП - 05/09/06) 
