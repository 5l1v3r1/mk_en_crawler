14/11/2007
AНКАРА, Турција -- Се објавуваат конфликтни извештаи за тоа дали армијата ги гаѓала терористичките бази на Курдистанската работничка партија (ПКК) во северен Ирак во вторникот (13-ти ноември). Новинската агенција Чихан цитираше претставници на ирачките Курди, според кои биле гаѓани некои напуштени села во близина на Зако, град со претежно курдско население, во близина на турската граница. Но, владата на ирачките Курди ги негира ваквите извештаи, велејќи дека два турски авиони само фрлиле сигнални ракети, летајќи над селото. 
Во другите вести, четворица турски војници загинаа, додека девет други беа ранети во престрелката со ПКК во провинцијата Сирнак во југоисточна Турција.
Исто така во четвртокот, воениот суд во источна Турција им забрани на медиумите да објавуваат извештаи од судењето на осуммината турски војници кои поминаа две недели во заложништво на ПКК, пред да бидат ослободени минатата недела. Осуммината беа уапсени набргу откако се вратија во Турција и беа обвинети за запоставување на должноста. (Чихан, Ројтерс, СНН Турк, АП, ДХА, НТВ, ДПА, Хуријет, Заман, АФП, Ројтерс, ББС, УПИ - 13/11/07) 
