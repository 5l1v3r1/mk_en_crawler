07/05/2006
ВИЕНА, Австрија -- Четвртиот круг разговори со посредство на ОН за децентрализацијата на Косово заврши во петокот (5-ти мај) во Виена, без компромис помеѓу преговарачките тимови од Белград и Приштина, рече на прес-конференција заменик-претставникот на ОН, Алберт Рохан. Рохан, претседавач на дводневниот состанок, рече дека српската страна инсистира на формирање на 14 нови општини кои ќе ги водат етничките Срби во покраината, како и на гранични промени за уште пет други општини. Страната на косовските Албанци се залага за три нови српски општини. И покрај тоа што не се постигнати значајни решенија, Рохан рече дека размената на опции претставува важен чекор кон конечното дефинирање на статусот на Косово. Следната рунда разговори, планирана за 23-ти мај, ќе се фокусира на економските прашања. (Политика - 07/05/06; Блиц - 06/05/06; Интерфакс, Пиплс дејли, Косова лајв, УПИ, АФП - 05/05/06)
