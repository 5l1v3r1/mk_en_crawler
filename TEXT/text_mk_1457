09/02/2010
Италија ги поддржува напорите на Црна Гора за ЕУ и НАТО, рече во саботата (6-ти февруари) премиерот Силвио Берлускони, по состанокот со црногорскиот колега Мило Ѓукановиќ во Рим. Ѓукановиќ й се заблагодари на Италија за поддршката и вети дека неговата земја ќе ги продолжи реформите потребни за нејзино доближување до двете организации. 
*** 
 Хрватската премиерка Јадранка Косор во понеделникот (8-ми февруари) ја започна посетата на Италија, и исто така разговараше со својот колега Берлускони. Тие се очекува да се фокусираат на билатералните односи и економската соработка. 
*** 
Претставници од целиот Балкан учествуваа во четвртокот (4-ти февруари) на 58-миот молитвен појадок организиран од американскиот конгрес во Вашингтон. Меѓу 3.000-те гости беше и делегацијата од Србијa, заедно со министерот за внатрешни работи Ивица Дачиќ. БиХ испрати осум луѓе, меѓу кои и министерот за надворешни работи Свен Алкалај, додека Хрватскa беше претставена од парламентарниот член Иван Багариќ. Косовскиoт министер за финансии и економија, Ахмет Шаља, исто така беше присутен, додека Maкедонијa беше претставена од парламентарните членови Александар Спасеновски, Андреј Петров и Сулејман Рушити. 
*** 
Германија ги поддржува заложбите на Загреб за ЕУ, рече канцеларката Ангела Меркел во средата (3-ти февруари) по разговорите во Белград со хрватската премиерка во посета, Јадранка Косор. Меркел не спомена крајни рокови за влезот на Хрватска во ЕУ, истакнувајќи дека земјата треба да ги исполни сите услови. Таа го пофали Загреб за неговите напори во борбата против корупцијата. 
*** 
 Tурскиот претседател Абдула Ѓул на 2-ри февруари рече дека неговата земја се противи на какви било промени на границите на Балканот. Турција, исто така, ги поддржува напорите на Косово за повторно воспоставување на својата власт на север, рече Ѓул по состанокот со косовскиот колега Фатмир Сејдиу во Анкара.
 (Разни извори -- 02/02/10-09/02/10)  
