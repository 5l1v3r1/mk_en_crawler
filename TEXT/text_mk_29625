27/04/2011
ТИРАНА, Албанија -- Претседателот на Европската комисија (ЕК) Жозе Мануел Баросо ќе ја посети Албанија набргу по локалните избори на 8-ми мај, за да ја истакне важноста на процесот. Посетата беше најавена од страна на шефот на делегацијата на ЕУ во Тирана, Еторе Секви, кој во вторникот (26-ми април) се состана со претседателот Бамир Топи. Баросо ќе биде придружуван од висока делегација. Канцеларијата на Топи истакна дека „Секви ја истакна важноста на локалните избори за процесот на европска интеграција на Албанија“. Самиот Топи ја подвлече важноста на одржувањето мирна предизборна кампања, за да се отвори патот за слободни и фер избори. (Toп ченал, Ора њус, Лајмифундит - 26/04/11)
