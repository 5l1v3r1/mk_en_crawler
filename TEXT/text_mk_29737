29/12/2010
ПРИШТИНА, Косово -- Слободан Петровиќ, водач на Независната либерална партија (СЛС) на косовските Срби, во вторникот (28-ми декември) рече дека неговата партија е подготвена да формира коалиција со Демократската партија на Косово (ПДК) на Хашим Тачи. СЛС очекува да добие најмалку девет места во парламентот по предвремените избори на 12-ти декември и да биде дел од новата влада. ПДК беше прва, но й требаат партнери за да формира влада. Конечните резултати од изборите ќе бидат објавени по повторените избори на 9-ти јануари во неколку општини. 
Во другите вести, обвинител на ЕУЛЕКС поднесе обвиненија против три лица под сомневање за шверц со дрога и организиран криминал, објави во вторникот мисијата за владеење на правото на ЕУ. Обвинението уследи по широката истрага спроведена од косовската полиција и ЕУЛЕКС, во соработка со полициските служби во другите балкански земји и Западна Европа во 2008 година. (Бета, Б92, Алсат М, Танјуг, РТС - 28/12/10)
