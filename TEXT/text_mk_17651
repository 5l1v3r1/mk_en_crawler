27/03/2007
ТИРАНА, Албанија -- Водачот на Социјалистичката партија, Еди Рама, во понеделникот (26-ти март) испрати писмо до премиерот Сали Бериша, водач на владејачката Демократска партија, предлагајќи разговори на тркалезна маса за клучните реформи. Потсетувајќи на политичкиот ќор-сокак што скоро ги попречи општинските избори минатиот месец, Рама истакна дека најголемите партии мора да отпочнат нова фаза во политичкиот дијалог и соработка и да ги здружат силите за спроведување на реформите клучни за евроатланските заложби за интеграција на земјата. Рама, исто така, укажа дека ако Бериша ја отфрли поканата, опозицијата ќе побара предвремени парламентарни избори.
Во другите вести од понеделникот, Министерството за надворешни работи, објави дека шведскиот парламент ја ратификувал Спогодбата за стабилизација и асоцијација со ЕУ. Шведска е петтата земја-членка на ЕУ што го стори тоа. (КохаЈоне, Шекули, Албански вести - 27/03/07; 24-ore, Tоп-ченал - 26/03/07)
