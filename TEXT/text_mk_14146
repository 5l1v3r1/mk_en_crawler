15/02/2006
САРАЕВО, Босна и Херцеговина (БиХ) -- Канцеларијата на високиот претставник (ОХР) и НАТО силно се спротивставија на новиот предлог за измена на законите за реформите во одбраната на Федерацијата на БиХ (ФБиХ). Портпаролот на ОХР, Марио Бркиќ, во вторникот (14-ти февруари) на прес-конференцијата рече дека усвојувањето на нацрт-измените поднесени од страна на партијата БОСС, би значело реституирање на Министерството за одбрана на ФБиХ, кое беше затворено како дел од одбранбените реформи за консолидирање на секторот и воспоставување на единствена воена структура во БиХ, компатибилна со НАТО.
Во другите вести од вторникот, премиерот на БиХ Аднан Терзиќ пристигна во дводневна неформална посета на Загреб. Фокусот ќе биде ставен на граничните прашања и прашањата на слободната трговија. (Дневни аваз, Нови лист - 15/02/06; Фена, извори на ОХР - 14/02/06)
