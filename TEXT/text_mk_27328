01/12/2009
ХАГ, Холандија -- Рочиштето за законитоста на косовската декларација за независност започна во вторник (1-ви декември) во хашкиот Меѓународен суд на правдата (МСП). Расправата ќе продолжи до 11-ти декември. Скоро 30 земји-членки на ОН побараа да дадат усни изјави во случајот, вклучувајќи ги Соединетите Држави, Русија и Кина. Србија и Косово ќе ги изложат своите аргументи во вторник. Нема краен рок за одлуката на судот. Вкупно 63 земји -- вклучувајќи 22 членки на ЕУ -- го признаа Косово откако тоа ја прогласи независноста од Србија во февруари 2008. (ББС, АФП, АП, Ројтерс, ДПА - 01/12/09)
