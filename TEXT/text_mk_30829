10/01/2011
БЕЛГРАД, Србија -- Опозициската Српска напредна партија (СНС) в четврток (13-ти јануари) ќе поднесе иницијатива за измена на уставот, со цел намалување на бројот на пратениците од актуелните 250 на 125, рече во неделата заменик-претседателот на СНС, Александар Вучиќ. Партијата иницираше петиција за поддршка на својата иницијатива и успеа да собере повеќе од 280.000 потписи. СНС планира антивладин митинг на почетокот од следниот месец и инсистира на разговори со владејачката партија во врска со свикувањето предвремени парламентарни избори. (РТС, Танјуг, Б92 - 09/01/11)
