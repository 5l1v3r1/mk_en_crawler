17/09/2009
TИРАНА, Албанија -- Парламентот во средата (16-ти септември) ја одобри новоизбраната влада и нејзината четиригодишна програма. „На новата влада и посакуваме многу среќа, да биде влада што ќе ја однесе земјата во ЕУ“, рече Јозефина Топали откако владата доби поддршка од 74 од вкупно 75 присутни пратеници. Членовите на опозициската Социјалистичка партија не беа присутни. Тие ја бојкотираат работата на парламентот од 140 места поради наводните неправилности на изборите на 28-ми јуни.
Една од главните точки на програмата што ја претстави премиерот Сали Бериша беше европската интеграција и исполнувањето на стандардите неопходни за пристапување во ЕУ. Тој вети дека ќе продолжи со институционалните реформи, почитувањето на човековите права, нултата толеранција за корупцијата, како и дека ќе ги намали административните бенефиции. Бериша, исто така, вети дека ќе изгради нови енергетски и индустриски паркови, како и мали хидроцентрали, со цел Албанија да стане регионален центар на енергетското произвоство и да создаде 160.000 нови работни места. (Toп ченал, Шекули, Ора њус, Алсат - 16/09/09)
