15/05/2013
Бугарија и Турција ќе организираат две работни групи за да го поттикнат напредувањето на најприоритетните енергетски проекти меѓу двете земји, одлучија во Истанбул бугарскиот министер за економија, енергетика и туризам, Асен Василев и неговиот турски колега, Танер Јилдиз. Групите ќе разговараат за спроведувањето на проектот за гасоводот „Набуко запад“ и за воспоставувањето на административни ограничувања за извозот на бугарска струја во соседна Турција.
*** 
Меѓународната финансиска корпорација, членка на Светската банка, организира обука за вработените во комерцијалното банкарство одАлбанија, Косово, Македонија и Црна Гора за да се подобрат регионалните услуги во секторот. Обуката се одвива во Охрид, Македонија.
*** 
Економиите на земјите од Југоисточна Европа ќе имаат скромен раст оваа година, велат последните прогнози на Европската банка за реконструкција и развој. Се очекува во регионот да се забележи просечен раст од 1,4 проценти оваа година, предводен од Турција иКосово со 3,7 отсто и со 3 отсто, соодветно. Позитивни изгледи има иСрбија, во која се очекува БДП да се зголеми за 2,2 отсто, Албанија и Македонија со 1,5 отсто. Бугарската и црногорската економија се очекува да пораснат за 1 отсто оваа година. Прогнозите заРоманија се дека БДП ќе се зголеми за 1,4 отсто. Босна и Херцеговинаќе забележи минимален економски раст од 0,1 отсто, а Хрватска ќе остане во рецесија со негативен раст од -0.3 отсто.
*** 
Кипар ја доби првата рата од 2 милијарди евра во рамките на планот за извлекување од кризата. Грција, во меѓувреме, доби зелено светло за најновата транша од пакетот за извлекување од кризата во износ од 7,5 милијарди евра.
*** 
Босна и Херцеговина, Србија и Турција ќе ги искористат своите добри политички односи за да ги зајакнат економската соработка и заедничките потфати на странските пазари, рекоа министрите за надворешни работи на трите земји на состанокот во Сараево. Дипломатите се сретнаа за да се подготват за самитот во Анкара оваа седмица.
*** 
Словенечката група за трговија на мало „Меркатор“ го напуштабугарскиот пазар кон крајот на јуни. Минатата година групата прво покажа знаци дека има намера да го прекине работењето во Албанија и Бугарија за да ги фокусира идните активности на развивање на бизнисот во Словенија, Србија, Хрватска, БиХ и Црна Гора . Меркатор ја напушти Албанија кон крајот на 2012 година.
*** 
Софтверскиот гигант „Оракл“ од САД ќе инвестира околу 100 милиони евра во Романија, рече романскиот делегиран министар за инфраструктурни проекти од национален интерес и странски инвестиции, Дан Сова. Тој додаде дека идните планови на „Оракл“ во Романија, кој моментално вработува 2 500 лица, вклучуваат отворање на кол-центар.
*** 
Околу 70 отсто од српските туристи ќе летуваат воГрција оваа година, покажува анкетата на Националното здружение на туристички агенции на Србија. Турција, Црна Гора и Хрватска се, исто така, меѓу врвните дестинации за Србите.
 (Разни извори - 08.05.2013 - 15.05.2013)  
