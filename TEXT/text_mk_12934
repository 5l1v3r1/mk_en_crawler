03/05/2005
ХАГ, Холандија -- Министерот за надворешни работи на Србија и Црна Гора Вук Драшковиќ во понеделникот (2-ри мај) за новинарите изјави дека сака НАТО да помогне во подобрувањето на безбедносните служби на неговата земја. Министерот рече дека тоа може да се случи ако Белград брзо биде примен во програмата на Алијансата Партнерство за мир. Драшковиќ понатаму додаде дека откако ќе се доближи до НАТО, Србија и Црна Гора подобро ќе биде подготвена за исполнување на своите обврски кон Трибуналот на ОН за воени злосторства. Но, портпаролот на НАТО Џејмс Апатураи рече дека Белград мора најпрво да докаже дека доволно соработува со судот на ОН. Драшковиќ престојуваше во еднодневна посета на Холандија со цел да оствари разговори со својот холандски колега Бернард Бот. (Ројтерс, Б92, Taнјуг, РТС - 02/05/05)
