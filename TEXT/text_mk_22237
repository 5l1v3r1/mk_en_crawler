14/04/2008
ТИРАНА, Албанија -- Во говорот на конгресот на неговата партија во неделата (13-ти април), водачот на Социјалистичкото движење за интеграција (СМИ), Илир Мета, рече дека тајната блиска соработка помеѓу премиерот Сали Бериша и водачот на опозициската Социјалистичка партија (СП), Еди Рама, им штети на јавните интереси. Тој додаде дека опозициската коалиција е уништувана од сојузот на Рама со Бериша. За да ја илустрира својата теза, Мета рече дека изборниот систем предложен од СП и владејачката Демократска партија на Бериша (ДП), која се заснова на шпанскиот модел, ќе исклучи 1/3 од албанските гласачи. Тој, исто така, го обвини Бериша за економските проблеми на земјата, вклучително и високата инфлација и високиот надворешен долг.
Како одговор на ова, претеникот на СП Таулант Бала рече дека СМИ се врати на старата, лута политичка реторика. Тој го обвини Мета за напаѓање и обвинување на СП поради „неопходните изборни реформи, кои се во интерес на сите Албанци“, додека истовремено работи зад сцената со владејачката ДП, со цел да го отстрани Рама од функцијата градоначалник на Тирана. (Шекули, Шкип, Кохајоне, Панорама - 14/04/08; Toп-ченал - 13/04/08)
