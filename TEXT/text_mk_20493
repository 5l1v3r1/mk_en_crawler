11/09/2007
AНКАРА, Турција -- Началникот на Генералштабот, Јашар Бујуканит, во понеделникот (10-ти септември) беше во посета во претседателската палата, за да му честита на претседателот Абдула Ѓул на неговиот неодамнешен избор. Бујуканит и Ѓул се состанаа насамо 45 минути, а потоа се поздравија и се насмевнаа за новинарите, очигледно за да покажат дека нивните заладени односи се смирени. Куртоазниот состанок се гледа како важен гест на помирување помеѓу војската и претседателот, со оглед на тоа што Бујуканит се спротивстави на кандидатурата на Ѓул поради неговото исламистичко минато. 
Во вторникот Ѓул ја отпочна турнејата низ пет турски провинции, што ќе трае четири дена. Тој планира да ги посети Ван, Хакари, Сиирт, Сирнак и Дијарбакир. (Заман, Сабах, Хуријет - 11/09/07; НТВ, Ројтерс - 10/09/07)
