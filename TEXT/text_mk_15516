25/04/2006
САРАЕВО, Босна и Херцеговина (БиХ) -- Американскиот амбасадор во БиХ, Даглас Мекелхани, во понеделникот (24-ти април) рече дека парламентот на БиХ се соочува со историски чекор напред во реформскиот процес на земјата и евроатланската интеграција. Пратениците ќе гласаат оваа недела за клучниот пакет уставни реформи. Минатата недела водачите на шесте најголеми партии се согласија околу промените во делови од текстот, што треба да обезбеди парламентарна поддршка.
Исто така во понеделникот, Канцеларијата на високиот претставник повика на забрзување на реструктуирањето на полицискиот сектор во БиХ. Портпаролот на ОХР, Олег Милишиќ, истакна дека тоа е клучно за Процесот за стабилизација и асоцијација со ЕУ. (Дневни аваз, Независне новине - 25/04/06; ПБС БиХ, Фена - 24/04/06)
