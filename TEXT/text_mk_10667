09/09/2004
СКОПЈЕ, Македонија -- Меѓународната кризна група (МКГ), наводно, побарала од ЕУ да разгледа резервен план во случај референдумот на 7-ми ноември во Македонија да биде успешен и новите закони за децентрализација на земјата да бидат отфрлени. Според извештаите во скопскиот печат од четвртокот (9-ти септември), МКГ испратила писмо до шефот за безбедност на ЕУ, Хавиер Солана, и претседателот на Министерскиот совет на ЕУ, холандскиот министер за надворешни работи, Бернард Бот, во кое се истакнува дека спроведувањето на Охридскиот мировен договор значително ќе се одложи поради референдумот и дека Брисел треба да има алтернативен план. 
Во меѓувреме, македонскиот премиер Хари Костов во средата ги одбележа своите први 100 дена од преземањето на оваа функција, признавајќи одредени доцнења во економските реформи на Владата. За поголем дел од нив тој смета дека е виновна тримесечната дебата во врска со законите за децентрализација. (Утрински весник - 09/09/04; A1 TВ - 08/09/04) 
