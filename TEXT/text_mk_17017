03/10/2006
БЕЛГРАД, Србија -- Во понеделникот (2-ри октомври) во Белград започна судењето против осуммина поранешни полицајци за убиствата на 48 етнички Албанци во Косово во 1999 година. Помеѓу жртвите, од кои голем дел беа членови на едно семејство, има и 14 деца, една трудна жена и еден 100-годишен роднина. Тие беа опколени и убиени во градот Сува Река на првиот ден од воздушната кампања на НАТО против Југославија. Во другите вести, сведок во обидот за атентат против поранешниот српски водач на опозицијата Вук Драшковиќ во јуни 2000 година беше убиен во понеделникот во Белград. Горан Мијатовиќ почина во експлозијата на бомба поставена под неговиот автомобил. Познат криминалец, тој има преживеано и друг обид за убиство пред неколку години. (Данас, Блиц - 03/10/06; ББС, Ројтерс, АП, дпа, Танјуг - 02/10/06)
