22/01/2007
БУКУРЕШТ, Романија -- Олимписката атлетичарка Марија Кончан загина во автомобилска несреќа во соседна Бугарија во неделата (21-ви јануари). Една од водечките романски атлетичарки, тркачката на средни патеки освои бронзен медал на атинската Олимпијада во 2004 година. Нејзиниот тренер, кој патувал со друг автомобил, вели дека возилото на Кончан се излизгало и удрило во дрво додека таа се враќала дома од кампот за тренинг во Грција преку Бугарија. Таа починала на лице место, додека другото лице во автомобилот претрпело повреди на главата. Изразувајќи шокираност во неделата, шефот на Романската национална агенција за спорт рече дека ќе инсистира на тоа романските атлетичари да престанат да ги користат своите лични автомобили кога се на патување за тренинг и наместо тоа, транспортот да го обезбедуваат федерациите. (Евениментул Зилеи, ТВР - 22/01/07; Дарик, Медиафакс - 21/01/07)
