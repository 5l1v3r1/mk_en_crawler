15/02/2011
БЕЛГРАД, Србија -- Стефано Санино, заменик генерален-директор на Генералниот директорат на ЕУ за проширување, во понеделникот (14-ти февруари) рече дека очекува владата да остане посветена на процесот на интеграција во ЕУ и да продолжи со реформите, и покрај тековните политички тешкотии. Санино се состана во Белград со министерот за внатрешни работи, Ивица Дачиќ, на разговори околу прашањата на визната либерализација. Дачиќ рече дека Србија прави сè што може за да ги спречи злоупотребите на својот безвизен режим и дека властите остануваат посветени на борбата против организираниот криминал и корупцијата, и зголемување на безбедноста на границата. (Танјуг, Блиц, Бета - 14/02/11)
