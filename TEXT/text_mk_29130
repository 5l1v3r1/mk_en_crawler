07/04/2010
БУКУРЕШТ, Романија -- Уште двајца пратеници од опозициската Национална-либерална партија (ПНЛ) ја напуштија партијата во вторникот (6-ти април) и објавија дека ќе ја поддржат владејачката Либерал-демократска партија (ПДЛ). Тоа се сенаторот Габриел Берка и пратеникот Михаи Бану. Тие изразија несогласување со политиката на актуелното раководство на ПНЛ, претежно во врска со локалните ограноци на партијата.
Десетици пратеници од ПДЛ, Социјалдемократската партија и Конзервативната партија пребегнаа откако беше формиран актуелниот парламент во 2008 година, додека ПНЛ доби десет места. И покрај тоа, владејачката коалиција сé уште нема чисто мнозинство со само 206 од потребните 236 места. (Котидианул, Зиаре, Евениментул зилеи - 06/04/10)
