10/08/2008
AТИНА, Грција -- Полицијата во петокот (8-ми август) пронајде 22 илегални имигранти во напуштена зграда во Мандра, во близина на Атина. Имигрантите, претежно од Пакистан, наводно биле држени во ужасни услови и биле уценувани од групата која ги прошверцувала во Грција. Наводно, семејствата на секој од имигрантите морале да исплатат суми помеѓу 4.000 и 6.000 евра на банкарски сметки на шверцерите.
Полицијата пронајде 10.000 евра и документи што им припаѓале на имигрантите во два автомобила паркирани во близина на зградата каде што биле држени. Возилата им припаѓале на двајца Пакистанци. Полицијата сé уште трага по двајца Грци и двајца други Пакистанци, осомничени дека й припаѓале на криминална група. (Катимерини, БТA - 09/08/08) 
