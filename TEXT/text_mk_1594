11/10/2010
 Хрватскa oфицијално се префрли на дигитална телевизија на 5-ти октомври. Премиерката Јадранка Косор симболично го притисна копчето гаснејќи го сигналот на аналогната телевизија по 54 години емитување програма, и истакна дека проектот за дигитализација беше комплетиран пред крајниот рок на Европската комисија во 2012 година. Владата инвестираше 11,8 милиони евра во истиот. 
*** 
Првата ракета на Романија Хелен 2, беше успешно лансирана во вселената од страна на Здружението на романска космонаутика и аеронаутика (АРКА) на 1-ви октомври. Лансирањето, од воен брод на 20 километри оддалеченост од црноморското крајбрежје, беше дел од натпреварот на Гугл за Лунарна Х награда.
 *** 
 Tурција планира да го лансира својот прв сателит за собирање разузнавачки информации во 2012 година, објави премиерот Реџеп Тајип Ердоган на 5-ти октомври. Сателитот, наречен Гоктурк, се очекува да ја намали зависноста на Турција од американските разузнавачки податоци во операциите против забранетата Курдистанска работничка партија (ПКК).
*** 
 Романијa се искачи на петтата позиција од рангирањето на спам-земјите во светот, во третото тримесечје од оваа година, според последниот извештај за штетни елементи и закани објавени од провајдерот за информатички решенија Панда секјурити. Во второто тримесечје, земјата беше на осмата позиција. Индија е број еден спам-држава во светот, по што следат Бразил и Русија.
*** 
Осмата Maкедонско-украинска научна конференција се одржа од 1-ви до 3-ти октомври на Универзитетот „Гоце Делчев“ во Штип. Повеќе од 45 учесници од двете држави ги претставија своите извештаи за врските меѓу Македонија и Украина низ историјата и сегашноста, како и билатералната научна соработка во геологијатаи минералогијата. 
*** 
 Бугарските научници учествуваа во развојот на проектот Аурора Бореалис, кој предвидува создавање на нов најсовремен мразокршач за истражување. Бродот треба да се пробие низ поларниот океански мраз од 2,5 метри и да навлезе поеќе од 1.000 метри во дното на морето. Проектот, кој беше претставен на конференција во Софија, ќе вклучи 11 европски земји. 
*** 
 Белград беше домаќин на 32-риот состанок на Европската платформа на регулаторни власти (ЕПРА) во средата (6-ти октомври) и четвртокот. Настанот се фокусираше на дигитализацијата, рекламирањето во медиумите и законот за радиодифузија на ЕУ. Истата беше отворена од министерот за култура, Небојша Брадиќ, кој рече дека неговата институција изготвува медумска стратегија која ќе создаде услови за гарантирање на медиумски плурализам. 
*** 
Стариот град Ѓирокастро, во Aлбанијa, ќе биде достапен во дигитална форма за да им ги покаже на компјутерските корисници клучните туристички места за посета. Проектот, спроведен од општинските власти и група италијански граѓани, ќе придонесе за понатамошно промовирање на камениот град.
 (Разни извори -- 04/10/10-11/10/10)  
