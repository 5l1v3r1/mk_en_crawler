17/08/2010
МОСКВА, Русија -- Федералната служба за безбедност во Москва во понеделникот (16-ти август) го објави апсењето на романски дипломат осомничен за шпионажа. Габриел Греку, прв секретар во политичкиот оддел на Романската амбасада во Русија, беше уапсен додека наводно се обидувал да добие тајни воени информации од романски државјанин. Според безбедносната служба, на Греку му била одземена шпионска опрема. Властите во Букурешт не излегоа со коментар за случајот. (AП, СНН, АФП, Hotnews.ro, Ројтерс, Адеварул, Романија либера, Реалитатеа - 16/08/10)
