16/11/2003
БАOА ЛУКА, Босна и Херцеговина (БиХ) -- Една граната во саботата изутрина (15-ти ноември) експлодираше пред зградата на Владата на Република Српска, при што предизвика штета, но не и жртви. Полицијата го испитува случајот.
Во другите вести, Педи Ешдаун, главниот меfународен претставник во БиХ, во петокот замина за Русија, на разговори со министерот за надворешни работи, Игор Иванов. Тие ќе разговараат за реформите во одбраната во БиХ, за даноците и за разузнавачките структури. Русија е дел од меfународната група која ги контролира реформите во БиХ, заедно со САД и со ЕУ.
Исто така во петокот, командантот на СФОР, американскиот генерал Виргил Пакет, потврди дека следната година бројот на војниците на СФОР ќе биде намален, но рече дека тоа не значи оти НАТО ќе ја напушти земјата. Тој инсистираше на тоа дека СФОР ќе остане во БиХ с&#233; додека не ја заврши својата мисија во земјата. (СРНА, АФП, ХИНА - 15/11/03; AФП - 14/11/03)
