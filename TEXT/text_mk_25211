28/01/2010
БАЊА ЛУКА, Босна и Херцеговина (БиХ) -- Рускиот амбасадор во Сараево, Александар Боцан-Харченко, во средата (27-ми јануари) рече дека е дојдено време да се затвори Канцеларијата на високиот претставник (ОХР). По состанокот со претседателот на парламентот на Република Српска (РС) Игор Радојчиќ во Бања Лука, Боцан-Харченко рече дека надлежностите на високиот претставник станаа дел од проблемот, наместо клуч за нивното решавање. Радојчиќ рече дека неговите разговори со Боцан-Харченко се фокусирале на исполнувањето на петте цели и двата услови што ги постави Советот за спроведување на мирот за ОХР да биде трансформирана во канцеларија на специјалниот претставник на ЕУ. Официјални претставници на РС, предводени од премиерот Милорад Додик, редовно ги критикуваат одлуките на ОХР. (РТРС, Срна, Фена, Дневни аваз - 27/01/10)
