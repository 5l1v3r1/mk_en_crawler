02/02/2006
СКОПЈЕ, Македонија -- Тим на НАТО планира да ја посети Македонија следната недела со цел да изврши проценка на темпото на реформите, рече министерот за одбрана, Јован Манасиевски, во средата (1-февруари). Разговорите ќе се фокусираат на спроведувањето на мерките насочени кон реструктуирањето на вооружените сили, како и уставните и судските реформи. Манасиевски додаде дека очекува генерално позитивна проценка. 
Во другите вести од средата, Норвешка донираше 200.000 евра за Министерството за одбрана, за центарот за поддршка на социјалната реинтеграција на отпуштениот воен персонал. Средствата ќе бидат искористени за опрема и програми за обука. (веб-страница на македонската влада - 02/02/06; A1 TВ - 01/02/06)
