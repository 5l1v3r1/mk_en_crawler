11/10/2007
САРАЕВО, Босна и Херцеговина (БиХ) -- Двете најголеми хрватски партии во БиХ, Хрватската демократска заедница (ХДЗ) и ХДЗ 1990, поднесоа нов предлог за полициските реформи. Во изјавата од средата (10-ти октомври), Канцеларијата на високиот претставник (ОХР) ја поздрави иницијативата и рече дека документот е испратен до Европската комисија за проценка.
Ова е трет предлог досега: едниот беше на ОХР, а другиот беше подготвен од страна на бошњачкиот член на претседателството на БиХ, Харис Силајџиќ, и премиерот на Република Српска Милорад Додик. Договорот Силајџиќ-Додик беше отфрлен од ОХР поради неисполнување на сите барања на ЕК, како и од другите политички партии. Лајчак постави краен рок до понеделник за решавање на прашањето. (Независне новинe - 11/10/07; РТРС, СРНА, НТВ Хајат, Javno.com - 10/10/07)
