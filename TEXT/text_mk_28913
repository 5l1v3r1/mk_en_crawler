10/11/2010
БУКУРЕШТ, Романија -- Претседателот Трајан Башеску во вторникот (9-ти ноември) побара политички мораториум за да го поттикне парламентот повторно да дејствува. Пратениците мора да ги одобрат законите за пензиите, единствена плата и буџет во рок од 30-45 дена, бидејќи истите се предуслов за продолжување на договорот на земјата со ММФ, и се клучни за економијата, рече Башеску пред парламентот. Усвојувањето беше одложено со недели поради ќор-сокакот во Домот на делегатите, каде што опозицијата ја обвини претседателката на домот, Роберта Анастасе, за фалсификат пред скоро два месеци. Оттогаш, пратениците од опозициската Социјалдемократска партија и Националлиберална партија одбиваа да учествуваат во расправите барајќи оставка од Анастасе. Ниту владејачката коалиција не може да го обезбеди неопходниот кворум во домот. (Meдиафакс, АФП - 09/11/10)
