25/09/2006

Технологијата е веќе подготвена за 3Д телевизори, вели Европскиот конзорциум што го истражува ова прашање. Според координаторот на групата, турскиот професор Левент Онурал, стереоскопските апарати што даваат впечаток на длабочина можат да бидат вообичаени за неколку години. Сепак, гледачите ќе треба да почекаат подолго за современа холографска телевизија, вели тој. Напредокот во технологијта значи поудобно искуство во гледањето телевизија, без специјални наочари, што ќе ја направи 3Д технологијата комерцијално остварлива. 
*** 
Дванаесеттиот состанок на детската неврологија се оджа во Драч, Aлбанијa од 14-ти до 16-ти септември. Меѓународните научници што присуствуваа на настанот ја пофалија албанската научна заедница за напредокот во областа на неврогенетските синдроми и епилепсијата. Помеѓу клучните презентации беше онаа за церебралната парализа кај недоносените бебиња. 
*** 
Српскиот научник Миодраг Стојковиќ објави дека неговиот тим успеал да добие, за првпат, матични ќелии од мртви ембриони. Стојковиќ, член на британската група која ги клонираше првите човечки ембриони во 2005 година, неодамна формираше заедничка фирма во Лесковац, Србија, со италијанската фирма „Синтофарм“.
*** 
Српското Министерство за здравство обезбеди еден милион евра за модернизација на Белградскиот институт за ревматологија. Според директорот на институтот, Немања Дамјанов, средствата ќе се искористат за купување и инсталирање на софистициран систем за рентгенско снимање. 
*** 
Клиентите на хрватското претпријатие “Oракал“ ќе имаат состанок во градот Умаг од 17-ти до 20-ти октомври. Околу 115 членови на Хрватската заедница на корисници на „Оракал“ и 35 партнери на „Оракал“ се очекува да присуствуваат на форумот. Според организаторите, целта е да се покажат најновите остварувања и примени на технологијата „Оракал“ во хрватскиот бизнис. 
*** 
Стапката на корисници на Интернет во Босна и Херцеговинa (БиХ) се зголеми за 35 отсто во 2005 година, во споредба со претходната година, според истражувањето на босанското Министерство за транспорт и комуникации и УНДП за БиХ. Според истото, БиХ има добри услови за развој на Интернет инфраструктурата, но властите треба да преземат чекори за осигурување на стабилен напредок. 
(Разни извори – 18/09/06 - 25/09/06) 
