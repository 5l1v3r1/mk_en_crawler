27/01/2010
TИРАНА, Албанија -- Уставниот суд ќе го поништи договорот за поморските граници помеѓу Албанија и Грција, според извештаите на локалните медиуми од вторникот (26-ти јануари). Судот се очекува да одлучи дека документот е спротивен на албанскиот устав и мора повторно да се преговара за истиот. Договорот, со кој се означуваат поморските граници во Јонското Море, беше потпишан во април 2009 година, за време на состанокот на високо ниво меѓу премиерот Сали Бериша и неговиот тогашен грчки колега, Костас Караманлис. Усвојувањето од страна на парламентот беше блокирано во ноември, откако опозициската Социјалистичка партија презеде чекори за негово преиспитување од страна на Уставниот суд. (ВоА, Лајмфундит, Шекули, Топ ченал - 26/01/10)
