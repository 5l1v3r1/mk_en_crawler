21/01/2008
ЉУБЉАНА, Словенија -- Парламентот одлучи дека нема да има референдум за кандидатурата на Хрватска за пристап во ЕУ, објави во петокот (18-ти јануари) претседателот на словенечкиот парламент, Франце Цукјати. Словенечката народна партија во четвртокот поднесе барање за референдум, поради, како што рече нејзиниот водач Змаго Јелиниќ Племенити, „едностраните политички потези, посегање по словенечкиот суверенитет и агресивната политика кон Словенија“. Повиците за референдум почнаа да кружат откако Хрватска одлучи да воведе заштитена рибарска зона во Јадранското Море -- и покрај протестите од Италија и Словенија. Иако Словенија нема да одржи референдум, земјата е можно да го блокира пристапот на Хрватска, изјавија високи словенечки официјални претставници за весникот „Пословни дневник“. (Пословни дневник - 21/01/08; ХРT - 20/01/08; Б92 - 17/01/08)
