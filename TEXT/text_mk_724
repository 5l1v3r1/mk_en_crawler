28/07/2006

Одборот на ММФ го заврши својот прв преглед на перформансата на Aлбанија во рамките на договорот за Намалување на сиромаштијата и олеснување на растот и договорот за Продолжена финансиска помош, кои чинат вкупно 24,7 милиони американски долари. Според фондот, макроекономската перформанса на Албанија била добра, но владата мора да ги интензивира структурните реформи за осигурување на економскиот раст и привлекување на висококвалитетни инвестиции. 
*** 
Новинската корпорација на Руперт Мурдок ќе купи 56,5 отсто од турскиот телефонски канал ТГРТ ТВ. Цената, наводно, изнесува 66 милиони евра. 
*** 
ЕБРД вели дека ќе й додели заем од 50 милиони евра на Хрватскa за модернизација на патот Загреб-Ријека. Проектот, кој ќе биде спроведен од страна на претпријатието АРЗ, има за цел да го подобри пристапот до хрватското крајбрежје и да ја зајакне трговијата и туризмот. 
*** 
Казахстан е заинтересиран за инвестиционите можности што ги нуди бугарскиот eнергетски сектор. Според казахстанскиот премиер Данијал Ахметов, земјата е особено заинтересирана за можноста за изградба на нафтени рафинерии во Бугарија. Произвоството ќе биде извезувано во ЕУ. 
*** 
Домот на народите на парламентот на Федерацијата на БиХ (ФБиХ) ги усвои амандманите на законот за приватизација на ентитетот. Измените што ги предложи владата на ФБиХ ќе го забрзаат процесот и ќе овозможат продажба на „здрави“ делови на проблематичните претпријатија во ФБиХ кои не можат да бидат продадени како целина. 
*** 
Според Националниот инвестиционен план претставен во Србијa, околу 440 милиони евра ќе бидат инвестирани во развојот и модернизацијата на белградската инфраструктура во следните 18 месеци. Заемите од меѓународните финсиски институции ќе обезбедат 207 милиони евра од сумата, додека околу 220 милиони евра ќе бидат обезбедени од приходите од приватизацијата. 
*** 
Францускиот „Кредит агрикол“, единствениот кандидат на тендерот за приватизација на 40 отсто од „Емпорики банка“ на грчката влада, на 26 јули ја претстави својата подобрена, конечна понуда. Според министерот за економија и финансии, Јоргос Алогоскуфис, „Кредит агрикол“ сега нуди 3,3 милијарди евра за акциите, што претставува зголемување од првично предложените 3,1 милијарди евра. Одлуката на грчката влада се очекува следната недела.
(Разни извори – 21/07/06-28/07/06)
