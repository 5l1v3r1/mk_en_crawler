02/04/2010
ПРИШТИНА, Косово -- Напорите на владата и Меѓународната цивилна канцеларија (МЦК) за инсталирање институционална власт во северно Косово може да бидат погодени од планот на Србија да одржи општински избори во областа во мај. Новоназначениот министер за внатрешни работи, Бајрам Реџепи, во четвртокот (1-ви април) изјави дека изборите може индиректно да й наштетат на стратегијата за север. Тој додаде дека без оглед на тоа што ќе се случи, стратегијата ќе биде спроведена. 
Во средата, шефот на МЦК, Питер Фејт, рече дека нема да ги признае српските избори. Државниот секретар на српското Министерство за Косово, Оливер Ивановиќ, го отфрли тоа, велејќи: „Не бараме поддршка за одржување на изборите, бидејќи [Фејт] за нас не постои.“ (Eкспрес, Коха Диторе, Зери, Косова Сот - 02/04/10)
