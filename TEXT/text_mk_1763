19/06/2013
Хрватскиот најголем продавач на мало на храна „Агрокор“ потпиша договор од 240 милиони евра за да стане сопственик на 53 отсто од словенечкиот „Меркатор“. „Агрокор“ спомена дека намерава да даде понуда за купување на останатите акции на „Меркатор“ до крајот на оваа година.
*** 
Се отвори вториот мост преку реката Дунав што ги поврзуваБугаријаиРоманија  . Проектот од 282 милиони евра, лоциран во Видин на бугарската страна и во Калафат во Романија, е дел од паневропскиот транспортен коридор IV, кој ги поврзува Дрезден, Германија со Солун воГрција и Истанбул го Турција.
*** 
Белгија е шестата земја што воведе привремени работни забрани за Хрватите по пристапувањето на земјата во ЕУ на 1. јули. Ограничувања најавија и Германија, Холандија, Австрија, Велика Британија и Словенија.
*** 
Министрите за надворешни работи наАлбанија, Босна и херцеговина, Хрватска, Грција, Црна Гора и Италија, се сретнаа во Дубровник, Хрватска, за да разговараат за нивната поддршка на трансјадранскиот гасовод и за јонско-јадранскиот гасовод. Трансјадранскиот гасовод ќе носи природен гас од полето Шах Дениз II во Азербејџан, до Европа. Јонско-јадранскиот гасовод ќе ги поврзе балканските земји со гасоводна мрежа.
*** 
Компанијата за енергетика под државна контрола на Азербејџан „Сокар“, започна преговори со грчката влада за купување на операторот на мрежата на природен гас „ДЕСФА“. „Сокар“ беше единствениот понудувач во тендерот за овој оператор.
*** 
Македонскиот извоз на храна во првиот квартал од 2013 година е зголемен за 4 отсто, во споредба со претходната година, покажуваат податоци од Здружението на локални фармери. Експертите веруваат дека ако извозот продолжи да расте со овој интензитет, може да постигне рекорд оваа година и да донесе приход од 400 милиони евра.
*** 
Хрватската Народна банка ќе издаде нови монети од 25 куни за да го обележи пристапувањето на земјата во ЕУ на 1. јули. На комеморативната монета е прикажана пчелина кошница со 27 делови, симболи за 27-те членки на ЕУ и квадрат, симбол за Хрватска како нејзин 25. член.
 (Разни извори - 12.06.2013 - 19.06.2013)  
