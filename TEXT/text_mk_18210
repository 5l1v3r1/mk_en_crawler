18/02/2007
ТИРАНА, Албанија -- Албанците во неделата (18-ти февруари) се упатија кон избирачките места, за да изберат градоначалници и општински советници, на изборите кои се сметаат за клучен тест за политичката зрелост на земјата и напредокот кон евроатланската интеграција. Повеќе од 4.500 странски и домашни набљудувачи го следат изборниот процес, под засилена безбедност. Изборите беа одложени двапати како резултат на кризата помеѓу владејачките и опозициските партии и бојкотот од страна на опозицијата. Кампањата ја нарушија и изолираните случаи на насилство и објавувањето на голите фотографии на водачот на опозициската Социјалистичка партија, Еди Рама, кој се бори за трет мандат како градоначалник на Тирана. 
Во одделни изјави, претседателот Алфред Мојсиу, амбасадорот на Европската комисија во Тирана, Хелмут Лохан, и американскиот амбасадот, Марси Рис, повикаа на слободни и фер избори. (Фокус, ББС Њус - 18/02/07; Aлбански вести, веб-страница на албанскиот претседател - 17/02/07)
