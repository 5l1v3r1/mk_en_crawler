05/06/2008
БЕЛГРАД, Србија -- По анализата на неодамна потпишаниот Договор за стабилизација и асоцијација (ДСА) со ЕУ, Српската демократска партија (ДСС) во средата (4-ти јуни) заклучи дека истиот е законски невалиден. „Според Виенската конвенција, во моментот на ратификација во српскиот парламент, договорните страни треба апсолутно да се согласат за текстот на договорот. Покрај ова, со цел да се ратификува ДСА, текстот на договорот треба да биде целосно во согласност со српскиот устав. Ова се јасни и едноставни услови“, рекоа експертите на ДСС. Партијата повика на понатамошни разговори со ЕУ за расчистување на наводните двосмислености. (Танјуг, Б92, Бета - 04/06/08) 
