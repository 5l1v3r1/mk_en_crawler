06/07/2004
НИКОЗИЈА, Кипар -- Премиерот на кипарските Турци, Мехмет Али Талат, во понеделникот (5-ти јули) од Парламентот побара тој да свика предвремени избори, со оглед на тоа што владеачката коалиција го загуби своето мнозинство. Републиканската турска партија (ЦТП) на Талат и Демократската партија сега имаат 23 гласа во Домот составен од 50 пратенички места, откако двајца делегати на ЦТП ја напуштија партијата за да станат независни. Разговорите со опозиционата партија минатата недела завршија без успех. Собранието на отцепената држава на кипарските Турци се очекува да гласа за оваа иницијатива в четврток. (AФП - 05/07/04)
