02/06/2010
AНКАРА, Турција -- Израел ги репатрира семејствата на својот персонал од амбасадата во Анкара, објави израелското јавно радио во средата (2-ри јуни). Одлуката уследи по нападот во понеделникот на флотилата бродови што пренесуваа помош за појасот Газа, спротивно на блокадата. Министерството за надворешни работи во Анкара вели дека четири од деветте лица убиени во нападот биле турски државјани. Израел вели дека репатријацијата на околу 50 луѓе од турскиот главен град била организирана од безбедосни причини поради зголемените реакции против нападот на флотилата. Израел, исто така, ги советува своите граѓани да избегнуваат патување за Турција. Израел започна со депортација на активистите кои беа во шесте брода, пренесувајќи ги со автобуси во Јордан. Стотици Турци се наоѓаа на бродовите рано во понеделникот. (Ватан, Радикал, Сабах, Ал Арабија, АП, Ројтерс - 02/06/10)
