01/09/2010
АНКАРА, Турција -- Во вторникот (31-ви август) министерот за надворешни работи Ахмет Давутоглу рече дека очекува Атина да ги отфрли нејзините барања за спорните територии во Егејското Море во замена за одлуката на Анкара да ја избрише Грција од својата листа на закани. „Има детант во односите. Нашиот нов пристап главно има концепт за визија отколку концепт за закана", изјави Давутоглу за локалниот приватен канал НТВ. Локалните медиуми објавија минатата недела дека Турција ќе ги отстрани Русија, Иран, Ирак и Грција од листата на земји за кои се смета дека претставуваат закана за националната безбедност. Според извештаите, одлуката да се преработи т.н. Црвена книга на земји кои претставуваат закана за безбедноста ќе биде усвоена на октомвриската седница на Националниот совет за безбедност. (Xinhua, Hurriyet - 31/08/10)
