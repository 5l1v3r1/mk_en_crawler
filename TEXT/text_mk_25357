25/11/2009
БЕЛГРАД, Србија -- Врховниот суд во вторникот (24-ти ноември) ги потврди казните што им беа изречени на убијците на српскиот премиер Зоран Ѓинѓиќ. Судот ги отфрли жалбите на Милорад Улемек и Звездан Јовановиќ, кои беа осудени на 40 години затвор. Белградскиот Врховен суд за организиран криминал ги осуди двајцата во мај 2007 година. „Врховниот суд утврди дека ... казните биле донесени според законот“, се вели во соопштението на судот. Одлуката од вторникот значи дека двајцата немаат друг суд во кој би се жалеле. Ѓинѓиќ беше убиен на 12-ти март 2003 година. Судиите заклучија дека Улемек, поранешен командант на озлогласената специјална полициска единица позната како Црвени беретки, го организирал снајперскиот напад, додека Јовановиќ го притиснал чкрапалото. (Б92, Бета, РТС, Танјуг, АП - 24/11/09)
