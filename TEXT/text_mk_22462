11/09/2008
ТИРАНА, Албанија -- Обвинителите во средата (10-ти септември) го започнаа сослушувањето на поранешниот министер за одбрана, Фатмир Медиу, во врска со експлозиите на 15-ти март во складиштето за муниција во Гердец. За време на сослушувањето, Медиу ја негираше одговорноста за инцидентот и ја обвини армијата за тоа што го изградила депото во населена област, објавија медиумите. Тој, исто така, рече дека војската не применила соодветни безбедносни мерки. Парламентот му го одзеде имунитетот на Медиу во јуни. Во експлозиите во Гердец загинаа 26 лица, а 300 беа повредени. (Toп ченал, Балканвеб, Твш, Клан, Балкан инсајт - 10/09/08)
