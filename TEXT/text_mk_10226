29/11/2004
СКОПЈЕ, Македонија -- Нацрт-решенијата на проблемот со преголемиот број вработени и вишокот оружје во одбранбениот сектор треба да бидат готови до крајот на оваа година, како што објави Министерството за одбрана. Официјални претставници за дневниот весник Дневник изјавија дека 1.703 вработени цивили и 1.316 офицери ќе бидат отпуштени или ќе мора предвремено да се пензионираат. Освен потребата од утврдување на количината на вишокот оружје до крајот на 2004 година, планот за реструктурирање предвидува уништување на застарената опрема на Армијата до средината на 2005 година. (Дневник - 29/11/04)
