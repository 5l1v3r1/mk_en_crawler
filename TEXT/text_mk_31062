06/12/2010
САРАЕВО, Босна и Херцеговина (БиХ) -- Високи претставници на Социјалдемократската партија (СДП) и Сојузот на независни социјалдемократи (СНСД) се согласија дека треба да се формира нова влада на централно ниво што е можно поскоро, и рекоа дека се посветени на европската иднина на БиХ. Водачот на СДП, Златко Лагумџија, и неговиот колега од СНСД, претседателот на Република Српска Милорад Додик, се состанаа во саботата (4-ти декември) во Сараево, на разговори околу идната соработка. Тие изразија подготвеност за решавање на горливите прашања како што се уставните реформи, распределбата на државниот и воен имот и спроведувањето попис на населението. Претставниците на двете партии ќе се состанат повторно за една недела. (Фена, Независне новине - 04/12/10)
