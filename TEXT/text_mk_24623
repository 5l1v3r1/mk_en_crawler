06/03/2009
TИРАНА, Албанија -- Парламентот во средата (4-ти март) го смени министерот за туризам, култура, млади и спорт, Или Панго, откако локална телевизија емитуваше видео-снимка на која се гледа како Панго бара сексуална услуга од две млади девојки кои аплицирале за работно место во неговото министерство. На снимката се гледа како Панго закажува приватни состаноци со две апликантни. „Материјалот што беше прикажан на медиумите е неприфатлив“, се вели во соопштението на владата. Адријан Турку, началник на префектурата Елбасан, ќе го замени Панго. (Шекули, Ора њус, Топ ченал, Клан, Алсат - 05/03/09)
