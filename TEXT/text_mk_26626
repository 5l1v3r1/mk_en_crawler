09/09/2009
СОФИЈА, Бугарија -- Владата одлучи да ги заостри условите за влез на домашните пазари на труд за жителите на државите кои не се членки на ЕУ, објави во вторникот (8-ми септември) министерот за труд, Тотју Младенов. Конкретно, локалните работодавци ќе бидат обврзани да бараат жител на земја-членка на ЕУ најмалку 30 дена пред да му ја понудат истата позиција на некој друг. Покрај тоа, огласите за вработување треба да бидат објавени во националниот печат, а интервјуата треба да ги следат трудовите посредници, со цел да се избегне неразумно одбивање на вработување. Министерството вели дека се обидува да ги заштити работните места, особено оние кои бараат квалификувана работна сила, за жителите на државата, поради зголемената невработеност. Државната агенција за вработување, наместо тоа, издава дозволи за работа претежно на турски и руски апликанти, на првите за работа на проектите за патната инфраструктура, додека на вторите за помош во изградбата на втората нуклеарна централа. (Сегa - 09/09/09; Дарик, Новинар, Стандард, Монитор - 08/09/09)
