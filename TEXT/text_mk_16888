05/10/2006
АНКАРА, Турција -- На крајот од тридневната посета на Турција во средата (4-ти октомври) комесарот за проширување на ЕУ, Оли Рен, изрази уверување дека Анкара и ЕУ ќе ги зајакнат заедничките напори за решавање на проблематичните области во процесот на пристап. На прес-конференцијата по состанокот со турскиот министер за правда, Чемил Чичек, и министерот за надворешни работи, Абдула Ѓул, Рен ја истакна важноста на слободата на говорот. Тој го потврди повикот за измена или укинување на контроверзниот Член 301 од кривичниот закон, кој доведе го голем број судски процеси против истакнати интелектуалци. Тој, исто така, ја повика Турција да го забрза темпото на реформите, како и целосно да го спроведе проширениот договор за царинска унија од 2005 година со ЕУ, кој го вклучува и Кипар. 
Германскиот канцелар Ангела Меркел во средата го акцентираше ова прашање за време на нејзината посета на Анкара, повикувајќи ја Турција да го исполни своето ветување за отворање на своите пристаништа за кипарскиот сообраќај. Германија на 1-ви јануари ќе го преземе ротирачкото претседателство со ЕУ. (Радикал, Сабах, Ројтерс, АФП - 05/10/06)
