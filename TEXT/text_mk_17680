26/03/2007
СКОПЈЕ, Македонија -- Владата планира да испрати адвокат и правен советник како помош за одбранбениот тим на двајцата Македонци кои се соочуваат со судски процес во Хаг, поранешниот министер за внатрешни работи, Љубе Бошковски, и припадникот на безбедносните сили, Јохан Тарчуловски. Министерот за правда, Михајло Маневски, во неделата (25-ти март) рече дека владата одлучила и да ги покрие трошоците за одбраната и да му плати надоместок за издршка на семејството на Тарчуловски. Судењето ќе започне на 16-ти април. Бошковски и Тарчуловски се обвинети за кршење на законите или обичаите на војувањето во врска со полициската рација во селото Љуботен, во август 2001 година. 
Во другите вести од неделата, младинските организации на сите најголеми партии во Македонија потпишаа заедничка декларација. Во неа, тие бараат од ЕУ да го либерализира визниот режим за македонските државјани. (Фокус, МИА, Макфакс - 25/03/07)
