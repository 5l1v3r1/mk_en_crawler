26/05/2011
БЕЛГРАД, Србија -- Парламентот во средата (25-ти мај) исполни уште еден клучен услов за интеграцијата на Србија во ЕУ со усвојување на амандманите на законот за избори, кои исто така содржат укинување на т.н. бланко оставки. Вкупно 119 пратеници од владејачката коалиција гласаа за амандманите. Опозициските пратеници не беа присутни на гласањето. Новиот закон предвидува дека кога пратеничкиот мандат ќе биде прекинат, пратеникот се заменува со следното лице на изборната листа. Претходно, парламентарците требаше да поднесуваат бланко писма со оставки пред да ги преземат местата, што овозможуваше партијата да ги замени ако ја прекршиле партиската политика или гласале поразлично од останатите. Новата мерка е еден од главните услови за позитивно мислење од Европската комисија за доделување кандидатски статус за Србија. (Танјуг, Бета, РТС, Б92 - 25/05/11)
