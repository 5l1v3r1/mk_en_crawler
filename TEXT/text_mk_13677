20/09/2005
БРИСЕЛ, Белгија -- Амбасадорите на земјите-членки на ЕУ во понеделникот (19-ти септември) конечно постигнаа согласност околу текстот на изјавата во врска со одбивањето на Турција да го признае Кипар. ЕУ ќе й дозволи на Анкара да го одложи своето официјално признавање на Кипар до својот пристап, што би можело да потрае околу десет години и повеќе. Сепак, Унијата ќе го одреди крајниот рок до кога Турција ќе треба да ги отвори своите пристаништа и воздушниот простор за кипарските бродови и авиони. Нацрт-декларацијата, исто така, вклучува и предупредување дека ако не им се овозможи на кипарските бизнисмени пристап на турскиот пазар, влезот на Анкара ќе биде одложен. Се очекува министрите за надворешни работи на ЕУ официјално да го одобрат текстот на изјавата во вторник. Со овој договор се чини дека е отстранета и последната пречка за започнување на разговорите за пристапување со Турција на 3-ти октомври. (Ројтерс, Фокс њус, АФКС - 20/09/05; TurkishPress.com, Би-Би-Си Њус - 19/09/05)
