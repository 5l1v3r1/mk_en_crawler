09/09/2010
БУКУРЕШТ, Романија -- Апелацискиот суд во Букурешт во средата (8-ми септември) одлучи да го ослободи градоначалникот на Крајова Антони Соломон, кој беше уапсен пред шест месеци, пред неговото судење за корупција. Соломон мора да остане во Крајова во очекување на почетокот на судската постапка против него подоцна овој месец. Тој беше уапсен на 3-ти март под сомневање за фалсификат и примање мито. Според извештаите на локалните медиуми, тој зел 50.000 евра мито од локален бизнисмен за дозвола за изградба на супермаркет. По апсењето на Соломон, тој беше суспендиран од градоначалничката функција, која ја вршеше шест години. (Евениментул зилеи, Јурналул национал, Адеварул - 09/09/10; Hotnews.ro, AП - 08/09/10)
