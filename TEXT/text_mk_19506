26/11/2007
АНКАРА, Турција -- Премиерот Реџеп Тајип Ердоган работи на реструктуирањето и отворањето нови владини министерства до март 2008 година, за исполнување на стандардите на ЕУ. Турските медиуми во понеделникот (26-ти ноември) објавија дека планот вклучува поделба на Министерството за животна средина и земјоделство и промена на името на Министерството за земјоделство и рурални прашања на Министерство за земјоделство и храна. Исто така, според овој план, ќе биде поделено и Министерството за култура и туризам, а ќе бидат формирани Министерство за локална администрација и Министерство за наука и технологија. Дел од правните работи наводно се завршени, додека остатокот треба да биде завршен до јануари. Реструктуирањето бара парламентарно одобрување. (Заман - 26/11/07; новинска агенција Анадолy - 25/11/07)
