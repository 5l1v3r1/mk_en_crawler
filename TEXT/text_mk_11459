24/05/2005
ЊУЈОРК, САД -- Меѓународните медиуми во понеделникот (23-ти мај) објавија дека генералниот секретар на ОН, Кофи Анан, во извештајот до Советот за безбедност, што ќе биде објавен подоцна оваа година, ќе ја препорача средината на 2005 година како датум за започнување на прегледот кој има за цел отпочнување на разговорите за статусот на Косово. Процесот, според Анан, треба да започне со претпоставката дека косовските водачи ќе продолжат со исполнувањето на меѓународно одредените стандарди на демократијата. Се вели дека во извештајот се предупредува оти исходот од разговорите „не претставува претходен заклучок“. 
Во другите вести од понеделникот, претставниците на Контакт групата за Косово, во која влегуваат ЕУ, Русија и САД, се состанаа во Лондон за да направат преглед на напредокот на провинцијата во областите на човековите права и заштитата на малцинствата. Британското Министерство за надворешни работи го опиша состанокот зад затворена врата како аналитичка седница пред престојниот состанок на Советот на безбедност. 
Највисоките официјалните претставници на Србија и Србија и Црна Гора се состанаа во вторникот во Белград на разговори околу нацрт-платформата за Косово. Таа треба да биде презентирана за време на седницата на Советот на безбедност. (Ројтерс - 24/05/05; Ројтерс, АП, Телевизија Телма, Косова лајв - 23/05/05)
