16/03/2005
БАЊА ЛУКА, Босна и Херцеговина (БиХ) -- Високиот претставник во БиХ, Педи Ешдаун, во вторникот (15-ти март) им рече на водачите во Република Српска (РС) дека без спроведување на клучните полициски реформи, ЕУ ќе биде затворена за БиХ. За време на својата посета на Бања Лука, Ешдаун потврди дека нема да наметнува решенија и рече дека секоја одлука за реструктуирање на полицијата ќе биде донесена од страна на законодавните тела на БиХ, вклучувајќи го и Парламентот на РС. 
Исто така во вторникот, судот во БиХ донесе условна забрана за патување на поранешниот заменик-министер за одбрана на Федерацијата на БиХ, Хасан Ченгиќ, сега член на Домот на народите во Парламентот на БиХ. Ченгиќ е обвинет за злоупотреба на функцијата за дејствата што, наводно, ги презел во 1996 година. (Дневни аваз, Независне новине - 16/03/05; Извори на ОХР, Фена, РТРС, ПБС БиХ, Фена, НТВ Хајат - 15/03/05)
