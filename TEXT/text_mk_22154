19/10/2008
ПОДГОРИЦА, Црна Гора -- Вршителот на функцијата поглавар на Српската православна црква, митрополитот Амфилохије Радовиќ, во петокот (17-ти октомври) предупреди за можни идни конфликти на Балканот поради Косово. Војната е неизбежна повторно еден ден поради условите со кои се соочува српското малцинство во Косово, изјави тој за Ројтерс во Црна Гора. „Во таква неправда, не може да има мир“, рече Радовиќ. 
Во другите вести од петокот, црногорската полиција ја засили безбедноста на премиерот Мило Ѓукановиќ откако Подгорица ја призна независноста на Косово, објавија локалните медиуми. Полицијата сака да ги спречи заканите по неговата безбедност и безбедноста на неговото семејство, велат извори. Медиумите објавија дека повеќето министри сега добија зголемена заштита.
Претходно оваа недела водачот на опозициската Српска листа, Андрија Мандиќ, започна штрајк со глад во знак на протест поради признавањето на независноста на Косово. (Ројтерс, Танјуг, Макфакс - 16/10/08, Танјуг, Б92 - 18/10/08, Вијестрекони, РТЦГ, Фонет - 17/10/08)
