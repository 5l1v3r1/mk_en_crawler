18/06/2009
AТИНА, Грција -- Некои од куршумите од кои загина полицаецот во средата (17-ти јуни) се од пиштолот што претходно го користела ултралевичарска организација, објави полицискиот портпарол Панајотис Статис. Нектариос Савас (41) бил застрелан од најмалку тројца вооружени мажи, кои потоа избегале од местото со мотор. Ниедна група не ја презеде одговорноста за нападот. Статис во средата рече дека вооружените лица испукале 15 до 20 куршуми во Савас, кој бил во својот автомобил додека го обезбедувал домот на сведок кој сведочел против ултралевичарската група Револуционерна народна борба, позната како ЕЛА. „Немаше предупредување, немаше телефонско јавување. Ова беше ладнокрвно убиство“, рече Статис. (Вима, Катимерини, Та неа - 18/06/09; Њус Ин, БТА - 17/06/09)
