16/11/2004
БОРОВЕЦ, Бугарија -- Истражувањето на бугарските Турци - емигранти покажа недостиг од поддршка за сегашната политика на главната партија на малцинствата и помал партнер во Владата на Бугарија, Движење за правата и слободите. За време на состанокот на здруженијата на емигрантите во понеделникот (15-ти ноември) во Боровец, беше објавено дека 85 отсто од испитаниците -- од кои повеќето ја напуштија Бугарија по т.н. процес „Будење“ во 1980-тите -- рекле дека би побарале алтернативна партија за поддршка на парламентарните избори во 2005 година. 
Исто така во понеделникот, бугарскиот Врховен административен суд ја отфрли заедничката тужба поднесена од страна на еколошките здруженија против плановите на Владата за изградба на втора нуклеарна централа во Белене. Бугарската невладина организација „Екогласност“ и меѓународната организација „Гринпис“ велат дека ќе продолжат да се борат против изградбата на нуклеарката. (Монитор, Сега - 16/11/04; Mедиапул, БНР - 15/11/04) 
