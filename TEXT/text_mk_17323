27/04/2007
ПАРИЗ, Франција -- Двајцата главни кандидати за претседател на Франција во четвртокот (26-ти април) ветија дека ќе се обидат да ја убедат Либија да ги ослободи петте бугарски медицински сестри и палестинскиот лекар. Либискиот суд ги осуди на смрт минатиот декември, врз основа на меѓународно оспорените обвиненија за инфицирање на децата во болницата во Бенгази со ХИВ. „Ако бидам избран за претседател, ослободувањето на овие жени и овој маж ќе ми биде приоритет“, им рече конзервативниот кандидат Николас Саркози на роднините на медицинските сестри. 
Сеголен Ројал, кандидатката на социјалистите, рече дека ќе изврши притисок врз ЕУ да стори повеќе за ослободување на медицинските сестри. Двајцата кандидати го посочија проблемот на медицинските сестри како клучно во нивните заложби за унапредување на човековите права. 
Во другите вести, германскиот амбасадор во Бугарија, Мајкл Гиер, во интервјуто објавено во четвртокот рече дека Европската комисија и властите во Триполи би можеле да постигнат договор за ослободување на медицинските сестри до крајот на јуни. Тогаш завршува мандатот на Германија како претседавач на ЕУ. (Стандард, 24 Часа - 27/04/07; Ројтерс, News.bg, бТВ, Фокус - 26/04/07)
