04/10/2009
БЕЛГРАД, Србија -- Работниците во претпријатието за одржување ЈАТ Техника во петокот (2-ри октомври) објавија дека го откажале штрајкот што го започнаа претходно оваа недела, сега кога ЈАТ Ервејс се согласи да му плати дел од заостанатите плати на својот персонал. Вработените 900 лица не добија плата бидејќи ЈАТ Ервејс не му ги плати 1,07 милиони евра што му ги должеше на претпријатието за одржување на авионите. Штрајкот го принуди српскиот национален авиопревозник да ги откаже летовите. „Добивме понуда од ЈАТ која не е фер, но, поради патниците и непријатностите што штрајкот ги предизвика, одлучивме да го прекинеме штрајкот до понеделник, 5-ти октомври, кога очекуваме да ни биде платена ветената сума“, рече генералниот директор на Техника, Влада Круниќ. Штрајкот ќе продолжи ако ЈАТ не ги исплати парите. (Б92, Бета, Танјуг - 02/10/09)
