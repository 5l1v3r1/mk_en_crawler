22/11/2010
TИРАНА, Албанија -- Производителите, трансмитерите и дистрибутерите на електрична енергија во земјата побараа од енергетскиот регулатор да ги зголеми цените за просечно 12 отсто или 8 евро центи за киловатчас, објавија во петокот (19-ти ноември) локалните медиуми. Претпријатијата, исто така, инсистираа на диференцијација на цените во зависност од потрошувачот -- домаќинства, претпријатија и јавни корисници. Секое претпријатие бара зголемување врз основа на своите очекувања од приходите, инвестициите, загубите во системот и одржувањето. ЧЕЗ, кое управува со дистрибуцијата, побара зголемување на цената, но беше одбиено. Одлуката на енергетскиот регулатор се очекува на 7-ми декември. Индустриските претпријатија сакаат регулаторот да го игнорира барањето, велејќи дека ЧЕЗ мора најпрво да го зголеми својот дотур и услугите. (Шекули, Панорама, Ора њус, Њус 24 - 19/11/10)н
