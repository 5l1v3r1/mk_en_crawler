05/11/2003
БУКУРЕШТ, Романија -- Во вторникот (4-ти ноември) Светската банка соопшти дека стапката на сиромаштија во Романија се намалила, но сепак и понатаму останува висока. Една студија заклучува дека 29 отсто од населението -- или 6,5 милиони лица -- живееле под границата на сиромаштија во 2002 година, во споредба со 35 отсто во 2000 година.
Во другите вести од вторникот, Владата го одобри националниот акционен план за Подготовките за пристап во НАТО за 2003-2004 година. Ова ќе биде последен, петти круг според Акциониот план за членство на земјата, пред Романија да влезе во Пактот следната година.
Исто така во вторникот, романскиот министер за одбрана, Јоан Мирчеа Паску пристигна во Скопје, каде што се состана со неговиот македонски колега, Владо Бучковски. Тие разговараа за заедничките проблеми со армиските реформи и стабилноста во регионот, како и за учеството во мировните мисии. (Утрински весник - 05/11/03; МИА, А1 ТВ, АФП, Ромпрес - 04/11/03)
