09/10/2006
САРАЕВО, Босна и Херцеговина (БиХ) -- Водачите на најголемите политички партии во БиХ ќе се состанат во Бостон од 17-ти до 19-ти ноември, на разговори во врска со приоритетите на земјата по општите избори претходно овој месец, објави во понеделникот (9-ти октомври) сараевскиот весник „Дневни аваз“. Поканата за состанокот дојде од страна на американската невладина организација „Дејтонски проект“, чиј претседавач, Брус Хичнер, и поранешниот главен заменик висок претставник Доланд Хејс работат на уставните измени во БиХ.
Во неделата босанската Централна изборна комисија објави дека конечните резултати од изборите на 1-ви октомври би можеле да бидат објавени на 25-ти октомври. Крајниот рок е 31-ви октомври. (Дневни аваз, Независне новине - 09/10/06)
