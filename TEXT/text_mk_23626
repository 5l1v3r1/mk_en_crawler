23/03/2009
АНКАРА, Турција -- Претседателот Абдула Ѓул во понеделник (23-ти март) ја започна првата посета на Ирак од страна на еден турски шеф на држава во последниве 33 години. Ѓул, наводно, ќе разговара за економската соработка и турско-ирачкото партнерство во борбата против терористичката Курдистанска работничка партија (ПКК). За време на дводневната посета, Ѓул ќе се состане со ирачкиот претседател Јалал Талибани и премиерот Нури ал-Малики.
Во другите вести, турскиот министер за надворешни работи, Али Бабаџан, во неделата (22-ри март) потврди дека американскиот претседател Барак Обама на 6-ти и 7-ми април ќе биде во државна посета на Турција, кога ќе присуствува на годишниот форум на Сојузот на цивилизациите предводен од ОН во Истанбул. Закажаната посета на Обама е резултат на зголемената стратешка улога на Турција во регионот, рече Бабаџан во интервју за приватниот телевизиски канал Хабертурк. (Tуркие, Заман, Милијет, Сабах, Радикал - 23/03/09; Хабертурк, АФП, СНН, УПИ, Ксинхуа - 22/03/09)
