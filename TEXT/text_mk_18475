14/02/2007
БУКУРЕШТ, Романијa -- Сенатот во вторникот вечер (13-ти февруари) ја одобри инцијативата за гласање недоверба против министерката за правда, Моника Маковеи, по неколкучасовна вжештена расправа. Опозициските партии ја предложија мерката, обвинувајќи ја Маковеи дека не успеала да го реформира судството. Таа инсистира на тоа дека опозицијата всушност се обидува да ги блокира ваквите реформи и одби да поднесе оставка, освен ако премиерот Калин Попеску-Таричеану не го побара тоа од неа. Неговата Национал-либерална партија рече дека ќе се обрати до Уставниот суд за инструкции. Реформските напори на Маковеи добија широка поддршка од ЕУ и од САД. (Котидианул, Романија либера, Зиуа - 14/02/07; Ромпрес, Медиафакс - 13/02/07)
