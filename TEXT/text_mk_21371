26/08/2008
БУКУРЕШТ, Романија -- Сенаторите се собраа во вторникот (26-ти август) за да одлучат дали ќе дозволат истраги за корупција на високо ниво против поранешниот министер за економија, Кодрут Серес, и актуелниот министер за труд, Паул Пакурару. Гласањето ќе биде тајно и секој сенатор ќе гласа за секој од двата случаи одделно. Серес се соочува со обвиненија за шпионажа и предавство во врска со процесот на приватизација, како и за обезбедувањето трговски информации поврзани со продажбата на државни претпријатија. Пакурару се соочува со обвиненија за мито и злоупотреба на функцијата. Обвинителите велат дека претпријатие во сопственост на неговиот син добило договор со државно претпријатие во замена за тоа висок функционер во трудовиот инспекторат во Горј да биде задржан на позицијата. (Hotnews.ro, Aгерпрес - 26/08/08)
