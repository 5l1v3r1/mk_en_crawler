10/08/2003
БЕЛГРАД, Србија и Црна Гора -- Високи официјални претставници на Владата во петокот (8-ми август) во Белград присуствуваа на разговорите на тркалезна маса во врска со националната безбедност. Форумот ги опфати реформите во одбраната, интеграцијата во ЕУ и НАТО, како и проблемите во Косово. Министерот за одбрана на Србија и Црна Гора Борис Тадиќ рече дека евроатланската интеграција ќе биде најдобриот и најбрзиот начин за намалуваoе на опасностите за националната безбедност. Началникот на Генералштабот на армијата, генералот Бранко Крга додаде дека главната цел на армијата е да се бори против тероризмот. Тој ја истакна потребата за нова, редефинирана воена доктрина која ќе се базира на постепена трансформација на целосно професионална армија. Исто така, на форумот присуствуваше и министерот за надворешни работи на Србија и Црна Гора Горан Свилановиќ, српскиот заменик премиер Небојша Човиќ, претставници на полицијата и претставници на верските заедници. (Танјуг, Бета, Б92, БКТВ - 08/08/03)
