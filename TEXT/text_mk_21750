25/11/2008
ПРИШТИНА, Косово -- Светската здравствена организација (СЗО) вели дека здравствениот систем во Косово е катастрофа. „Тој не е само грешка; тој е скандал“, рече Антонио Дуран, советник на Регионалната канцеларија на СЗО за Европа, во понеделникот (24-ти ноември), претставувајќи го извештајот за здравствениот систем во Приштина. Експертите на СЗО велат дека Министерството за здравство нема управа и организација. „Соништата, изјавите и печатените листови хартија не се доволни за системот; потребни се добро осмислени дејства и подобрување на ситуацијата во Косово“, рече Дуран. (Eкспрес, Коха Диторе - 25/11/08; TВ 21, РТК - 24/11/08)
