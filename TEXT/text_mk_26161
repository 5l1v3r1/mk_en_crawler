15/12/2009
ЗАГРЕБ, Хрватска -- Судот во понеделникот (14-ти декември) даде зелено светло за отпочнување судска постапка против поранешниот министер за одбрана Берислав Рончевиќ и неговиот поранешен помошник Иво Бачиќ. Антикорупциската канцеларија, УСКОК, ги обвини двајцата на крајот од октомври за злоупотреба на службената должност во врска со договорот за јавни набавки од 2004 година, за купување воени камиони. Според обвинителите, договорот ја чинел државата повеќе милиони куни. Судот го потврди обвинението, што значи дека судскиот процес може да за почне најдоцна за два месеци. Рончевиќ, кому му беше одземен имунитетот како пратеник, рече дека ќе може да докаже на судењето дека обвиненијата против него се неосновани. (ХРТ, ХИНА, Јавно, Нова ТВ - 14/12/09)
