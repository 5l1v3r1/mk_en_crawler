24/07/2009
ХАГ, Холандија -- Судиите во Трибуналот на ОН за воени злосторства побараа од обвинителите во случајот против поранешниот водач на босанските Срби Радован Караџиќ да го намалат бројот на обвиненијата против него, со цел да ја забрзаат судската постапка, објавија холандските медиуми во четвртокот (23-ти јули). Моментно Караџиќ се товари по 11 точки од обвинението за геноцид, воени злосторства и злосторства против човештвото, а се предложени околу 500 сведоци. 
Во другите вести од четвртокот, апелационата комисија на Хашкиот трибунал за воени злосторства го ослободи поранешниот косовски министер за култура Астрит Хараќија од обвинение за непочитување на судот. Пресудата ја поништи одлуката донесена во декември 2008 година, кога Хараќија беше прогласен за виновен за заплашување на сведоци во случајот против поранешниот водач на Ослободителната војска на Косово Рамуш Харадинај. Тогаш Хараќија беше осуден на пет месеци затвор. Неговиот помошник, Бајруш Морина, беше осуден на три месеци. Апелационата комисија во четвртокот објави дека пресудата од декември била погрешно заснована на сведочење од втора, па дури и трета рака. (AП, Ксинхуа, ДПА, Ројтерс, Бета, Б92, АП, АФП - 23/07/09)
