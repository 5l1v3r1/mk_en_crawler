26/03/2006
БРИСЕЛ, Белгија -- Премиерите на Грција и Македонија, Костас Караманлис и Владо Бучковски, се состанаа во петокот (24-ти март) во Брисел. Тие се согласија дека преговорите со кои посредуваат ОН за решавање на спорот околу името помеѓу двете земји, треба да се интензивираат по македонските парламентарни избори подоцна оваа година. Грција не го признава уставното име на својот сосед - Република Македонија, поради историски причини и двете земји досега не можеа да се согласат за взаемно прифатливо решение. Состанокот во петокот, окарактеризиран како „пријателски“, го сигнализираше одмрзнувањето на билатералните односи по скоро 18-месечната пауза, предизвикана од несогласувањата во врска со спорот околу името. (Дневник - 25/03/06; A1 TВ, АНА - 24/03/06)
