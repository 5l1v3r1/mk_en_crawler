24/09/2008
БРИСЕЛ, Белгија -- Водачите на најголемата турска опозициска партија, Народната републиканска партија (ЦХП), во вторникот (23-ти септември) го посетија Брисел, каде што ветија поддршка за напорите на Анкара за пристапување во ЕУ, и покрај сериозните несогласувања во врска со секуларниот сектор и слободата на изразувањето. Водачите на ЦХП ги отфрлија обвинувањата на владејачката Партија на правдата и развојот дека нејзините членови одбиваат да соработуваат во напорите за доближување на земјата до ЕУ. „Од почетокот на оваа влада во 2002 година ние ги поддржавме практично сите иницијативи на оваа влада, реформските пакети, уставните амандмани и законските амандмани во правец на членството во ЕУ“, изјави Онур Ојмен, заменик-претседател на ЦХП на прес-конференција. Тој, сепак, потврди дека неговата партија е загрижена поради некои важни пропусти во националната програма. (Tурски дневни вести - 24/09/08; Ројтерс - 23/09/08)
