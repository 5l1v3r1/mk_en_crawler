29/12/2008
БУКУРЕШТ, Романија -- Ниските температури одзедоа два животи во јужната област Констанца, објавија локалните медиуми во понеделникот (29-ти декември). Повеќето жртви се бездомници. Во понеделникот изутрина температурите паднаа под -18 степени Целзиусови во Брашов, Централна Романија, -16 во Миеркуреа Киуч, и -15 во Сибиу.
Во меѓувреме, обилните снежни врнежи го парализираа сообраќајот и секојдневниот живот во централните и источните делови на Турција, објавија локалните медиуми во неделата. Снегот ги затвори меѓуградските патишта и патиштата до 1000 села во централна и источна Турција и предизвика прекини на струјата во поголем дел од 60-те села во централниот регион Анатолија. Температурите паднаа до -28 степени Целзиусови во источната провинција Ерзурум, -27 во Ардахан и -24 во Карс. (Зиаре, Хотњус - 29/12/08; новинска агенција Анадолу, НТВ - 28/12/08)
