20/07/2007
AНКАРА, Турција -- Министерот за енергија и природни ресурси, Хилми Гулер, и грчкиот министер за развој, Деметрис Суфас, во четвртокот (19-ти јули) потпишаа пакт за соработка во областа на енергијата и размената на електричната енергија. Како прв чекор, Турција ќе обезбеди 137 милиони киловатчасови електрична енергија за Грција почнувајќи од подоцна овој месец, со цел да помогне во справувањето со зголемената потрошувачка на електричната енергија во летните месеци. Гулер истакна дека и покрај тоа што договорот е продолжен до август, истиот може да биде реактивиран секогаш кога Грција ќе остане без струја. Друг голем енергетски проект за кој беше разговарано беше турско-грчкиот цевовод за природен гас, кој ќе биде дел од јужниот енергетски коридор во Европа. (Заман - 20/07/07; НТВ, АНА, МПA - 19/07/07)
