03/05/2007
БАЊА ЛУКА, Босна и Херцеговина (БиХ) -- Високиот претставник во БиХ, Кристијан Шварц-Шилинг, во средата (2-ри мај) ја посети Бања Лука и разговараше со највисоките официјални претставници на Република Српска (РС), со цел продолжување на политичките преговори за уставните реформи. Тој истакна дека измената на уставот е единствениот начин да се загарантира стабилноста.
Разговорите, исто така, се фокусираа на општината Сребреница. Бошњачките политичари се залагаат за негово отстранување од надлежноста на РС, поради неодамнешната пресуда на Меѓународниот суд на правдата според која во јули 1995 година таму е извршен геноцид. Шварц-Шилинг рече дека до крајот на оваа недела тој ќе назначи специјален координатор за Сребреница, кој ќе надгледува како се спроведува враќањето на бегалците и програмите за економски напредок. (Независне новине - 03/05/07; ПБС БиХ, РТРС, НТВ Хајат, извори на ОХР, Срна - 02/05/07)
