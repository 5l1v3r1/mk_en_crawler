26/07/2009
БЕЛГРАД, Србија -- Турскиот министер за надворешни работи, Ахмет Давутоглу, во петокот (24-ти јули) во Нови Пазар се состана со српскиот колега Вук Јеремиќ, при што рече дека Анкара ќе инвестира во изградбата на пат кој ќе поминува низ Санџак. Турскиот дипломат рече дека регионот на Санџак претставува „зелено светло“ за понатамошната соработка помеѓу двете земји. Јеремиќ ја опиша посетата на Давутоглу на регионот како еден од најисториските денови во билатералните врски. „Заедно ќе работиме на патот кој поминува низ Санџак, а за тоа ќе треба единство меѓу народот, политичките партии, единство меѓу државите“, додаде тој. (Бета, Танјуг, Б92, Фонет - 24/07/09)
