20/12/2004
СОФИЈА, Бугарија -- Парламентот во саботата (18-ти декември) ги усвои клучните амандмани на законот за политички партии, кои имаат за цел подобрување на системот на домашните партии пред парламентарните избори следната година. Помеѓу другото, изменетиот закон воведува построги правила за регистрација на политичките партии кои немаат свои претставници во сегашниот законодавен дом. Членство во повеќе од една партија со овие амандмани се забранува, а се наметнуваат и остри граници за економската активност. Главната опозициска бугарска Социјалистичка партија се спротивстави на неколку одредби и има намера да го покрене прашањето пред Уставниот суд. 
Во другите вести, бугарската десничарска опозиција започна парламентарна иницијатива за смена на главниот обвинител Никола Филчев, велејќи дека тој користел навредлив јазик во разговорите со опозициските пратеници. Филчев беше поврзуван со серија неодамнешни скандали. (Сега - 20/12/04; Медиапул, БНТ, Монитор - 19/12/04; Сега - 18/12/04; бТВ - 17/12/04)
