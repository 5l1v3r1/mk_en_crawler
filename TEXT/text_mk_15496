24/08/2006
ЗАГРЕБ, Хрватска -- Министерството за земјоделство во средата (23-ти август) објави нови случаи на свинска чума, веднаш по нејзината појава минатиот месец. Портпаролот на министерството, Младен Павиќ, рече дека новите случаи се појавиле во Борово и Бијело Брдо, во близина на Осиек. Вкупно 470 свињи, кај кои беше идентификуван вирусот или постоеше сомневање за негово присуство, беа уништени во средата. На крајот на јули скоро 770 свињи беа уништени во источната Вуковарско-сремска жупанија. (Вечерњи лист - 24/08/06; ХРТ, ХИНA - 23/08/06)
