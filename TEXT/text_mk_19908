20/12/2007
БУКУРЕШТ, Романија -- Двајца турски државјани и еден Сириец се уапсени во Романија за наводно финансирање на терористичката Курдистанска работничка партија (ПКК) со профитот од трговијата со дрога. Романските обвинители во средата (19-ти декември) објавија дека тројцата шверцувале дрога во периодот помеѓу јуни и декември. Властите на бугарско-турската граница ја откриле операцијата минатата недела запирајќи еден камион, во кој имало скриен хероин.
Во другите вести од средата полицијата во Австрија уапси осум лица од Босна и Херцеговина, Србија, Албанија, Романија и Австрија, осомничени за вмешаност во меѓународниот синџир за трговија со дрога. Апсењата уследија по деветмесечната полициска операција. (Nine o'clock, Б92 - 20/12/07; АФП, Прес ТВ, ДПА, Медиафакс, Фонет - 19/12/07)
