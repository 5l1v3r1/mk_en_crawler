12/09/2004
АТИНА, Грција -- Премиерот Костас Караманлис во саботата (11-ти септември) ги информираше бизнис водачите дека неговата Влада подготви план за намалување на трошоците на војската и продажбата на државните претпријатија, за да го намали сé поголемиот буџетски дефицит на земјата и јавниот долг. Буџетот на одбраната ќе биде намален за 400 милиони евра во 2005 година и понатаму ќе се намалува до 2010 година, рече тој. Програмата за приватизација на кабинетот се очекува да донесе 1,5 милијарда евра, објасни премиерот. Караманлис ги спомена плановите за пуштање на акциите на Постал бенк на Атинската берза, како и за пронаоѓање на купувач за задолженото претпријатие Олимпик ерлајнс. Грчкиот буџетски дефицит се очекува да достигне 5,3 отсто во 2004 година, што е значително над предвидената горна граница на ЕУ од три отсто. Јавниот долг се зголеми на 112 отсто од БДП. (AФП - 11/09/04)
