22/07/2009
ПРИШТИНА, Косово -- Мировните сили на КФОР ќе останат во Косово до неопределено време во иднина, изјави во вторникот (21-ви јули) во Приштина командантот на јужната команда на НАТО, американскиот адмирал Марк Фиџералд. Сепак, НАТО ќе го намали бројот на војниците распоредени во Косово во текот на следните 6 до 12 месеци „на помалку од 10.000“, рече Фиџералд. КФОР моментно брои околу 14.000 припадници.
Во другите вести од вторникот, два хектари земјиште на кое се одгледувало канабис е откриено во селото Сухадол, во близина на Липјан, во централно Косово. Полицијата вели дека 30.000 семиња се посадени во областа, која била камуфлирана со пченка и компир. Земјиштето се верува дека било во сопственост на Србин; сепак, дрогата наводно ја одгледувал Албанец. (Зери, Експрес, Коха Диторе, Косова Сот - 22/07/09; Клан Косова, Кохавижн, РТК, Б92, Танјуг, Глас Србије - 21/07/09)
