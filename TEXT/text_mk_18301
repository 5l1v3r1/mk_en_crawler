14/06/2007
ПОДГОРИЦА, Црна Гора -- Главната обвинителка Весна Меденица во средата (13-ти јуни) го претстави својот годишен извештај во парламентот, во кој ги критикува локалните судови. Таа рече дека имало неоправдани одолговлекувања, при што некои случаи се развлекувале и по 12 години. Од минатата година, судовите успеале да завршат само 52,5 отсто од сите нерешени случаи, се вели во извештајот. Сепак, во истиот се наведува дека 20 обвиненија против 120 поединци осомничени за вмешаност во организираниот криминал беа поднесени минатата година, зголемување од 118 отсто во споредба со 2005 година. (Вијести - 14/06/07)
