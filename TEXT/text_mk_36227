05/03/2004
ЗАГРЕБ, Хрватска -- Мрежата на националната телевизија во четвртокот (4-ти март) објави дека Трибуналот на ОН за воени злосторства обвини двајца пензионирани генерали, Иван Чермак и Младен Маркач. И покрај тоа што за ова нема официјална потврда, мрежата објави дека генералите добиле судска покана минатата недела. Двајцата поранешни генерали, интервјуирани од страна на инспекторите на Трибуналот, за локалните медиуми изјавија дека ако бидат обвинети, ќе му се предадат на Хашкиот трибунал. Тие се обвинети за учество во злосторствата против Србите, кога хрватските сили ја окупираа областа на Книн во 1995 година. Чермак беше локален цивилен администратор, додека Маркач командуваше со специјалните полициски единици за време на операцијата наречена "Олуја". (АФП, ХИНА, Хрватска ТВ - 04/03/04)
