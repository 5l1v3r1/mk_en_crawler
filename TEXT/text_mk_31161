04/03/2011
ВАШИНГТОН, САД -- Американскиот Стејт департмент во четвртокот (3-ти март) го објави својот годишен Меѓународен извештај за стратегијата за контрола на наркотиците, во кој ги оценува напорите на земјата за борба против шверцот со дрога и перењето пари. 
Албанија постигна напредок во текот на 2010 година во борбата против нелегалната дрога, според извештајот, поттикната од напорите за исполнување на условите поставени од ЕУ за визната либерализација. И покрај подобрувањата, шверцот со дрога и понатаму е голем предизвик, бидејќи Албанија се користи како транзитна земја меѓу Азија и европските земји. 
Според документот, Косово е дел од шверцот со дрога за Европа и станува производител за одредени дроги. Властите се соочуваат со предизвици како што е слабата контрола на границата и корумпираните службеници, на место каде што борба против овој феномен не е приоритет. Националната стратегија против дрогата усвоена во 2009 година не доби финансиски средства за користење. Косово се смета за транзитна точка за хероинот, кокаинот и марихуаната. 
Според извештајот, Бугарија, Босна и Херцеговина, Хрватска, Србија и Црна Гора се сметаат за транзитни земји за шверцот со дрога, но не и главни производители. Македонија не е ниту голем производител, ниту голема регионална транзитна точка. Дел од Турција, се вели во извештајот „е погоден од трите главни правци за шверц на дрога“. (ВоА, Балкан веб, Алсат, Клан, Топ ченал, Арта ТВ, РТК, веб-страница на американскиот Стејт департмент - 03/03/11)
