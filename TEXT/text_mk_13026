28/02/2006
САРАЕВО, Босна и Херцеговина (БиХ) -- Американскиот амбасадор во БиХ, Даглас Мекелхани, повторно изрази очекување дека осумте најголеми партии во земјата ќе постигнат согласност околу клучните уставни реформи до среда (1-ви март). Во интервјуто објавено во вторникот во „Дневни аваз“ Мекелхани вели дека верува оти партиите ќе го одржат своето ветување од октомври за постигнување на договор до март. Според неговите проценки уште околу 5 отсто од прашањата поврзани со уставните реформи остануваат нерешени. Церемонијата на потпишување беше првично закажана за в недела, но мораше да се одложи поради прашањата што ги покрена хрватскиот блок.
Во другите вести, ветеринарните власти на БиХ во понеделникот ги потврдија првите случаи на птичји грип во земјата, велејќи дека тестирањата во британската лабораторија на двата мртви лебеди пронајдени минатата недела покажале присуство на смртоносниот вирус Х5Н1. Преземени се мерки во двете области каде што се пронајдени птиците. (Дневни аваз, Независне новине - 28/02/06)
