06/07/2009
TИРАНА, Албанија -- Опозициската партија Социјалистичко движење за интеграција (СМИ) во неделата (5-ти јули) објави дека ќе одржи вонредна национална конвенција во вторник, за да обезбеди партиска поддршка за идната коалициска влада со Демократската партија (ДП) на премиерот Сали Бериша. „Партиските членови ќе дискутираат за тоа дали да му се даде дозвола на ракодовството на СМИ да преговара за формирањето нова влада“, рече високиот претставник на СМИ Едмонд Хаџинасто. Партијата објави дека ќе се согласи само ако ДП се фокусира на реформите со цел придвижување на земјата кон членството во ЕУ. СМИ ги исвои клучните четири места на парламентарните избори на 28-ми јуни. Толку ќе й требаа и на опозициската Социјалистичка партија (СП) за формирање влада, според сé уште неофицијалните резултати.
Претседателот на СП, Еди Рама, ги критикуваше СМИ, како и ДП, за формирањето коалиција пред да бидат целосно пребројани гласовите. Неговата партија, исто така, й се налути на Централната изборна комисија за предвременото прогласување на ДП за победник. (ББС, Телеграфи, Топ ченал, Алсат - 05/07/09)
