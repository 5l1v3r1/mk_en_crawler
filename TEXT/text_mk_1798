20/02/2013
Грчкатанационална банка објави во понеделникот (18. февруари) дека ја откупила противничката „Еуробанк“. Заемодавецот изјави дека со оваа зделка ќе се создаде најголемата банкарска група во земјата.
*** 
Бугарија размислува да ја повлече дозволата на чешката електродистрибуција „ЧЕЗ“, објави во неделата (17. февруари), министерството за енергетика, за економија и за туризам. Изјавата дојде во текот на најголемите протести во земјата со години кои собраа илјадници луѓе на улиците кои протестираат против високите сметки за електрична енергија.
*** 
Бројките на Централната банка покажаа дека странските инвестиции воТурција се намалиле за 37,9 отсто во 2012 година, во споредба со претходната година. Минатата година, инвестициите изнесувале 6,087 милијарди во споредба со 9,9 милијарди во 2012 година. Повеќето странски инвестиции минатата година биле во градежниот, финансискиот, прехранбениот и осигурителниот сектор.
*** 
Албанија ќе го укине ДДВ на увоз на индустриски и земјоделски алатки, на челик и на цемент за да ја поттикне економијата, рече премиерот Сали Бериша на состанокот на владата што се одржа минатата седмица. Владата моментално наплаќа 20 отсто ДДВ за увоз на тие категории производи.
*** 
Српскатанајголема одбранбена фирма, „Југоимпорт СПДР“ потпиша договор во понеделникот (18. февруари) за да направи ракети со мал дострел за „Емиратс адвансед рисерч енд технолоџи холдинг, ЛЛЦ“ (Емиратски холдинг за напредни истражувања и за технологија) на Обединетите Арапски Емирати. Договорот чини повеќе од 200 милиони евра.
*** 
Романија избегнала рецесија во четвртиот квартал на 2012 г., покажаа податоците на Националниот институт за статистика. Во тој период, БДП во балканската земја пораснал за сезонски приспособени 0,2 отсто споредено месечно, по падот од 0,4 отсто во третиот квартал. На годишна основа, БДП пораснал 0,2 отсто.
*** 
Турската нафтена компанија „ТПАО“ и холандско-британската група „Шел“ потпишаа договор за истражување на нафта во западниот регион на Црно Море. Зделката од околу 150 милиони долари предвидува дупчење на најмалку еден длабоководен бунар во регионот.
 (Разни извори - 13.02.2013 - 20.02.2013)  
