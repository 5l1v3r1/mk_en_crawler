04/07/2007
САРАЕВО, Босна и Херцеговина (БиХ) -- Полицијата уапси четворица наводни припадници на организирана криминална група и трага по деветмина други, по минатонеделното убиство на важна фигура на подземјето. Министерството за внатрешни работи на Федерацијата на Босна и Херцеговина објави дека биле претресени простории во Сараево, Зеница и Горажде. Според локалните медиуми, поголем дел од членовите на бандата биле етнички Албанци, со долги досиеја за рекетирање и вмешаност во платени убиства. Операцијата беше поттикната од убиството на Рамиз Делалиќ, поранешен босански воен водач, активен за време на конфликтот во периодот 1992-1995 година, на 27-ми јуни. Нему му се судеше за убиството на маж на српска свадбена церемонија во март 1992 година, едно од неколкуте дела што го поттикнаа конфликтот. (Независне новинe - 04/07/07; Ројтерс, РТРС, Фокус - 03/07/07) 
