05/08/2009
СКОПЈЕ, Македонија -- Претставникот на ЕУ во Скопје, Ерван Фуере, во вторникот (4-ти август) рече дека е премногу рано да се оценуваат шансите на Македонија за добивање датум за почеток на разговорите за пристапување со ЕУ. Фуере одби да коментира во врска со престојниот извештај за напредокот на Европската комисија, кој се очекува оваа есен, велејќи дека Македонија мора да ги спроведе неопходните реформи и да ја докаже својата подготвеност за отворање на разговори за пристапување. Тој додаде дека решавањето на долготрајниот спор околу името со Грција е важно, но не и клучно во кандидатурата на Македонија за ЕУ. Фуере, исто така, ја повика опозициската Демократска партија на Албанците да не ги реализира најавите за бојкот на парламентот во следниве недели. (A1, МРТ, Алсат - 04/08/09)
