21/12/2009
AНКАРА, Турција -- Министерот за надворешни работи, Ахмет Давутоглу, во саботата (19-ти декември) рече дека ЕУ треба да им дозволи на турските граѓани да патуваат во земјите на блокот без визи. Барањето се совпадна со укинувањето од страна на ЕУ на визите за граѓаните на Србија, Македонија и Црна Гора. „Неприфатливо е некои земји од Балканот, кои се во првична фаза на својот процес на пристапување и сé уште не отпочнале преговори, да добијат Шенген привилегии, а Турција, земајќи го предвид нејзиното ниво на односи со ЕУ, да не добие“, рече Давутоглу. На 8-ми декември, Унијата се согласи да отпочне разговори со Турција за уште едно поглавје од својот аки. Тоа поглавје, за животната средина, беше отворено во понеделникот, со што бројот на отворени поглавја сега изнесува 12 од вкупно 35. Водачите на ЕУ замрзнаа осум други поглавја во декември 2006 година, поради тоа што Турција не ги отвори своите пристаништа и аеродроми за бродовите и авионите на кипарските Турци. (Ројтерс, новинска агенција Анадолу, World Bulletin - 19/12/09)
