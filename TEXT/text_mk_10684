11/11/2004
ЊУЈОРК, САД -- Генералниот секретар на ОН, Кофи Анан, започна консултации во врска со спорот со името помеѓу Грција и Македонија, според извештаите во весниците од средата (10-ти ноември). Анан, наводно, се состанал со постојаниот грчки претставник во ОН, Адамантиос Василакис, на разговори за тоа кои се плановите на Атина во врска со неодамнешното американско признавање на уставното име на Македонија. Американски дипломатски извори велат дека Анан има намера да се состане и со претставниците од Скопје. Тој, наводно, бара од двете страни да ги продолжат билатералните преговори, спонзорирани од ОН, кои имаат за цел решавање на ова прашање. (AНA - 11/11/04; A1 TВ - 10/11/04)
