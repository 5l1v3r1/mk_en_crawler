01/04/2009
ЗАГРЕБ, Хрватска -- Државниот обвинител во вторникот (31-ви март) подигна обвинение против 86-годишен поранешен член на Југословенската народна армија, за организирање на убиствата на илјадници луѓе по Втората светска војна. Мартина Михордин, портпарол на државниот обвинител, побара апсење и истрага за Симо Дубајиќ, Србин кој бил мајор во армијата, за воени злосторства врз воени затвореници и за злосторства против човештвото. Дубајиќ е осомничен за организирање на убиствата на околу 13.000 лица, повеќето пронацистички хрватски војници помеѓу 16-ти мај и 5-ти јуни 1945 година. (AП, ХРТ - 31/03/09)
