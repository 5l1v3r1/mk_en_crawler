02/03/2011
БЕЛГРАД, Србија -- Премиерот Мирко Цветковиќ во вторникот (1-ви март) објави дека коалициските партнери постигнале договор за реконструкција на владата. Бројот на министерствата ќе бидат намален за пет, и ќе има вкупно 20, рече тој, иако владата ќе се состои од повеќе од 20 членови. Млаѓан Динкиќ, водачот на помалиот коалициски партнер, Г17 Плус, и поранешен министер за економија, потврди дека е постигнат договор. Тој рече дека неговата партија ќе води пет министерства, наместо сегашните шест. Според него, Министерството на Националниот инвестициски план (НИП) ќе се спои со Министерството за економија. Поранешната министерка на НИП, Верица Калановиќ, веќе поднесе оставка, додека Г17 Плус се очекува да номинира нови кандидати за министерствата за економија и за здравство. (Танјуг, Бета, РТС, Б92 - 01/03/11)
