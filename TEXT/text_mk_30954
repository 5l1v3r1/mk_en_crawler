08/12/2010
БЕЛГРАД, Србија -- Претседателот Борис Тадиќ сака да отпочне нова фаза во развојот на односите меѓу Србија и Босна и Херцеговина (БиХ). На состанокот во Белград со високиот претставник Валентин Инцко во вторникот (7-ми декември), Тадиќ потврди дека Србија го поддржува територијалниот интегритет и суверентитет на БиХ. Тој додаде дека уставните измени се можни само преку дијалог меѓу трите конститутивни етнички групи во земјата. Инцко истакна дека ситуацијата во регионот се подобри во текот на изминатите 20 години и ја истакна важноста на регионалната соработка и помирувањето. (Taнјуг, РТС, Радио Слободна Европа - 07/12/10)
