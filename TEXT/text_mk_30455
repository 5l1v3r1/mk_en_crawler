17/03/2011
СОФИЈА, Бугарија -- Росатом во средата (16-ти март) истакна дека ќе бара надоместок ако Бугарија не потпише важен анекс на проектот за нуклеарната централа Белене до крајот на овој месец. „Ако не биде потпишан договорот за нуклеарната централа, Росатом нема да има правна основа да продолжи со работата на проектот“, рече Кирил Комаров, шеф на нуклеарната единица на претпријатието, за новинарите во Софија. „Ако Бугарија го отфрли договорот, Росатом ќе го бара надоместокот предвиден во првичниот договор“, предупреди тој. Бугарија и Атомстројекспорт, подружница на Росатом, потпишаа договор за изградба на централата за првична цена од 4 милијарди евра. (Новините, Фокус, 24 Часа, БНТ - 16/03/11)
