23/11/2006
БУКУРЕШТ, Романија -- Претседателот Трајан Башеску во средата (22-ри ноември) го одобри барањето на премиерот Калин Попеску-Таричеану за отпуштање на министерот за земјоделство, Георге Флутур. Таричеану вели дека Флутур повеќе не може да биде претставник на владејачката Национал-либерална партија (ПНЛ), сега кога ги објави плановите за негово преминување во Либералната платформа, блок формиран од поранешниот претседател на ПНЛ, Теодор Столојан. Тој беше избркан од партијата пред неколку недели, по конфликтот со актуелното раководство.
Локалните аналитичари велат дека смената на Флутур може да го загрози парламентарното мнозинство на ПНЛ. Скоро 30 членови на ПНЛ во сенатот во средата објавија дека ќе ја повлекле поддршката за Таричеану. (Котидианул, Курентул, Гандул, Зиуа - 23/11/06; Meдиафакс - 22/11/06)
