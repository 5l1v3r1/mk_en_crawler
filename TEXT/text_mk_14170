13/11/2005
САРАЕВО, Босна и Херцеговина (БиХ) -- Лажна закана со бомба ја принуди полицијата да ги испразни познатите сараевски УНИТИК кули во саботата (12-ти ноември). Во кулите-близначки на 20 ката се наоѓаат канцелариите на голем број меѓународни агенции, меѓу кои и Светската банка, високиот комесар на ОН за бегалци и ОБСЕ. Непознат јавувач й кажа на полицијата дека во просториите е поставена бомба. Зградата беше повторно отворена во саботата непосредно пред полноќ, откако полицајците утврдија дека се работело за лажна закана. (Ројтерс - 12/11/05) 
