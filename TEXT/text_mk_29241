04/07/2010
AНКАРА, Турција -- Експлозија во југоисточна Турција доцна во саботата (3-ти јули) оштети дел од нафтоводот што пренесува нафта од Ирак, објави претставник на безбедноста. Експлозијата оштети дел од нафтоводот Киркук-Чејхан во провинцијата Мардин, предизвикувајќи пожар кој гореше до недела изутрина. Властите се сомневаат дека членовите на терористичката Курдистанска работничка партија (ПКК) стојат зад бомбашкиот напад, кој доведе до безбедносна операција во регионот. 
Во другите вести, полицијата уби еден курдски бунтовник и повреди друг, кои се обидувале да нападнат полициска зграда во градот Чизре, во југоисточната провинција Сирнак доцна во петокот. Извори велат дека двајца осомничени, кои носеле цивилна облека, отвориле оган на полицајците. Неколку рачни гранати, наводно, биле најдени кај нив. (AФП, Прес ТВ, новинска агенција Анадолу - 04/07/10; AФП, новинска агенција Анадолу - 03/07/10)
