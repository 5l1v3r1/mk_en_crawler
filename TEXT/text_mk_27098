05/02/2010
БУКУРЕШТ, Романија -- Врховниот одбранбен совет во четвртокот (4-ти февруари) го одобри американскиот предлог за распоредување на елементи на планираниот одбранбен штит во Романија. „Копнените пресретнувачи ќе бидат поставени на националната територија“, рече претседателот Трајан Башеску, додавајќи дека капацитетите би требало да бидат пуштени во употреба до 2015 година и дека новиот систем не е насочен против Русија. Преговорите меѓу Вашингтон и Букурешт околу деталите, ќе започнат наскоро. Евентуалниот договор ќе бара одобрение од романскиот парламент. Минатата година американскиот претседател Барак Обама го откажа планираниот противракетен штит кој требаше да биде поставен во Полска и во Чешка. (ББС, Ројтерс, Медиафакс, Агерпрес, Њусин, ДПА - 04/02/10)
