03/04/2011
БЕЛГРАД, Србија -- Српскиот претседател Борис Тадиќ и премиерите на Хрватска и Словенија, Јадранка Косор и Борут Пахор, во петокот (1-ви април) ја потврдија својата волја за зајакнување на економската соработка и заедничко учество на трети пазари. Тадиќ и Косор изразија подготвеност да фрлат светлина на судбината на исчезнатите луѓе од конфликтите во поранешна Југославија во 1990-тите, и најавија дека во септември ќе се одржи донаторска конференција за решавање на проблемите поврзани со бегалците. Пахор рече дека неговата земја ќе ја поддржи кандидатурата на Хрватска за комплетирање на разговорите за пристапување во ЕУ до јуни и напорите на Србија да добие кандидатски статус во ЕУ до крајот на оваа година. (Бета, Танјуг, Б92 - 01/04/11) 
