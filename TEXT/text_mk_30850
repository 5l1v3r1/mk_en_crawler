10/12/2010
БЕРЛИН, Германија -- Луѓето низ целиот свет, како и на Балканот сметаат дека корупцијата се зголемила изминатата година, покажа истражувањето на јавното мислење на Трансперенси интернешнал (ИТ) во четвртокот (9-ти декември). Истражувањето, објавено на Меѓународниот ден за борба против корупција, беше спроведено меѓу 91.000 лица во 86 земји и територии. Истражувањето Глобален барометар на корупцијата ги става Македонија, Босна и Херцеговина, Романија и Турција во групата 3 од вкупно 5, каде што меѓу 20 и 29,9 отсто од испитаниците велат дека платиле мито на различни провајдери на услуги во изминатите 12 месеци. Меѓу земјите во групата 4 (меѓу 6 и 19,9 отсто) се Бугарија, Грција и Србија. Во групата 5 на помалку корумпирани земји (помалку од 6 отсто) се Хрватска и Словенија. Според истражувањето, политичките партии се сметаат за најкорумпирани, и половина од испитаниците не веруваат дека нивната влада може да се справи со митото. Полицијата и судството се најчестите приматели на мито. (Радио Слободна Европа, Фена, ТИ веб-страница - 09/12/10)Theme: Crime_Corrupation/AnticorruptionIssue: Balkans/Corruption
