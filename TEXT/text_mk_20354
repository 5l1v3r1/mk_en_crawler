16/10/2007
БРИСЕЛ, Белгија -- Советот за спроведување на мирот ќе се состане на 30-ти октомври во врска со санкциите што планира да ги наметне, откако политичарите во Босна и Херцеговина (БиХ) не успеаја да постигнат согласност околу полициските реформи. Високиот претставник Мирослав Лајчак во понеделникот (15-ти октомври) се состана со Контакт-групата од шест члена во Брисел, при што беше потврдено дека назадувањето во изминатава година не може да се игнорира. Тој рече дека поголем дел од вината паѓа на грбот на политичките водачи на РС, за кои рече дека ги игнорирале принципите на ЕУ одобрени на почетокот од процесот.
Во понеделникот во Луксембург министрите за надворешни работи на ЕУ го завршија нивниот состанок со изјава за целосна поддршка на Лајчак и неговите напори да воведе реформи во БиХ. Советот на ЕУ, исто така, потврди дека клучниот договор за полициските реформи кој е во согласност со трите принципи на ЕУ останува клучен услов за БиХ да го потпише Договорот за стабилизација и асоцијација со ЕУ. (Дневни аваз, Независне новине - 16/10/07; Фена, РТРС, НТВ Хајат - 15/10/07)
