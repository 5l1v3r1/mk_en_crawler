23/08/2006
ТИРАНА, Албанија -- Генералниот секретар на НАТО, Јап де Хоп Шефер, го пофали напредокот што досега го постигна Албанија, истовремено повикувајќи ја земјата да продолжи со реформите кои на крајот ќе резултираат со членство во НАТО. Во писмото до претседателката на парламентот, Јозефина Топали, и министерот за надворешни работи, Бесник Мустафај -- кое локалните медиуми го цитираа во средата (23-ти август) -- Де Хоп Шефер ја истакна важноста на зајакнувањето на албанските институции. Тој, исто така, ја истакна позитивната улога што Тирана ја има во регионот, особено во однос на ситуацијата со Косово. (Албански вести, МРT - 23/08/06)
