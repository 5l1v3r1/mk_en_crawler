01/12/2008
СКОПЈЕ, Македонија -- Актуелниот амбасадор на земјата во Вашингтон, Зоран Јолевски, е именуван за нов претставник на Македонија во разговорите околу името со Грција, објави во неделата (30-ти декември) владиниот портпарол Шефик Дураки. Премиерот Никола Груевски го информираше претседателот Бранко Црвенковски за одлуката во телефонскиот разговор од саботата. Црвенковски инсистираше на смена на претставникот Никола Димитров, за да прекинат расправиите помеѓу Црвенковски и Груевски. Димитров и Мартин Протоѓер, шеф на кабинетот на Груевски, ќе останат во преговарачкиот тим на инсистирање на Јолевски. Македонија во понеделник официјално ќе го информира претставникот на ОН во разговорите, Метју Нимиц, за назначувањето на Јолевски. (Mакфакс, Дневник - 01/12/08; MИА, A1 - 30/11/08)
