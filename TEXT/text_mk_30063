23/12/2010
ЛОНДОН, Велика Британија -- Амнести интернешнал во средата (22-ри декември) ги повика романските власти да обезбедат итна помош за сместување на 56 ромски семејства, кои минатата недела беа присилно избркани од своите домови во северозападниот град Клуј. Семејствата, кои живеат во импровизирани бараки и колиби, добија известување два дена претходно дека нивните домови ќе бидат срушени. Немаше консултации со засегнатата заедница и не беа испитани никакви остварливи алтернативи на протерувањето. Дел од семејствата беа префрлени во несоодветни сместувачки капацитети, додека другите останаа без дом, истакна набљудувачката група за човекови права, предупредувајќи дека другите семејства се соочуваат со ризик да бидат протерани. (Веб-страница на Амнести интернешнал - 22/12/10)
