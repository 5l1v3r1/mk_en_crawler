26/10/2007
ВИЕНА, Австрија -- Во говорот пред Постојаниот совет на ОБСЕ во Виена во четвртокот (25-ти октомври), високиот претставник во Босна и Херцеговина (БиХ) Мирослав Лајчак ја истакна потребата за нова динамика во политиката на БиХ. Тој особено ја истакна состојбата на статус кво, како резултат на непостигнувањето консензус кој би водел кон потпишување на Договорот за стабилизација и асоцијација со ЕУ. Патот на европската интеграција би обезбедил долгорочна регионална стабилност, рече тој. Тој, исто така, ја повика меѓународната заедница да го промени правецот и да се фокусира на спроведувањето на Дејтонскиот мировен договор, и го информираше Советот за последните мерки што ги наметна во врска со тоа. (веб-страница на ОХР, Фена, РТРС, НТВ Хајат - 25/10/07)
