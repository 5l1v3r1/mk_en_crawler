23/01/2009
ТИРАНА, Албанија -- Спасувачите ги пронајдоа двајцата исчезнати албански рибари во хрватски води, во близина на островот Мљет, но само еден од нив преживеал. Властите велат дека Ромеа Пуризо бил во шок кога го пронашле во четвртокот (22-ти јануари) и не можел да објасни што се случило. Тој и двајца други се наоѓале на гумен чамец во неделата, во близина на јужниот град Валона, кога силните ветришта ги одвеале северно до Црна Гора, а потоа и во Хрватска. Сé уште не е познато што се случило со третото лице.
Во другите вести од четвртокот, Министерството за внатрешни работи објави дека 114 лица, сите жени, биле жртва на трговијата со луѓе помеѓу август 2007 и август 2008 година. Министерството го обелодени овој податок за време на презентацијата во Тирана на програмата за борба против трговијата со луѓе, финансирана од УСАИД. Албанија има четири социјални центри за помош на жртвите. (Шекули, Старт, Балканвеб, Топ ченал, Ора њус - 22/01/09)
