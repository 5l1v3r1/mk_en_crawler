04/06/2009
БЕЛГРАД, Србија -- Американската амбасадорка во Белград, Камерон Мунтер, вели дека нејзината земја смета оти Србија соработува со Хашкиот трибунал за воени злосторства и дека тоа й го кажала и на Холандија. Холандската влада долго време одбива да го унапреди процесот на пристапување на Србија во ЕУ, додека земјата не го уапси обвинетиот за воени злосторства Ратко Младиќ. Во средата (3-ти јуни) Мунтер истакна дека Вашингтон верува оти иднината на Србија е во ЕУ. Локалните политичари постојано предупредуваат дека недостатокот на напредок во интеграцијата во ЕУ, може да ги зајакне радикалните и популистичките партии. 
Главниот обвинител на Хашкиот трибунал, Серж Брамерц, во четвртокот го поднесе својот извештај за соработката на Србија со Трибуналот до Советот за безбедност на ОН. Неговото мислење ќе биде клучно при решавањето дали да се дозволи спроведување на Договорот за стабилизација и асоцијација, што Србија го потпиша со ЕУ пред 14 месеци. (Данас - 04/06/09; Бета, Б92 - 03/06/09)
