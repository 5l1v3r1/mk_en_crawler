02/02/2004
ПРИШТИНА, Косово, Србија и Црна Гора -- Американскиот генерал Џејмс Џонс, висок командант на НАТО, во неделата (1-ви февруари) рече дека КФОР претставува тест за новата мисија на Алијансата. "НАТО сигнализираше дека сака да биде многу пофлексибилна и да има поголема улога на глобална основа...Прекрасно беше да се види како оваа транзиција се случува токму овде во Косово", рече тој на крајот од дводневната посета на српската провинција. Џонс рече дека идните мисии на НАТО ќе бидат помали во однос на цифрите, но поефикасни.
Во другите вести, портпаролот на КФОР во неделата инсистираше на тоа дека НАТО нема сознанија за евентуални српски шпиони во Косово, како што тврдеше полковник Миомир Стојановиќ, шефот на српско-црногорската воено-безбедносна агенција. (AП, AФП, Б92, ББС - 01/02/04)
