11/07/2010
СТРАЗБУР, Франција -- Комитетот за заштита од тортура (КПТ) на Советот на Европа вели дека затворските услови на водачот на Курдистанската работничка партија (ПКК) Абдула Оџалан се подобрени. Во извештајот за турските затвори објавен во петокот (9-ти јули) комисијата вели дека нејзина делегација го посетила Оџалан на 26-27 јануари за да ги процени условите под кои е чуван во малиот затворски остров Имрали. Оџалан беше единствениот затвореник на островот до ноември минатата година, но оттогаш таму се префрлени неколку други затвореници и сега тој има контакт со нив. Делегација на КПТ заклучи дека условите се подобри отколку оние што ги затекна за време на посетата во 2007 година. „Неговата психичка состојба е, исто така, подобрена од 2007 година и сега може да се опише како задоволителна“, се вели во извештајот. (Хуријет, Радио Слободна Европа, новинска агенција Анадолу - 09/07/10)
