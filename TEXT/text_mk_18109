15/05/2007
БЕЛГРАД, Србија -- Парламентот во понеделникот (14-ти мај) ја заврши расправата за новиот нацрт-закон за владините министри, поднесен од страна на новоформираното демократско мнозинство на Демократската партија, коалицијата Демократска партија на Србија-Нова Србија и Г17 Плус. Нацрт-законот предвидува зголемување на бројот на министрите од 18 на 22. По гласањето, кое најверојатно ќе се одржи во вторник, пратениците се очекува да распараваат и да гласаат за новата коалициска влада на мандаторот Воислав Коштуница. Ако пратениците не ја изгласаат, ќе мора да се свикаат нови парламентарни избори. (Данас - 15/05/07; Taнјуг, Бета, РТС, Б92, Фонет - 14/05/07) 
