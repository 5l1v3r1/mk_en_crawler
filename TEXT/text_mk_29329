04/10/2010
АНКАРА, Турција -- Државниот министер за европски прашања, Егемен Багис, во неделата (3-ти октомври) рече дека одбивањето на ЕУ да преговара за одредени области потребни за турското членство во ЕУ е „политички мотивирано“ и ги „продлабочува фрустрациите на турскиот народ“. 
„ЕУ не може да ја остави Турција вечно да чека пред вратата на членството“, рече Багис во изјавата по повод петгодишнината од започнувањето на официјалните разговори на Анкара за пристапување во блокот. „Процесот на преговори е попречен од политичките интриги на начин на кој ниту една друга земја-кандидатка не искусила досега“, рече Багис. „Овој пристап не е ниту правичен, ниту одржлив“, рече тој. (Ксинхуа, Ројтерс - 03/10/10)
