06/06/2010
ЗАГРЕБ, Хрватска -- Министерот за земјоделство, рибарство и рурален развој Петар Чобанчиќ во петокот (4-ти јуни) ги посети поплавените области во Славонски Брод, при што се состана со локалните земјоделци. Поројните врнежи во источна Хрватска почнаа пред околу една недела и предизвикаа штети во висина од околу 138 милиони евра, според првичните проценки на локалните медиуми. Бројката ќе се зголеми по проценките на инфраструктурните штети, кои се, исто така, значителни. Иако нивоата на водата се намалуваат, локалните власти предупредуваат дека опасност и понатаму има, поради потенцијалните излевања од некои од реките во регионот. (ХРТ, Пословни дневник, Хина, Банкамагазин - 05/06/10)
