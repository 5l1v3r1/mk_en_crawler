20/05/2010
ХАГ, Холандија -- Српските власти му предадоа на Трибуналот на ОН за воени злосторства 18 дневници кои припаѓале на поранешниот командант на босанските Срби Ратко Младиќ, објави судот во средата (19-ти мај). Белешките на Младиќ на 3.500 страници -- напишани меѓу 1991 и 1995 година -- беа откриени за време на пребарувањето во станот на неговата сопруга во Белград на крајот од февруари. Портпаролката на трибуналот Олга Кавран рече дека истите се преведуваат за анализа. Обвинителството сака да ги искористи како доказ во судските процеси против обвинетите за воени злосторства Јовица Станишиќ, Франко Симатовиќ и поранешниот водач на босанските Срби, Радован Караџиќ. (Бета, Танјуг, Б92 - 19/05/10)
