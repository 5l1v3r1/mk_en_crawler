29/04/2009
TИРАНА, Албанијa -- Премиерот Сали Бериша во вторникот (28-ти април) официјално ја поднесе апликацијата на Албанија за кандидатски статус во ЕУ до актуелниот претседател на Унијата, Чешка. За време на церемонијата во Прага, Бериша рече дека ова е „остварување на сонот“. Тој му се заблагодари на чешкиот колега Мирек Тополанек и на генералниот директор за проширување на Европската комисија (ЕК) Мајкл Ли, уверувајќи ги дека „Албанија го смета овој процес за голема обврска“. ЕК побара од Албанија да ја одложи својата апликација за по парламентарните избори на 28-ми јуни, со цел да ја докаже својата способност за одржување слободни и демократски избори.
Во другите вести од вторникот, двете најголеми политички партии во Албанија, владејачката Демократска партија и опозициската Социјалистичка партија, потпишаа договор за процесот на издавање нови електронски лични карти. Тие се согласија дека сите граѓани кои немаат лична карта може да аплицираат за документот плаќајќи само 1,5 евра сега, а остатокот -- 9 евра -- подоцна. Гласачите мора да покажат важечка лична карта на избирачките места во јуни. (Лајме, ББС, ВоА, Топ ченал, Телеграфи, Балкан веб, Шекули - 28/04/09)
