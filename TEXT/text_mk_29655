31/01/2011
КАИРО, Египет -- Вкупно 1.444 турски граѓани се евакуирани од Египет со неколку авиони мобилизирани од државата во текот на изминатите два дена, објавија властите во неделата (30-ти јануари). Министерството за надворешни работи објави дека внимателно ја следи ситуацијата во африканската земја, каде што веќе една недела се одвиваат масовни протести без преседан против владеењето на претседателот Хосни Мубарак. Најмалку 102 луѓе загинаа од почетокот на протестите. 
Грчките власти во неделата одлучија да испратат воен авион да ги евакуира сите Грци кои сакаат да го напуштат Египет. Кипар, пак, објави дека се подготвува да ги прими странските државјани евакуирани од Каиро. Другите држави на Балканот ги повикаа своите државјани да избегнуваат патување во Египет, советувајќи им на оние што се веќе таму да ги почитуваат ограничувањата што се наметнати или да заминат. (АНА-МПА, АФП, новинската агенција Анадолу, Заман, КНА - 30/01/11)
