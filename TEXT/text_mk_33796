25/11/2003
САРАЕВО, Босна и Херцеговина (БиХ) -- Драган Човиќ, член на трипартитното претседателство на БиХ, во понеделникот (24-ти ноември) упати порака за Бајрам до сите Муслимани, посакувајќи им мир и благосостојба. Оваа порака, испратена во името на претседателството, ја потврдува желбата на земјата да се развива во модерна држава, која ќе ги почитува принципите на верската толеранција.
Во другите вести, Министерскиот совет на БиХ во понеделникот одлучи да формира експертска група за меfународните мировни мисии. Тимот ќе вклучува претставници од министерствата за надворешни работи, безбедност и правда, економија и финансии, како и од министерствата за одбрана на двата ентитета. (СРНА, ББС, Онаса - 24/11/03)
