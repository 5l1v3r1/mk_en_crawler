01/07/2007
СТРАЗБУР, Франција -- Бирото на Парламентарното собрание на Советот на Европа (ПАЦЕ), во петокот (29-ти јуни) издаде соопштение во кое изразува длабока загриженост во врска со престојната пресуда на 11-ти јули на Либискиот врховен суд, во случајот на шесте странски медицински сестри, кои поднесоа жалби за смртните казни изречени во контроверзниот случај на инфицирање со ХИВ. Во изјавата се изразува „огорченост поради маката“ на медицинските сестри, односно петте бугарски медицински сестри и палестинскиот лекар, со бугарски пасош. Тие беа осудени врз основа на обвинувањата за наводно инфицирање на деца во болницата во Бенгази со ХИВ, иако водечките експерти за сида велат дека тие не се виновни.
Во својата изјава, Бирото на ПАЦЕ објави дека престојната одлука на либиското судство ќе биде последна можност да се признае независноста на медицинските лица. Во изјавата се истакнува потребата за соодветен лекарски третман и помош на инфицираните либиски деца и нивните семејства. (веб-страница на СоЕ - 29/06/07)
