19/10/2008
БУКУРЕШТ, Романија -- Романскиот премиер Калин Попеску Таричеану во петокот (17-ти октомври) им рече на претставниците на големите политички партии дека зголемувањето на платите на државните службеници од 50 отсто е нешто што не може да се дозволи и што ќе предизвика економска криза. Таричеану се состана со партиски претставници на разговори околу платите во јавниот сектор откако Уставниот суд донесе одлука дека законот кој предвидува 50 отсто зголемување на платите на наставниците е уставен. Одлуката на парламентот минатиот месец за зголемување на платите на наставниците предизвика протести на другите државни службеници, кои бараат слични покачувања. (Медиафакс, Агерпрес, Хотњус, Зиаре - 17/10/08)
