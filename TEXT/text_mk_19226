29/01/2008
СКОПЈЕ, Македонија -- Државниот секретар на Министерството за одбрана, Лилјана Стеријовска, во понеделникот (28-ми јануари) поднесе оставка, откако минатата недела беше обвинета за фалсификување на дипломата, што й помогнало да ја добие работата. Нејзината Нова социјалдемократска партија вели дека ќе ги почека резултатите од тековната истрага пред да одлучи што ќе прави. Стеријовска претходно ги отфрли обвинувањата во врска со нејзината диплома по економија од Белградскиот универзитет. 
Во другите вести од понеделникот, Американската амбасада во Македонија го осуди неодамнешниот напад врз македонскиот новинар Горан Гаврилов. Сопственикот на радио-станицата Канал 77 беше нападнат доцна во петокот пред својот дом во Штип. Во соопштението Амбасадата вели дека нападот, покрај другите обиди за попречување на протокот на информации, предизвикува загриженост за демократската транзиција на Македонија. (Макфакс - 29/01/08; A1, Нетпрес - 28/01/08)
