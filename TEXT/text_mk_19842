20/01/2008
СКОПЈЕ, Македонија -- Македонија нема да направи никакви отстапки во спорот околу своето уставно име со Грција, заклучија по едночасовниот состанок во кабинетот на претседателот во саботата (19-ти јануари) претседателот Бранко Црвенковски, премиерот Никола Груевски, министерот за надворешни работи Антонио Милошоски и македонскиот претставник во разговорите со Атина, Никола Димитров. Владата цврсто стои на својата позиција дека спорот околу името со Грција е билатерално прашање и вели дека единствено можно решение на кризата би било спроведување на двојната формула -- користење на македонското уставно име на меѓународно ниво и изнаоѓање взаемно прифатливо име во комуникацијата со Грција. Состанокот се одржа пред пристигнувањето на специјалниот претставник на ОН, Метју Нимиц, кој доаѓа во Скопје в понеделник, на разговори помеѓу двете страни во спорот. (Макфакс, Фокус, Скај - 19/01/08)
