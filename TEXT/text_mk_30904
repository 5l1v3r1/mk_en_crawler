09/12/2010
БУКУРЕШТ, Романија -- Владата во средата (8-ми декември) ја одобри итната уредба за кратење на платеното породилно отсуство од две години на една. Во моментов, мајките добиваат меѓу 142 и 810 евра како породилен надоместок месечно. Премиерот Емил Боц вели дека 200.000 жени примаат вакви додатоци низ цела Романија, и одлуката за кратење на временската рамка на половина претставува обид за кратење на трошоците. Според наредбата, мајките кои сакаат да поминат уште една година со своите деца, може да земат неплатено отсуство, што ќе им овозможи да си ги задржат работните места. Оние што ќе се решат да работат, ќе добијат дополнителни 120 евра месечно, за разлика од 10-те евра во моментов. Мерката се очекува да стапи на сила следниот месец. (Meдиафакс, Агерпрес, АП - 08/12/10)
