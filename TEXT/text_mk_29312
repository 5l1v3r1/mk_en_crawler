04/11/2010
TИРАНА, Албанија -- Владата во средата (3-ти ноември) го усвои буџетот за 2011 година, најголем во историјата на државата. Патната инфраструктура ќе добие најголеми капитални инвестиции, рече премиерот Сали Бериша, додавајќи дека нови покачувања на платите и пензиите ќе бидат спроведени од следната година, во висина меѓу 5 и 10 отсто. Мнозинството ги има гласовите потребни за усвојување на предлог-законот во парламентот, но истиот мора најпрво да биде дискутиран во парламентарните комисии. 
Во другите вести од средата, вицепремиерот Илир Мета им кажа на членовите на својата партија, Социјалистичко движење за интеграција, дека Албанија постигна многу во последниве 20 години. Говорејќи на годишниот состанок со младите сили на партијата, Мета рече дека земјата се променила од точка на егзодус до земја што се доближува до европската интеграција. Албанија, исто така, ги исполни условите на Европската комисија за визната либерализација во рекордно време, рече Мета. (Teлеграфи, Алсат, Топ ченал, Клан, ВоА, Шекули - 03/11/10)
