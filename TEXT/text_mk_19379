27/09/2007
АТИНА, Грција - Новиот парламент во средата (26-ти септември) положи свечена заклетва, десет дена по вонредните избори што се одржаа. Владејачката партија Нова демократија сега има 152 места во парламентот, по што следи ПАСОК со 102 места, Комунистичката партија со 22 места, СИРИЗА со 14 места и националистичката партија ЛАОС со 10 места. 
Првата седница започна подоцна од планираното поради состанокот на пратениците на ПАСОК, на кој шефот на партијата, Јоргос Папандреу, побара гласање за доверба. Неговиот противкандидат за местото, Евангелос Венизелос, го критикуваше овој потег како напад врз единството на партијата. По вжештената дебата, седницата на ПАСОК заврши без гласање за доверба. (Eтнос, Врадини, Елефтеротипија, Катимерини, Елефтерос - 27/09/07; Sкај, АНА-МПА, ЕРТ - 26/09/07)
