29/05/2005
АНКАРА, Турција -- Во петокот (27-ми мај) Парламентот ги усвои финалните амандмани на новиот кривичен закон. Измените имаат за цел поттикнување на слободата на изразувањето и зајакнување на права на жените и децата. Централо-левичарската опозициска Републиканска народна партија, која ги усвои нацрт-амандманите, одби да учествува на гласањето. Новиот закон следно треба да биде одобрен од страна на претседателот Ахмет Неџдет Сезер. Европската комисија го одреди 1-ви јуни како краен рок за воведување на новиот кривичен закон. 
Во другите вести од петокот, Светската банка објави дека одобрила 400 милиони американски долари заем за истанбулскиот Проект за намалување на сеизмичкиот ризик и подготовки за вонредни состојби во Турција. Финансиските средства ќе бидат искористени за трансформирање на Истанбул во град кој ќе може да издржи големи земјотреси и други природни катастрофи. (Turks.US - 28/05/05; НТВ, АП, веб-страница на Светската банка - 27/05/05)
