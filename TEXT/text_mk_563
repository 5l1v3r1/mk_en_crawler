20/10/2004
(Разни извори -- 13/10/04 – 20/10/04)
Стотици луѓе се собраа да му оддадат последна почит на бугарскиот поет и просветител Јосиф Петров, кој почина на 16-ти октомври на 95-годишна возраст. Петров, жесток противник на поранешниот комунистички режим, беше почесен претседатаел на седмото Големо национално собрание во 1990-1991 година . 
*** 
Учесниците од 11 земји се собраа на четириесети четвртиот Меѓународен театарски фествал МЕСС во Сараево на 17-ти октомври. Босанската актерка Гордана Бобан ја поздрави публиката официјално отворајќи го настанот, кој ќе трае до крајот на овој месец. 
*** 
„Ad Modum Bosniesem“, најновата колекција на босанската модна креаторка Адида Корман ќе биде прикажана на 21-ви октомври за време на 16-тата Белградска модна недела. Според креаторката, колекцијата е инспирирана од средновековната босанска држава и последната кралица на државата, Катарина. 
*** 
Националното жири го избра романот „Балканско жртвено јаре“ на писателот, етнички Албанец, Луан Старова, да ја претставува Maкедонијa на книжевниот натревар Балканика. Книгата на Старова беше избрана во конкуренција на четири наслови. Церемонијата за наградите Балканика ќе се одржи следниот мај во Тирана. 
*** 
Специјалната изложба посветена на беатификацијата на Мајка Тереза во Ватинак беше отворена минатата недела во Музејот на Национална историја во Тирана. Настанот се случува паралелно со изложбата на фотографии за животот и работата на Мајка Тереза „Портрети на духот“ 
*** 
Загребскиот филмски фестивал беше затворен на 16-ти октомври во хрватскиот главен град. Гран прито го освои филмот „Слеп отвор“ на кинескиот режисер Ли Јанг. Филмот на израелскиот режисер Јоав Самир „Контролен пункт“ ја освои наградата за најдобар документарен филм. На фестивалот учествуваа вкупно 60 филмови од 30 земји. 
*** 
Уметничката изложба насловена како „Црногорски средновековни населби“ беше отворена во црногорски град Никшиќ на 15-ти октомври. Невладината организација Ехпедито и Никшичкото здружение на архитекти го организираа настанот, кој ја претставува историјата на 45 градови во средновековниот период. 
