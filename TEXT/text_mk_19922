19/09/2007
БРИСЕЛ, Белгија -- ЕУ во вторникот (18-ти септември) потпиша договори за олеснување на визниот режим и реадмисија со пет балкански земји. Договорот ги скратува визните трошоци и ги поедноставува правилата за добивање виза за одредени групи граѓани -- државни функционери, студенти, академици и бизнисмени -- во Албанија, Босна и Херцеговина, Македонија, Црна Гора и Србија, почнувајќи од 1-ви јануари 2008 година.
Од друга страна, земјите од Западен Балкан, се очекува да покажат јакнење на владеењето на правото, интензивирање на напорите против организираниот криминал и корупцијата, и зголемување на административниот капацитет во врска со пограничната контрола и безбедноста на документите. (Дневни аваз, Фена, НТВ Хајат, РТРС, СРНА, АФП, Макфакс, МИА, МИНА, Танјуг - 18/09/07)
