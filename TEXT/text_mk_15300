28/04/2006
ЗАГРЕБ, Хрватска -- Министерот за надворешни работи, Колинда Грабар-Китаровиќ, во четвртокот (27-ми април) се состана со својот фински колега, Ерки Туомиоја, во Загреб. Во фокусот на разговорите беа проширувањето на ЕУ, кандидатурата на Хрватска за членство во ЕУ и билатералните односи. Разговорите ја покрија и иницијативата на Хрватска за проширување на ЦЕФТА како рамка за мултилатералната соработка во Југоисточна Европа, и подготовките на Хрватска за претседателствување со Процесот за соработка во Југоисточна Европа. Туомиоја рече дека е задоволен од напредокот на преговорите за пристап на Хрватска со Европската комисија. Финска ќе го преземе ротирачкото претседателство на ЕУ од Австрија на 1-ви јули. (ХИНА - 27/04/06)
