04/01/2010
AТИНА, Грција -- Обвинителите во неделата (3-ти јануари) поднесоа обвинение против петмина полицајци за наводна тортура на осомничен крадец. Тројцата млади полицајци се осомничени за злоупотреба на службената должност и тортура, а двајца други се верува дека им помогнале во малтретирањето на 30-годишниот чилеански државјанин, кој бил држен во полициската станица во Атина. „Осомничениот се здобил со сериозни повреди и бил одведен во болница во Атина во петокот“, рече портпаролот на полицијата. Министерот за заштита на граѓаните, Михалис Хрисохоидис, рече дека одговорните ќе бидат казнети. Тој додаде: „Секој кој верува дека не е обврзан со уставот и законите на оваа држава, не треба да биде припадник на полицијата и безбедносните сили“. (Ројтерс, АНА-МПА - 03/01/10)
