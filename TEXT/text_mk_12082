14/02/2005
ДОБОЈ, Босна и Херцеговина (БиХ)) -- Реформата на полицијата претставува последната и најзначајна реформа која БиХ мора да ја спроведе за да ја зајакне својата кандидатура за членство во ЕУ, изјави високиот претставник Педи Ешдаун за време на својата посета на Добој изминатиов викенд. Посетата го одбележува крајот на националната кампања што се фокусираше на потребата од создавање на единствена полициска структура, ослободена од политички притисок.
Во меѓувреме, во неделата (13-ти февруари), претседателот на Република Српска Драган Чавиќ изјави дека мандаторот Перо Букејловиќ ја подготвил листата на нови членови на владата. Чавиќ навести дека поголем дел од избраните ќе й бидат нови на јавноста, со исклучот на актуалниот министер за внатрешни работи, Дарко Матијашевиќ, и министерот за одбрана, Милован Станковиќ. Собранието на РС се очекува во вторник да гласа за новата влада.
Во другите вести, БиХ ја потпиша Меѓународната конвенција за сајберкриминалот на крајот од минатата недела, со дополнителен протокол со кој се криминализираат расистичките и ксенофобичните дејства што се вршат преку компјутерските системи. Потпишувањето на овој документ преставува дел од обврските на земјата како членка на Советот на Европа. (Независне новине, Дневни аваз - 14/02/05; РТРС, ПБС БиХ - 13/02/05; Фена - 11/02/05; Веб-страница на СоЕ - 09/02/05)
