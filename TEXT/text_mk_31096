07/03/2011
ВИЕНА, Австрија -- Околу 800 Босанци одржаа протести во неделата (6-ти март) во близина на Српската амбасада во Виена, барајќи итно ослободување на генералот на босанската армија Јован Дивјак. На нивните транспаренти пишуваше „Ослободете го Јово“. Босанскиот амбасадор во Австрија, Харис Хрле, му рече на насобраниот народ дека демонстрациите не се насочени против ниту една држава, туку имаат за цел да се изрази поддршка за генералот. Дивјак беше притворен во четвртокот на аеродром во Виена, врз основа на потерницата издадена од Србија. По него се трагаше во врска со нападот од мај 1992 година во Сараево врз конвој на Југословенската народна армија, при кој загинаа повеќе од 40 војници. (Танјуг, Независне новине, Радио Слободна Европа, sarajevo.x-com - 06/03/11)
