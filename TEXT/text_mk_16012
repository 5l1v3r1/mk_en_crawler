18/04/2006
САРАЕВО, Босна и Херцеговина (БиХ) -- Ал каеда и другите терористички групи е можно да се обидуваат да регрутираат муслимани од БиХ и од поранешна Југославија, објави во понеделникот (17-ти април) „Асошиејтед прес“, цитирајќи ја анализата на 252 страници што ја подготвија американските и хрватските разузнавачки служби. Во истиот се вели дека екстремистите користат готовина од операции на трговија со дрога и се обидуваат да ги искористат порозните граници за да најдат, регрутираат и обучат членови. Според извештајот, активностите започнаа пред четири години кога беа зајакнати безбедносните мерки во Запад, со што беше отежнато спроведувањето на напади од страна на терористите. Министерот за безбедност на БиХ, Бариша Чолак, потврди за извештајот, но рече дека властите немаат конкретни докази за пошироко регрутирање. (AП - 17/04/06) 
