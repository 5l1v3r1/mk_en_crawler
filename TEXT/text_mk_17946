16/04/2007
ЗАГРЕБ, Хрватска -- Европските либерали ја потврдија нивната поддршка за кандидатурата на Хрватска за членство во ЕУ за време на дводневната конференција на крајот од минатата недела во Загреб, организирана од страна на европските либералдемократи и Реформистичката партија (ЕЛДР). Анемари Нејтс-Ујтебрек, водач на ЕЛДР, рече дека европските либерали сметаат оти врз кандидатурата на Хрватска не би требало да влијаат внатрешните институционални проблеми на Унијата во врска со проширувањето, и рече дека ЕУ треба да ја зачува својата политика на отворени врати кон земјите од Западен Балкан.
Во другите вести, Загреб во неделата (15-ти април) беше домаќин на конференцијата на претседателите на парламентите од земјите во Процесот за соработка во Југоисточна Европа. Хрватска претседава со иницијативата на СЕЕЦП. (ХРТ, БНР, Побједа - 15/04/07; Вечерњи лист, Вјесник, ХИНА, ХРT - 14/04/07; веб-страница на романската влада - 13/04/07)
