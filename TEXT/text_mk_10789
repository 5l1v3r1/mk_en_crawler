05/09/2004
САРАЕВО, Босна и Херцеговија (БиХ) -- Премиерот на БиХ Аднан Терзиќ и министерот на Србија и Црна Гора за човекови и малцински права, Расим Љајиќ, во петокот (3-ти септември) имаа разговори за начините за подобрување на билатералната соработка во апсењето на осомничените за воени злосторства. Тие се согласија дека размената на информации помеѓу граничните служби на двете земји треба да се унапреди. Љајиќ, кој е, исто така, и претседател на националниот совет на Србија и Црна Гора за соработка со Трибуналот на ОН за воени злосторства, изјави дека Белград е подготвен за интензивирање на соработката со Хашкиот трибунал. 
Во другите вести, властите на БиХ, наводно, испитуваат едно сараевско претпријатие за кое се вели дека сосопственик е саудискиот бизнисмен Јасин ал Кади, чие име се поврзува со Ал каеда. Во одделни написи, бањалучкиот дневен весник <I>Независне новине</I> и загребскиот <I>Вечерњи лист</I> објавија дека полицијата спроведува истрага за да одреди дали претпријатието Рисала е користено за перење пари и финансирање на терористички организации. (Независне новине, Вечерњи лист, Дејли њус - 04/09/04; ПБС БиХ, Фена - 03/09/04) 
