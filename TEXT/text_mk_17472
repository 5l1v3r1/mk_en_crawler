26/02/2007
ХАГ, Холандија -- Највисокиот суд на ОН во понеделникот (26-ти февруари) донесе пресуда дека и покрај тоа што Србија не го искористила своето јасно влијание врз босанските Срби за да го спречи геноцидот на босанските муслимани во Сребреница, Србија не е директно одговорна за геноцидот во Босна и Херцеговина за време на конфликтот во периодот 1992-1995 година. Во долгата пресуда, Меѓународниот суд на правдата вели дека водачите во Србија „требало да вложат максимални напори во рамките на своите овластувања и да ги спречат трагичните настани што тогаш почнале да се случуваат“ во енклавата на ОН, чиј обем „можел да се претпостави“. Сараево го обвини Белград дека води политика на геноцид на својата територија. Србија ја негираше одговорноста, тврдејќи дека не постоел план за истребување на Бошњаците. Ова е прв случај во кој цела држава е обвинета за геноцид. (Б92, Бета, АП, АФП, Ројтерс - 26/02/07)
