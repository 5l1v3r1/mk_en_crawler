20/05/2008
ТИРАНА, Албанија -- Во понеделникот (19-ти мај) директорката на УСАИД Хенриета Фор побара од албанската влада повеќе да се посвети на борбата против корупцијата и завршување на реформите. Земајќи ги предвид изборите кои треба да се одржат следната година и неодамнешната покана за членство во НАТО, „важно е владата да покаже дека работи на спроведување на изборните и судските реформи“, рече Фор. „Албанија треба да работи напорно во борбата против корупцијата, применувајќи остри мерки за криминалците преку независни и неисполитизирани судења“, додаде таа.
Исто во понеделникот, поранешниот заменик-министер за транспорт Николин Јака и шест други функционери беа прогласени за виновни за обвиненијата за корупција, резултат на незаконски спроведените тендери за патните проекти.(Шекули, Коха Јоне - 20/05/08; ВОА, БалканВеб, ТопКанал, Алсат, БалканИнсајт - 19/05/08)
