12/11/2010
АНКАРА, Турција -- Министерот за надворешни работи, Ахмет Давутоглу, во четвртокот (11-ти ноември) рече дека е потребна отворена расправа за интеграцијата на турските имигранти во европските држави, вклучително и Австрија. Неговата изјава дојде во период на дипломатска расправија меѓу Анкара и Виена, откако турскиот амбасадор во Австрија, Кадри Еџвет Тезчан, неодамна рече дека Турците што живеат во Австрија честопати се обвинувани за создавање гета и се третирани „како вирус“. Неговиот коментар поттикна остри реакции од австрискиот канцелар Вернер Фејман и Министерството за надворешни работи. (AФП, Хуријет - 11/11/10)
