12/02/2008
СОФИЈА, Бугарија -- Најголемите приватни претпријатија во понеделникот (11-ти февруари) се спротивстави на владините планови за воспоставување нов енергетски холдинг кој ќе го обединува целиот енергетски капитал под државна сопственост. Одлуката за спојување на петте државни енергетски претпријатија до крајот на годинава беше објавена од страна на премиерот Сергеј Станишев, по состанокот изминатиот викенд на владејачката коалиција. Идниот холдинг ќе ги вклучува термоцентралите Мини Марица Исток и Марица Исток 2, нуклеарната централа Конзлодуј, државното претпријатие за електрична енергија и Бургаз холдинг. Станишев објасна дека консолидирањето на енергетскиот сектор претставува тренд во ЕУ и Бугарија треба да го прифати за да остане конкурентна. (БТА, БГНЕС, Dir.bg - 11/02/08; Класa - 10/02/08)
