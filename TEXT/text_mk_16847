06/04/2006
САРАЕВО, Босна и Херцеговина (БиХ) -- Водачите на четирите најголеми партии во БиХ - Бошњачката партија за демократска акција, Српската демократска партија, Социјалдемократската партија и Партијата за демократски прогрес - ја потврдија во средата (5-ти април) својата поддршка за нацрт уставните измени изготвени минатиот месец. Тие се состанаа во Сараево за да го потврдат нацрт-пакетот поднесен до парламентот на БиХ во согласност со верзијата за која беше постигната согласност по неколкунеделни преговори. Преостанатите потписници, Унијата на независните социјалдемократи и Хрватската демократска заедница, се очекува да го потпишат истиот подоцна. 
Во другите вести од средата, законодавниот дом на Република Српска (РС) ги одобри амандманите за формирање на специјални единици во судовите на ентитетот и помеѓу обвинителите за водење на случаите на воени злосторства и организиран криминал. Премиерот Милорад Додик го вети овој чекор кога дојде на функцијата оваа година.
Исто така во средата, владата на РС одобри стратегија за помош на бегалците, раселените лица и повратниците. Истата предвидува одвојување на 11,2 милиони евра за процесот на враќање во 2006 година. (Независне новине - 06/04/06; РТРС, веб-страница на владата на РС - 05/04/06)
