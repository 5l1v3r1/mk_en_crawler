13/02/2005
СОФИЈА, Бугарија -- Како што и се очекуваше, коалициската Влада го преживеа гласањето за недоверба во петокот (11-ти февруари), при што 128 од вкупно 236 присутни пратеници ја поддржаа Владата, додека 106 гласаа против и двајца беа воздржани. Исходот од гласењето не беше изненадување, со оглед на договорот постигнат помеѓу владејачката коалиција и малата партија Ново време. Ова е шести пат Владата на кабинетот Симеон Саксобурготски да преживее гласање за недоверба, на иницијатива на опозицијата. По гласањето Саксобурготски изрази задоволство од исходот, но вети дека ќе ги разгледа критиките што го упати опозицијата. Многумина сметаат дека постои голема веројатност да биде направена реконструкција на Владата. (бТВ, БНТ - 11/02/05)
