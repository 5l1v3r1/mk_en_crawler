16/05/2007
AНКАРА, Турција -- Премиерот Реџеп Тајип Ердоган во вторникот (15-ти мај) ја потврди посветеноста на секуларизмот и демократијата, во говорот пред учесниците на Меѓународниот светски конгрес на прес институтот и 56-тото Генерално собрание во Истанбул. Ердоган инсистираше на тоа дека останува лојален на секуларните закони во земјата и ги отфрли обвинувањата дека неговата влада е можно да се обиде да ја зголеми улогата на исламот во секојдневниот живот. „Би било грешка да се одмерува секуларизмот со исламот“, рече тој, додавајќи дека некои ја користат оваа дебата за постигнување политички поени. 
Во изминатите четири години, рече Ердоган, партијата постигна позначаен напредок во модернизацијата на економијата и правниот систем. Тој, исто така, ја потврди решеноста на земјата да се залага за интеграција во ЕУ. (Сабах, Заман, Turkishpress.com - 16/05/07; AП, Ројтерс, Ксинхуа - 15/05/07) 
