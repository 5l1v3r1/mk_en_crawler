10/02/2011
САРАЕВО, Босна и Херцеговина (БиХ) -- Судот во БиХ во средата (9-ти февруари) одлучи да го продолжи притворот за хрватскиот воен ветеран Тихомир Пурда за шест месеци, и ќе го искористи тоа време за да одлучи околу барањето за екстрадиција на Србија. Адвокатот на Пурда, Јосип Муселимовиќ, вети дека ќе поднесе жалба на одлуката. Пурда беше уапсен во јануари, на границата меѓу Хрватска и БиХ, врз основа на српската потерница. Белград го бара за наводни воени злосторства извршени во Вуковар во 1991 година. (Срна, РТРС, Радио Слободна Европа - 09/02/11)
