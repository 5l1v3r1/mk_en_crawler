27/03/2008
АТИНА, Грција -- Најголемата опозициска партија ПАСОК во средата (26-ти март) поднесе иницијатива за гласање недоверба на владата, поради контроверзните реформи на пензискиот систем, кои покренаа бран парализирачки штрајкови. Критичарите велат дека мерките ќе ги скратат пензиските бенефиции и ќе ја зголемат возраста на пензионирањето. „Тоа е доволно“, рече водачот на ПАСОК Јоргос Папандреу поднесувајќи ја иницијативата, потпишана од 50 пратеници. Тој ја обвини владата дека ја издала довербата на народот од нејзиниот реизбор минатиот септември. Иницијативата доведе до одложување на закажаното гласање во средата за пензискиот закон. (КНА, ЕРТ, Скај, АП - 26/03/08)
