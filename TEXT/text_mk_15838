21/09/2006
САРАЕВО, Босна и Херцеговина (БиХ) -- Директорот на Европскиот оддел на ММФ, Мајкл Деплер, рече дека Фондот е загрижен во врска со нивото на фискална дисциплина во БиХ. Загриженоста главно произлегува од начинот на кој јавните средства се доделуваат и трошат, рече тој во изјавата што ја цитираше Дневни аваз. Според Деплер, главните предизвици за Бих се одржувањето на строга фискална дисциплина и забрзувањето на структурните реформи потребни за економски раст.
Исто така во средата, членот на британскиот парламент, Дејвид Хит, беше назначен за шеф на краткорочната изборна набљудувачка мисија на ОБСЕ за изборите во БиХ на 1-ви октомври. Долгорочен шеф на мисијата е словачкиот дипломат Љубомир Копај. (Дневни аваз, Независне новине - 21/09/06; ПБС БиХ, веб-страница на ОБСЕ - 20/09/06)
