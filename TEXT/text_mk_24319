11/05/2009
САРАЕВО, Босна и Херцеговина (БиХ) -- Високиот претставник Валентин Инзко вели дека досега нема индикации за каква било меѓународна конференција за БиХ, насловена како „Дејтон 2“, според извештаите на медиумите од неделата (10-ти мај). Првичниот мировен договор, постигнат во 1995 година во Дејтон, Охајо, стави крај на конфликтот во Босна и ја подели земјата на две мини-држави, поврзани во една со заеднички институции. За време на посетата на Загреб со претседателот Стипе Месиќ, Инзко предложи да се почека посетата на американскиот заменик-претседател Џо Биден на БиХ во средината на мај, за да се слушне неговото мислење околу ова прашање.
Во врска со неодамнешните повици за оставка на премиерот на Република Српска Милорад Додик, Инзко рече дека е подготвен да го разреши секој политичар кој претставува закана за земјата. Повикот за оставка на Додик дојде од хрватскиот член на тричленото претседателство, Жељко Комшиќ, кој го осуди апелот на Додик до српските војници, за бојкот на воените вежби на НАТО во Грузија. (БХРТ, РТРС, БиХ Новости, Монитор -10/05/09; ОХР - 08/05/09)
