16/04/2009
ЊУЈОРК, САД -- ОН во средата (15-ти април) ги повикаа грчката и турската заедница во Кипар да ја искористат динамиката на тековните разговори за повторно обединување. „Тие навистина мора да успеат, бидејќи мислам дека алтернативата е прилично црна иднина за Кипар“, рече специјалниот претставник на ОН, Александар Даунер, за Ројтерс. Тој додаде дека двете заедници постигнуваат „стабилен напредок“, но одби да шпекулира за евентуален датум за завршување на разговорите. „Би било погрешно да се одредуваат конкретни датуми“, рече Даунер, сепак додавајќи: „Одолговлекувањето на работите на неопределено време значи смрт“. (Ројтерс, Хуријет, Фамагуста газете - 15/04/09)
