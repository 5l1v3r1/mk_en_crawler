14/09/2004
САРАЕВО, Босна и Херцеговина (БиХ) -- Обвинителите во понеделникот (13-ти септември) обвинија еден муџахедин роден во Ирак за воени злосторства во Травник за време на конфликтот 1992-1995 година. Абдуладим Мактоуф е обвинет за учество во киднапирањето и затворањето на пет српски цивили, од кој на едниот подоцна му е отсечена главата, кое се случи во октомври 1993 година. Џон МекНаир, обвинителот на чело на одделот за случаите на организиран криминал и корупција, за новинарите изјави дека ова е првото од серијата обвиненија кои неговата канцеларија планира да ги издаде. 
Во другите вести од понеделникот, Министерството за внатрешни работи на Федерацијата на БиХ (ФБиХ) објави дека трага по Далибор Јелиќ, 31-годишен Хрват обвинет за вмешаност во најмалку 11 бомбашки напади во Сараево и во Мостар. Полицијата на ФБиХ вели дека него, исто така, го бара и Интерпол, но одби да објави какви било детали. (Дневни аваз, Независне новине - 14/09/04; АФП, ПБС, БиХ, Pincom.info - 13/09/04) 
