22/09/2010
АТИНА, Грција -- Парламентарната комисија што го испитува скандалот со недвижниот имот на манастирот Ватопеди во вторникот (21-ви септември) одлучи да го сослуша поранешниот премиер Костас Караманлис како сведок. Сé уште не е одреден датумот за неговото сведочење. Караманлис ја водеше земјата меѓу 2004 и 2009 година. Истрагата има за цел да открие дали петмина од неговите поранешни владини министри треба да бидат обвинети во врска со договорите за размена на земјиштето меѓу државата и богатиот грчки православен манастир. Инспекторите велат дека договорите, од кои имал корист манастирот Ватопеди во северна Грција, ги чинел даночните обврзници преку 100 милиони евра. (AП, АНА-МПА - 21/09/10)
