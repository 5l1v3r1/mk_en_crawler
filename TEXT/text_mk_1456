13/01/2010
 Хрватската тениска ѕвезда Марин Чилиќ ја задржа титулата на АТП Ченај опен во Ченај, Индија, во неделата (10-ти јануари), поразувајќи го Станислав Вавринка од Швајцарија. Чилиќ е прв тенисер од победите на Шпанецот Карлос Моја во 2004 и 2005 година со две последователни победи на единствениот АТП настан во Јужна Азија.
*** 
 Романската пејачка Инa -- родена Елена Апостолеану во1986 година -- се најде на врвот на американскиот Хот денс ерплеј билборд со нејзиниот прв сингл „Хот“, според официјалната веб-страница на пејачката. Ина стана првиот романски уметник на врвот на овие ранг-листи, кои се составуваат од 2003 година од страна на списанието Билборд. 
*** 
Изложба на модерната европска уметност, која опфаќа 160 дела на повеќе од 50 уметници, од кои повеќето од Централна и Источна Европа, ќе биде отворена во Париз на 14-ти април. Уметници од Србијa, Хрватскa и Босна и Херцеговинa, исто така, ќе имаат изложба „Преминувајќи ги нациите и генерациите -- Ветувања од минатото“, во центарот Помпиду.
*** 
Пејачот Вукашин Брајиќ ќе ја претставува Босна и Херцеговинa на Евровизија. Брајиќ -- роден во Сански Мост -- ќе ја изведе „Молња и гром“. Натпреварот ќе се одржи во Осло, Норвешка, во мај. 
*** 
 Хрватскa ќе ја одржи својата шеста Музејска ноќ на 30-ти јануари. Повеќе од 70 музеи низ земјата ќе ги отворат своите врати за јавноста бесплатно. Настанот е организиран од хрватското Здружение на музеи. 
*** 
Регионалниот канал на МТВ во понеделникот (11-ти јануари) премиерно го прикажа новиот спот на македонскиот пејач Кирил Џајковски за неговата најнова песна „Крени ја раката“. На песната гостуваат македонската пејачка Есма Реџепова, која ја нарекуваат „Кралица на ромската музика“ и Ем си Рас Твид.
*** 
 Косовското Mинистерство за култура, млади и спорт ќе обезбеди 300.000 евра за проекти во културата оваа година. Досега на одобрување се поднесени предлози за повеќе од 100 проекти. Набљудувачите предвидуваат дека многу од предложените културни активности ќе пропаднат без поддршка од владата.
*** 
 Истанбул ќе биде домаќин на Театарскиот фестивал на европските универзитети во мај, во рамките на настаните на одбележување на градот како Европски главен град на културата за 2010 година. Настанот ќе привлече учесници од универзитетите низ цела Турција и Европа, на работилници, семинари и дискусии. 
(Разни извори – 06/01/10-13/01/10) 
