25/05/2005
ХАГ, Холандија -- Главниот обвинител на ОН, Карла дел Понте, ќе ги посети Белград, Загреб и Сараево на почетокот на јуни, потврди нејзиниот портпарол, Флоренс Хартман, во вторникот (24-ти мај). Посетата на Дел Понте на регионот ќе му претходи на нејзиното обраќање пред Советот за безбедност на ОН на 13-ти јуни, кога таа ќе поднесе извештај за соработката на поранешните југословенски републики со Трибуналот. 
Исто така во вторникот, судиите на Трибуналот на ОН ги сослушаа аргументите на адвокатите на поранешниот косовски премиер Рамуш Харадинај. Поранешниот командант на косовските албански герилци бара условно ослободување до почетокот на неговото судење. Обвинителите се спротивставуваат на таа идеја. (Фена, Танјуг, Б92 - 24/05/05)
