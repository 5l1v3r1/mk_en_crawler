13/11/2009
ПРИШТИНА, Косово -- Американскиот амбасадор во Косово, Кристофер Дел, го осуди инцидентот од средата (11-ти ноември), поврзан со изборите, во Дечани, западно Косово, каде што возилата кои го придружуваа премиерот Хашим Тачи беа гаѓани со камења. Оваа област се смета за цврста поддршка на Рамуш Харадинај од опозицискиот Сојуз за иднината на Косово (ААК). Дел ја повика Демократската партија на Тачи и ААК да се воздржат од насилство. „Ниту една од нив ... не може да го оправда насилството во името на демократијата“, рече тој. Полицијата уапси тројца осомничени во врска со инцидентот. (Коха Диторе, Зери, Епока е Ре, Инфо прес, Косова Сот - 13/11/09)
