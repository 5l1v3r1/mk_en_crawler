28/08/2005
ПОДГОРИЦА, Србија и Црна Гора -- Флоренс Хартман, портпаролката на обвинителството на Трибуналот на ОН, во петокот (26-ти август) изјави дека по примерот на Српската православна црква и армијата на Србија и Црна Гора треба да ги повика обвинетите Радован Караџиќ и Ратко Младиќ да се предадат. Харман за локалната црногорска телевизија ИН изјави дека еден таков чекор би претставувал директна поддршка за напорите на сојузните власти за спроведување на меѓународните обврски.
Во другите вести, ниту хашките обвинители ниту Москва не ги потврдија извештаите дека босанскиот Србин Драган Зелениковиќ, обвинет за воени злостотрства, е уапсен во Русија минатата недела. Тој е обвинет за злосторства против човештвото и прекршување на законите или обичаите на војувањето за неговата наводна улога во апсењето, мачењето и сексуалната злоупотреба, вклучувајќи и силување, на жените и девојчињата од босанските Муслимани во градот Фоча во периодот 1992-1993 година. (Бета, Танјуг, Срна, Независне новине - 27/08/05; Фена, Интерфакс - 26/08/05)
