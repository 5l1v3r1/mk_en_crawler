10/11/2010
ПРИШТИНА, Косово -- КФОР ќе го заштитува културното наследство на Косово, рече командантот Ерхард Булер за време на посетата на Митровица во вторникот (5-ти ноември), каде што се состана со муслиманската заедница на разговори околу безбедносната ситуација. Булер одби да коментира за реконструкцијата на џамијата која остана уништена од војната во 1999 година, но ја потврди решеноста на КФОР да ги заштитува сите локалитети на културно наследство. Што се однесува до евентуалните последици од зголеменото присуство на КФОР, ЕУЛЕКС и косовската полиција во северно Косово, Булер рече дека е премногу рано да се дискутира за резултатите.
Во другите вести од вторникот, меѓународниот цивилен претставник Питер Фејт ги повика малцинствата да учествуваат на предвремените избори на 12-ти декември. Владата е способна да организира правични избори со почитување на законите што се веќе на сила, рече Фејт за време на посетата на јужната мешана заедница Драгаш. (РТК, ТВ 21, Телеграфи, Коха, Коха Диторе, Епока е Ре, Експрес - 09/11/10)
