20/09/2006
БУКУРЕШТ, Романија -- Одоборот на Националниот совет за испитување на архивите на Секуритате (ЦНСАС) во вторникот (19-ти септември) одлучи дека поранешниот заменик-претседател на Национал-либералната партија (ПНЛ), Мона Муска, соработувала со безбедносните служби во времето на комунизмот, изјави членот на ЦНСАС Мирчеа Динеску. Тој не даде други детали. Подоцна во вторникот, Муска, која неодамна беше истерана од ПНЛ поради ова, инсистираше на тоа дека никогаш не работела како политички полициски агент за Секуритате. СНСАС провери вкупно 29 досиеја на пратеници за евентуална соработка. (Девет часот - 20/09/06; Медиафакс, Њуслн - 19/09/06)
