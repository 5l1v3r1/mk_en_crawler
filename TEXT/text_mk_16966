04/05/2006
АНКАРА, Турција -- При експлозија на бомба во средата (3-ти мај) беше повредено 21 лице, меѓу кои и 11 деца, во турскиот град Хакари. Експлозивната направа, наводно, била детонирана со далечински управувач додека поминувало военото возило. Возилото го придружувало школскиот автобус со деца на војници. Ниту еден од патниците во автобусот не е повреден. Децата кои беа повредени играле во близина кога бомбата експлодирала.
Исто така во средата, претседателот Ахмет Неџдет Сезер потпиша декрет за повторно распоредување на експерти во борбата против тероризмот во клучни регионот во турскиот проблематичен југоисточен дел. Џавит Џевик, поранешен шеф на антитеористичкиот оддел на турската полиција, ќе биде задолжен за Хакари.
Во четвртокот во Ван започна судскиот процес против двајца офицери на воената полиција, осудени за напад на една продавница во сопственост на поддржувач на Курдистанската работничка партија. Еден маж беше убиен, а друг беше ранет во нападот со граната минатиот ноември во Семдинли, во близина на границата со Ирак. Обвинителството вели дека офицерите биле дел од одредот за спроведување, кој е формиран за осомничените бунтовници. Ниту еден висок воен функционер во Турција никогаш не бил суден за кршење на човековите права против Курдите. (AП, Ројтерс, АФП, Фокус, ББС - 04/05/06; TurkishPress, АФП, НТВ - 03/05/06)
