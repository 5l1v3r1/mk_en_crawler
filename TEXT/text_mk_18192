15/07/2007
AНКАРА, Турција -- Министерот за надворешни работи, Абдула Ѓул, во саботата (14-ти јули) рече дека американскиот амбасадор Рос Вилсон го повика Министерството за надворешни работи на разговори околу тоа како американско оружје можело да заврши во рацете на терористичката организација Курдистанска работничка партија (ПКК) во северен Ирак. Извештаите најпрво се појавија претходно овој месец, врз основа на сведочењето на двајца членови на ПКК кои им се предадоа на турските власти. Ѓул вели дека војската му покажала на Вилсон доказ кој ги поддржува тврдењата.
Во петокот Ројтерс објави дека Турција распоредила преку 200.000 војници и тешко вооружување во југоисточниот, претежно пограничен регион со Ирак. Турција во изминатиов период сигнализираше дека е можно да спроведе прекугранична операција против базите на ПКК во северен Ирак. (НТВ, АФП, Агенција Анадолу - 14/07/07)
