08/04/2009
Изложба на фотографии на грчката оперска пејачка Марија Калас беше отворена во Никозија, Кипар, во врска со кипарско-грчкиот меморандум на соработка во културата. Атина за првпат ги изложи фотографиите, кои фрлаат светлина на музичката кариера на Калас, во 2007 година, по повод 30 години од нејзината смрт.
*** 
 Maкедонскиот поет Никола Маџиров ја освои најпознатата германска и европска стипендија за литература, Тандем. Наградата му овозможува на Маџиров да држи предавања на македонски, германски и англиски јазик во Берлин, во текот на мај и јуни. Маџирот е првиот Македонец што ја освоил наградата за Тандем за автори од централна и источна Европа. 
*** 
 Грчкиот гимнастичар Власис Марас освои златен медал во дисциплината хоризонтална града на Европскиот шамионат во гимнастика во Милано во неделата (5-ти април). Марас постигна 15.375 поени во финалето. Тој е првиот спортист кој освои четири златни медали во хоризонтална греда. 
*** 
Екипа од 25 члена од Романијa и Грција ќе ја премолериса Ајфеловата кула подоцна оваа година, објави АП на 31-ви март. Симболот на Париз рачно се молерисува на секои седум години. Проектот од 4 милиони евра ќе трае 18 месеци. 
*** 
 Aлбанскиот кревач на тегови Ромела Бегај освои бронза во категоријата за жени од 58 килограми на Европскиот шампионат во кревање текови во неделата (5-ти април) во Букурешт. Бегај беше прва во техниката со исчекор, но беше четврта во техниката со исфрлување.
*** 
Шестиот белградски танцов фестивал беше отворен на 2-ри април со изведбата на балетот Монте Карло. На настанот, кој завршува на 15-ти април, ќе настапат осум од најдобрите балетски ансамбли од целиот свет. 
*** 
Сплит, Хрватскa, ќе биде домаќин на Светскиот шамионат на Глисери П1 во 2010 година. Трката ќе се одржи во рамките на Хрватската изложба на бродови, чиј домаќин е Сплит во изминативе 11 години. 
*** 
 Република Српскa беше домаќин на шестиот меѓународен состанок на автори на афоризми во понеделникот (6-ти април). На настанот, организиран традиционално по повод 1-ви април, учествуваа 16 сатиричари од поранешна Југославија.
 (Разни извори – 01/04/09-08/04/09) 
