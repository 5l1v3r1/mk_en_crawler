16/05/2006
БРИСЕЛ, Белгија -- Министрите за надворешни работи на ЕУ во понеделникот (15-ти мај) рекоа дека разговорите за Договорот за стабилизација и асоцијација (ДСА) со Србија сé уште можат да завршат на крајот од 2006 година ако Белград го пронајде и го уапси Ратко Младиќ. Ветувањето од ЕУ дојде помалку од една недела откако Европската комисија ги прекина разговорите, бидејќи Србија не го предаде генералот на босанските Срби до 30-ти април. ДСА се смета за прв чекор кон целосното членство во ЕУ. 
За време на посетата на Берлин во понеделникот српскиот премиер Воислав Коштуница потврди дека неговата влада прави сé што може за да го пронајде бегалецот, додавајќи дека Белград е решен да ги исполни сите услови за интеграцијата во ЕУ.
Коштуница, исто така, повика на зачувување на државната заедница со Црна Гора, пред референдумот за независност следната недела. Во одделна прилика, министрите за надворешни работи на ЕУ предупредија да не се прават обиди да се влијае на исходот. Тие, исто така, ги негираа извештаите дека ЕУ ја разгледува можноста за намалување на своите мировни сили во Босна и Херцеговина и во Косово. (Данас - 16/05/06; ЕУ обсервер, веб-страница на ЕУ, РТС, Танјуг, Бета, УПИ - 15/05/06)
