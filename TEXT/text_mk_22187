16/09/2008
САРАЕВО, Босна и Херцеговина (БиХ) -- Претседателот на претседателството, Харис Силајџиќ, во понеделникот (15-ти септември) ги обвини водачите на Република Српска (РС) дека се обидуваат да се отцепат и поднесе тужба до Уставниот суд на земјата во врска со овој „незаконски“ чин. Властите на босанските Срби „се обидуваат да се претставуваат себеси како одделен независен ентитет на меѓународното право“, изјави Силајџиќ за новинарите, мислејќи на нелегалните политички и лоби кампањи во кои се вклучени белгиски и американски фирми за односи со јавноста. Силајџиќ рече дека владата на босанските Срби користи јавни пари за да го финансира договорот со „Квин Џилеспи енд асошиејтс“, со седиште во Соединетите Држави, вреден 1,5 милиони американски долари, за промовирање на своите културни, економски и спортски интереси. Силајџиќ побара од Уставниот суд да ги поништи договорите. Премиерот на РС Милорад Додик вели дека договорите се легални и ќе продолжат. (AФП, ХИНА, Макфакс, Нетпрес, ХРТ, Ројтерс -15/09/08)
