09/05/2006
ХАГ, Холандија -- Трибуналот на ОН во понеделникот (8-ми мај) го осуди поранешниот командант на милицијата на босанските Хрвати, Ивица Рајиќ, на 12 години затвор за воени злосторства извршени во селото Ступни Дол во централна БиХ во 1993 година. Рајиќ беше осуден во врска со смртта на 31 босански цивил - меѓу кои и жени и деца - и за уништување на селото, како и за затворање и нечовечки третман на 250 Бошњаци во градот Варес. Во октомври Рајиќ се изјасни за виновен за четири од вкупно десет обвиненија против него, и се очекува да сведочи за обвинителството во неколку други случаи кои се однесуваат на функционери од босанските Хрвати.
Во другите вести од понеделникот, регионалниот суд во Риека, Хрватска, го осуди хрватскиот Србин Петар Мамула на четири години и десет месеци затвор. Тој беше осуден за тортура и малтретирање на хрватските цивили во Барања во 1991 година. (веб-страница на МКТЈ, ХРТ, АФП - 08/05/06)
