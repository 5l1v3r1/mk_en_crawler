08/04/2008
САРАЕВО, Босна и Херцеговина (БиХ) -- Водачите на најголемата босанска партија, Партијата за демократска акција (СДА), и најголемата хрватска партија, Хрватската демократска заедница БиХ (ХДЗ БиХ), се состана во понеделникот (7-ми април) во обид да ги подобрат односите во владејачката коалиција на Федерацијата на БиХ (ФБиХ). Тие се фокусираа на прашањата поврзани со законот за социјалните бенефиции на воените ветерани, законот за распоредувањето на јавните приходи и назначувањето на новите управни и надзорни одбори за државните претпријатија во ФБиХ. Партиските водачи се согласија да се состанат повторно за десет дена. Владејачката коалиција, која ја вклучува и Партијата за БиХ и ХДЗ 1990, беше близу до распад пред неколку месеци, кога СДА го игнорираше коалициониот договор и назначи свој генерален менаџер на најголемото енергетско претпријатие, Електропривреда БиХ. Односите помеѓу најголемите бошњачки партии и понатаму се заладени. (Дневни аваз - 08/04/08; РТРС, НТВ Хајат, Фена - 07/04/08)
