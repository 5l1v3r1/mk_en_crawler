22/02/2008
AНКАРА, Турција -- Генералштабот во петокот (22-ри февруари) потврди дека започнал операција на копно во северен Ирак, за уништување на камповите што ги користи терористичката Курдистанска работничка партија (ПКК). Војската додаде дека војниците ќе се вратат веднаш штом „ќе бидат постигнати планираните цели“. Тие повторија дека нападот е насочен само против ПКК и ги негираа гласините за судири припадниците на милицијата на ирачките Курди. (Хуријет, Заман, НТВ - 22/02/08; AФП, Ројтерс - 21/02/08)
