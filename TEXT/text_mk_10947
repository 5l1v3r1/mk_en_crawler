31/07/2005
САРАЕВО, Босна и Херцеговина (БиХ) -- Мисијата на НАТО во БиХ „безрезервно ја поддржува“ молбата на сопругата на Радован Караџиќ за негово предавање. Според изјавата од петокот (29-ти јули) на бригадниот генерал Стивен Шук, командантот на војниците на НАТО во земјата, бегалецот треба да му се предаде на Трибуналот на ОН за воени злосторства за доброто на своето семејство и на својата земјата. Шук додека дека е уверен оти Караџиќ слушнал за апелот, кој беше емитуван на телевизијата на босанските Срби.
Портпаролот на американскиот Стејт департмент, Шон Меккормак, исто така, во петокот ги поздрави овие напори и побара од сите политичари да го поддржат и повторат повикот за предавање. Властите во Бања Лука и Белград, исто така, го пофалија овој потег на сопругата на Караџиќ, Лилјана, и ја потврдија својата посветеност на целосната соработка со Хашкиот трибунал. (Независне новине - 31/07/05; AП, ББС, соопштение за медиумите на американскиот Стејт департмент, РТРС - 29/07/05)
