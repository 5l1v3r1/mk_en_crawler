29/10/2004
АНКАРА, Турција -- Министерот за надворешни работи, Абдула Ѓул, министерот за правда Чемил Чичек и министерот за внатрешни работи Абдулкадир Аксу во четвртокот (28-ми октомври) објавија изјава во која се ветува дека новите закони ќе поминат преку парламентарна процедура пред самитот на ЕУ на 17-ти декември. Новата легислатива ќе ја олесни соработката помеѓу граѓанските здруженија и немуслиманските верски фондации. Таа, исто така, ќе воспостави судски полициски сили и ќе ги измени кривичните процедури и правилата во врска со отслужувањето на затворската казна. Во неодамна објавениот извештај, Европската комисија побара усвојување на овие мерки. (AФП - 28/10/04) 
