21/12/2005
БРИСЕЛ, Белгија -- Претставниците на Европската комисија и на седум земји од Југоисточна Европа (ЈИЕ) -- Албанија, Босна и Херцеговина, Бугарија, Хрватска, Македонија, Романија и Србија и Црна Гора, вклучувајќи го и Косово -- како и Норвешка и Исланд, во вторникот (20-ти декември) постигнаа согласност за создавање на Заеднички европски авијациски простор. Договорот, кој треба официјално да биде потпишан во првата половина од 2006 година предвидува проширување на единствениот авијациски пазар на ЕУ со ЈИЕ преку воведување на заеднички стандарди и регулативи за сигурноста, безбедноста, политиката на конкурентност и потрошувачките права. (Албански вести - 21/12/05; веб-страница на ЕУ - 20/12/05)
