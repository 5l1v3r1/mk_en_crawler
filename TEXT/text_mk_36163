12/03/2004
ХАГ, Холандија -- Трибуналот на ОН за воени злосторства во четвртокот (11-ти март) осуди еден босански Србин на 18 години затвор за злосторствата што ги изршил против Муслиманите во областа Брчко во 1992 година. По договорот со обвинителите, Ранко Чешиќ се изјасни за виновен по 12 точки од обвинението за воени злосторства и злосторства против човештвото. Тој призна дека убил 10 лица во период од 32 дена во логорот наречен Лука.
Во другите вести од четвртокот, Трибуналот на ОН ја укина наредбата за забрана за комуникација наметната на Слободан Милошевиќ. Средбите на обвинетиот беа ограничени за време на ноемвриските избори во Србија. Милошевиќ, сепак, беше предупреден дека нема право на никакви директни контакти со медиумите. Наредбата за забрана на средбите за водачот на Српската радикална партија и обвинет за воени злосторства, Воислав Шешеs, очигледно и поматаму останува на сила. (AФП - 11/03/04)
