15/01/2009
БЕЛГРАД, Србија -- Сé yште нема консензус во ЕУ во врска со интеграцијата на Србија, рече во четвртокот (15-ти јануари) чешката амбасадорка во Србија, Хана Хубакова, чија земја претседава со ЕУ. Хубакова вели дека Прага е за деблокирање на привремениот трговски договор и е во постојан контакт со партнерите во ЕУ, вклучително и холандските власти. Холандија инсистира на тоа дека Србија мора да го фати воениот командант на босанските Срби Ратко Младиќ пред да го спроведе Договорот за стабилизација и асоцијација потпишан со ЕУ во април.
Во меѓувреме, во Брисел, чешкиот премиер Мирек Тополанек ги повика владите на Хрватска и Словенија да го решат нивниот пограничен спор во меѓународниот суд или преку арбитража. Говорејќи пред Европскиот парламент во средата, Тополанек рече дека прашањето треба да остане билатерално и ЕУ не треба да учествува во истото. Минатиот месец Љубљана ги блокираше разговорите за пристап на Хрватска во ЕУ поради долготрајниот спор околу границата. (Бета, Б92, Глас Србије, ХИНА, Национал, Индекс, МИА - 14/01/09)
