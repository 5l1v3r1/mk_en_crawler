08/07/2007
САРАЕВО, Босна и Херцеговина (БиХ) -- Жељко Комшиќ го презеде ротирачкото претседавање со трипартитното босанско претседателство од српскиот член Небојша Радмановиќ во петокот (6-ти јули). Хрватот Комшиќ ќе го води претседателството во следните осум месеци.
Во другите вести, високиот претставник во БиХ, Мирослав Лајчак, во саботата се состана со претставниците на здруженијата на Сребреница и Мајките на енклавите Жепа. Тој рече дека мора да се утврди целата вистина во врска со масакрот во Сребреница во 1995 година, но изрази противење на барањата за отстранување на Сребреница од надлежноста на Република Српска и доделување специјален статус. (Независне новине, Дневни аваз - 08/07/07; РТРС, Срна, ПБС БиХ - 06/07/07)
