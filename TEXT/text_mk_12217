11/04/2005
СКОПЈЕ, Македонија -- Независниот кандидат Трифун Костовски, зад кого застанаа македонските опозициски партии, прогласи победа во вториот круг од трката за градоначалник на Скопје, неколку часа по затворањето на избирачките места во неделата (10-ти април). Државната изборна комисија (ДИК) ќе ги објави конечните резултати доцна в понеделник. Портпаролката на Костовски, Маја Мухиќ, истакна дека првичните резултати, врз основа на пребројани 77 отсто од гласачките ливчиња, покажале убедлива победа над актуелниот градоначалник Ристо Пенов од владејачката коалиција. Во другите општини каде што во неделата се одржа втор круг или прегласување, според податоците на ДИК опозицискиот блок освоил седум градоначалнички места, додека владејачката коалиција „За Македонија заедно“ и нејзиниот помал партнер во владата, Демократската унија за интеграција, освоиле по пет места. Според извештаите, ова гласање помина воглавно без нерегуларностите што ги имаше во претходните кругови. (Нова ТВ - 11/04/05; A1 ТВ, Макфакс - 10/04/05)
