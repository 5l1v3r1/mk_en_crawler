14/10/2008
БУКУРЕШТ, Романија -- Обвинителите во понеделникот (13-ти октомври) објавија дека ги повлекле обвиненијата за убиства против поранешниот претседател Јон Илиеску во врска со немирите на рударите во 1990 година. Канцеларијата на главниот обвинител вели дека нема доказ оти Илиеску имал улога во убиствата на четири лица за време на протестите. „Активноста на поранешниот претседател не ги исполнува законските услови за да се смета за кривично дело“, се вели во изјавата. Обвинителите велат дека убиствата биле „лична иницијатива“ на војниците донесени од владата да го контролираат уличното насилство. Околу 20.000 рудари дојдоа во Букурешт од Долината Јиу да помогнат во смирувањето на протестите против Илиеску. (Eвениментул зилеи, Зиуа - 14/10/08; Хотњус, Њусин, Реалитатеа ТВ, Зиаре, Ројтерс - 13/10/08)
