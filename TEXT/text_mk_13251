28/11/2005
САРАЕВО, Босна и Херцеговина (БиХ) -- Главниот заменик висок претставник Мартин Неј ја повика владата на Федерацијата на БиХ (ФБиХ) да ги префрли канцелариите на пет министерства на ентитетот во Мостар. Според соопштението во медиумите од неделата (27-ми ноември) Неј испратил писмо до премиерот на ФБиХ, Ахмет Хаџипашиќ, во кое се истакнува дека префрлањето е предвидено со уставот на ФБиХ. Во писмото на Неј, исто така, се вели дека ако властите на ФБиХ не го решат ова прашање, најверојатно, ќе интервенира високиот претставник Педи Ешдаун.
Исто така во неделата, министерот за надворешни работи на БиХ, Младен Иваниќ, изјави дека неговата Партија за демократски прогрес ќе ја повлече поддршката за владата на Република Српска (РС) и ќе започне да дејствува како опозициска партија во парламентот на РС. Иваниќ ја обвини владејачката Српска демократска партија за недостаток на реформи и одолговлекување на процесот на приватизација. (Независне новине - 28/11/05; ПБС БиХ, РТРС - 27/11/05)
