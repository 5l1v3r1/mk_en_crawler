23/06/2006
АНКАРА, Турција -- Парламентарната комисија за правда во четвртокот (22-ри јуни) го одобри нацрт-законот за борба против тероризмот. Нацрт-законот вклучува препораки на армиските претставници, но комисијата го одби предлогот на опозициската Републиканска народна партија (ЦХП), која сака законот да ги опфати и невооружените организации. ЦХП вели дека овој пропуст може да доведе до слабост во борбата против верските фундаменталисти, но владејачката Партија на правдата и развојот вели дека сегашната верзија целосно одговара на меѓународната легислатива против тероризмот. 
Во другите вести, Светската банка ја одобри втората транша од Програмскиот заем за прилагодување на финансискиот и јавниот сектор III за Турција, објави Министерството за финансии во четвртокот. Заемот од 500 милиони американски долари има за цел поддршка на сеопфатните реформи во јавниот и финансискиот сектор, како и во земјоделството. (Заман - 23/06/06; НТВ - 22/06/06)
