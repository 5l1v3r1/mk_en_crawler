12/12/2006
Од Кристина Чук за Southeast European Times во Загреб – 12/12/06
Откако повеќе од 1,5 милиони акции од големото хрватско претпријатие за нафта ИНА беа продадени претходно овој месец на Загребската берза -- при што беше постигнат профит од повеќе од 478 милиони американски долари -- владата им понуди уште 2 отсто од акциите на инвеститорите. Повеќето купувачи платија во кеш, додека малкумина ги купија акциите на кредит. Јавноста е желна да дојде до брз и лесен профит. За купување на акциите од ИНА потребен е доказ за хрватското државјанство и согласност за чување на акциите од една година. 
Имајќи го предвид релативно нискиот животен стандард на земјата, клучното прашање можеби е „дали јавноста воопшто треба да ги купува акциите на ИНА“? 
Со оглед на тоа што ИНА е претпријатие со стабилни цифри, некои шпекулираат дека купувањето е добра долгорочна инвестиција. Надежите се високи и многумина се сеќаваат на финансискиот успех на акционерите во раните 1980-ти. Сепак, сегашната масовна продажба на акциите не помина без критики. Некои предупредуваат дека тоа може погрешно да ги наведе наивните инвеститори да купуваат и продадаваат. 
Куповната цена е релативно ниска и пристапна за долгорочните инвеститори, но купувачите се жалат дека претпријатието останува во државна сопственост. Владата нуди поволни кредити за купување акции по ниска цена од околу 5.500 евра за пакет. Една акција чини 270 евра, а 1,5 милиони акции им беа на располагање за купување на хрватските инвеститори. 
Според сите индикации, продажбата на акциите на ИНА дојде во вистинскиот момент: штедните сметки, странскиот капитал и општите банкарски фондови доживуваат раст. Што се однесува на приватизацијата на ИНА, штом ќе биде предадена државната сопственост, вредноста на акциите се очекува да порасне. 
