26/01/2004
МОСКВА, Русија -- Бугарскиот министер за регионален развој, Валентин Церовски, во неделата (25-ти јануари) изјави дека еден казакстански официјален претставник ја потврдил заинтересираноста на неговата земја за учество во проектот за нафтоводот Бургас-Александропулос. Церовски го посети Казакстан со цел да помогне во подготовката на втората седница на интер-владината комисија за овој проект, подоцна во текот на оваа година. Казакстанските официјални претставници велат дека производството на нафта во Кавкаската област е зголемено и дека земјата би учествувала и во други проекти, како што е нафтоводот низ Романија. (БТА, БНТ - 25/01/04)
