02/05/2007
TИРАНА, Албанија -- Премиерот Сали Бериша, водач на владејачката Демократска партија (ДП), во вторникот (1-ви мај) изрази подготвеност за разговори со опозицијата за следниот претседател на земјата. Петгодишниот мандат на актуелниот претседател Алфред Мојсиу истекува следниот месец. На прес-конференцијата Бериша за првпат јавно призна дека коалицијата предводена од ДП нема потребно двотретинско мнозинство -- 84 гласови во парламентот од 140 члена -- за сама да го избере својот кандидат. ЕУ сигнализираше дека очекува наследникот на Мојсиу да биде резултат на широк политички консензус. Бамир Топи е изборот на ДП за функцијата, додека поранешниот премиер Фатос Нано изрази интерес да биде кандидат на Социјалистичката партија. (Кохајоне, Шекули, Балканвеб - 02/05/07; Tоп-ченал - 01/05/07)
