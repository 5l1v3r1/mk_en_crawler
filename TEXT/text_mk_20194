14/02/2008
ЗАГРЕБ, Хрватска -- Претседателот Стипе Месиќ во средата (13-ти февруари) ја критикуваше заштитената еколошка рибарска зона (ЗЕРП) во Јадранското Море, велејќи дека Хрватска мора да избере помеѓу зачувувањето на ЗЕРП во нејзината сегашна форма и пристапот во ЕУ. Досега Месиќ имаше дипломатски став, додека владејачката коалиција ја брани ЗЕРП и покрај противењето од соседна Словенија и Европската комисија. Сега кога преговорите за пристап во ЕУ е можно да бидат блокирани поради ЗЕРП, Месиќ излезе со свој став. Тој во средата рече дека идејата оти заштитената зона може да постои паралелно со членството во ЕУ претставува илузија. (Вечерњи лист, ХИНА, Јутарњи лист - 13/02/08)
