06/04/2004
СОФИЈА, Бугарија -- Потврдено е дека десет бугарски тинејYери загинале, а двајца се исчезнати по автобуската несреќа која се случи доцна во неделата (4-ти април) во Србија и Црна Гора. Останатите 36 средношколци и двајцата возачи на автобусот преживеаја. Според првичните полициски извештаи, откако пукнала гумата на автобусот, тој паднал од 50 метри височина во клисурата на реката Лим. Возилото скоро веднаш потонало во длабоките води, а на површината се гледал само неговиот покрив. Групата се враќала од екскурзија во хрватскиот град Дубровник. (бТВ - 06/04/04; ББС, АФП, Ројтерс - 05/04/04)
