26/04/2011
БЕЛГРАД, Србија -- Кампањата на поддршка за формирањето регионална комисија што ќе ја бара и кажува вистината во врска со воените злосторства извршени во поранешна Југославија започна во вторник (26-ти април). Коалицијата на неколку невладини организации ќе собира потписи за иницијативата во осум градови низ целиот регион. Кампањата, насловена како „Еден милион потписи за РЕКОМ“, ќе се одржи во Белград, Загреб, Сараево, Бања Лука, Љубљана, Приштина, Скопје и Подгорица, и ќе заврши на 6-ти јуни. (Бета, Б92, Танјуг - 26/04/11)
