03/05/2009
НИКОЗИЈА, Кипар -- Водачот на Партијата на национално единство (УБР) Дервиш Ероглу во петокот (1-ви мај) доби мандат за формирање нова влада во Северен Кипар. Ероглу има рок од 15 дена да формира нова влада и рече дека ќе му ја достави министерската листа на претседателот Мехмет Али Талат до вторник. 
Во другите вести, новиот парламент на кипарските Турци положи свечена заклетва во петокот. Десничарската конзервативна партија УБП има 26 места во парламентот од 50 места. Поранешната левичарска партија на Талат, Републиканската турска партија (ЦТП) има 15 места, Демократската партија е претставена со 5 пратеници, додека Партијата на општинска демократија и Партијата на слободата и реформите имаат по две места. (Хуријет, Заман, АФП, Катимерини - 01/05/09)
