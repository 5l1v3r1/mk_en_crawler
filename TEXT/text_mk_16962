04/10/2006
СТРАЗБУР, Франција -- Парламентарното собрание на Советот на Европа (ПАЦЕ) во вторникот (3-ти октомври) усвои резолуција во која се бара од меѓународната заедница и посебно од ЕУ, да преземат поголема одговорност за демократскиот развој на Западен Балкан. Документот ја истакнува потребата од „јасна карта со насоки за интеграцијата на ЕУ“ и се повикува ЕУ да ги отстрани визните ограничувања за земјите во регионот. 
Пред усвојувањето на резолуцијата, делегатите од ПАЦЕ ги сослушаа говорите на албанскиот премиер Сали Бериша и на неговиот колега од БиХ, Аднан Терзиќ. Двајцата изразија загриженост дека Европа губи интерес за аспирантите од Западен Балкан. (Блиц, Албански вести - 04/10/06; веб-страница на СоЕ, Макфакс, РТС, Танјуг - 03/10/06) 
