05/06/2005
БЕЛГРАД, Србија и Црна Гора -- Снимката со убиството на шестмина босанските Муслимани во Сребреница во 1995 година „ќе биде пресвртница во размислувањата на народот и ќе й го олесни на владата исполнувањето на нејзините обврски кон [Хашкиот] трибунал“, рече српскиот министер во саботата (4-ти јуни). Расим Љајиќ, кој е задолжен за човековите права и соработката со Трибуналот, се чини дека сигнализира оти властите сега се подготвени да го уапсат главниот обвинет за воени злосторства кој се наоѓа во бегство, Ратко Младиќ. Полицијата во Србија и Босна и Херцеговина веќе спроведе неколку апсења во врска со убиствата и властите сега се во потрага по други осомничени од снимката. 
За време на посетата на Сараево во петокот, главната обвинителка на ОН Карла дел Понте рече дека сака Младиќ и Караџиќ да му бидат предадени на Хашкиот трибунал пред 11-ти јули, денот на кој ќе одржи церемонијата на одбележување на 10-годишнината од масакрот во Сребреница. Таа рече дека екстрадицијата би била единствениот „пристоен начин да им се оддаде почит“ на жртвите од Сребреница и нивните семејства. (Ројтерс, Независне новине - 04/06/05; АП, Б92, Бета, ПБС БиХ, ББС Њус, НТВ Хајат, РТРС - 03/06/05)
