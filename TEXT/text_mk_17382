24/04/2007
САРАЕВО, Босна и Херцеговина (БиХ) -- Во соопштението објавено во понеделникот (23-ти април) високиот претставник Кристијан Шварц-Шилинг го укори парламентот на Република Српска (РС) за погрешно интерпретирање на законот за образование на државно ниво. Тој истакна дека државниот закон не е спротивен на законот за високото образование на ентитетот и не бара пренесување на надлежностите од ниво на ентитетот на државно ниво.
Шварц-Шилинг ги повика пратениците на РС во собранијата на двата ентитета и на државно ниво да го поддржат нацрт-законот. Во спротивно, рече тој, БиХ ќе биде единствената членка на Болоњскиот процес без закон за високо образование на државно ниво. Тоа ќе значи дека академските квалификации на БиХ нема да бидат признаени од страна на европските работодавци или институциите за високо образование. (Независне новинe - 24/04/07; РТРС, ПБС, соопштение за печатот на ОХР - 23/04/07) 
