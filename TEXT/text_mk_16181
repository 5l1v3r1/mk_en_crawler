16/07/2006
БУКУРЕШТ, Романија -- Министерката за европска интеграција, Анка Бојаџиу, рече дека земјата постигнала значителен напредок во процесот на пристап во ЕУ, во интервјуто објавено во неделата (16-ти јули) во „Евениментул зилеи“. Таа го наведе усвојувањето на новиот кривичен законик, новиот закон за финансирањето на политичките партии, како и формирањето на специјална државна агенција за проверка на приходите и имотната состојба на државните функционери, како многу важни чекори. Бојаџиу, исто така, истакна дека владата работи напорно на надминувањето на доцнењата во уште две области -- земјоделство и безбедност во исхраната -- опишани како проблематични во последниот мониторинг извештај на Европската комисија. (Евениментул зилеи - 16/07/06)
