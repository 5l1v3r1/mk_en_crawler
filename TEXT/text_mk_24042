16/03/2009
ПРИШТИНА, Косово -- Спроведувањето на планот за Косово на поранешниот посредник на ОН, Марти Ахтисари, познат и како Сеопфатен предлог за статусот, ќе биде комплетиран следниот февруари, објавија во понеделникот (16-ти март) локалните медиуми. Меѓународната управна група -- формирана пред една година од страна на 15 држави кои ја признаа независноста на Косово -- ќе го проверат документот две години по неговото усвојување. Спроведувањето започна кога меѓународниот цивилен претставник Питер Фејт беше назначен на позиција во Косово. Тој вели дека најголемиот предизвик доаѓа оваа година со спроведувањето на новите закони.
Во другите вести, Приштина ги подготвува своите документи за тужбата што Србија ја поднесе во Меѓународниот суд на правдата за утврдување на легитимноста на независноста на Косово. Заменик-министерот за одбрана, Влора Цитаку, во неделата рече дека Приштина ги презеде сите потребни черкори за да го претстави Косово во најдобро можно светло со помош на меѓународните партнери. „Косово има мозаик од аргументи потребни да ја одбрани својата декларација за независност“, рече Цитаку. (Коха Диторе, Косова Сот, Зери, Кохавижн - 16/03/09)
