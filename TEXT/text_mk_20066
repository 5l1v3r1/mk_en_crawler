18/12/2007
АНКАРА, Турција -- Полицијата во понеделникот (17-ти декември) го уапси водачот на најголемата прокурдистанска партија во Турција, врз основа на обвиненијата за лажен извештај за неспособност, со цел да избегне воена служба. Нуретин Демиртас, водач на Партијата за демократско општество (ДТП), беше уапсен на аеродромот Есенбога во Анкара, на враќање од Германија. Тој ги негира обвинувањата. 
Водачот на групата на ДТП во парламентот, Ахмет Турк, рече дека апсењето „не претставува многу елегантен политички чин“. „Ова треба да се смета за политичка одлука. Патем речено, ако целта на [Демирас] беше да избега, тој немаше да се врати“, рече Турк. (Сабах, Заман, Ватан, Милијет - 18/12/07; новинска агенција Анадолу, СНН Турк, АФП, Ројтерс, АП - 17/12/07)
