23/03/2007

Нов патнички терминал беше отворен во средата (21-ви март) на аеродромот во Tирана „Мајка Тереза“. Проектот траеше две години и чинеше 50 милиони евра. 
*** 
Австриското осигурително претпријатие Wiener Staedtische Versicherung купи 60 отсто од вториот по големина осигурител во Aлбанија, Сигма, со договорот потпишан минатата недела во Тирана. Договорот беше дел од плановите за проширување на Wiener Staedtische Versicherung во Југоисточна Европа. Сигма, исто така, има и 25 филијали во Македонија и во Косово. 
*** 
Европската комисија во четвртокот (22-ри март) објави дека ја тужи Грција поради нејзиното одбивање да го отвори својот пазар на дигиталната радиодифузија за странската конкуренција. Комисијата се пожали дека Атина одбила да ја испочитува наредбата од 2005 година на Европскиот суд на правдата и побара од судот да ја казни грчката влада со 42.310 евра за секој ден. 
*** 
Европската комисија одлучи да отпочне законска процедура против Романијa, поради котизацијата за регистрација на автомобили на земјата за увезени половните возила. Романските власти имаат рок од два месеци да усвојат легислатива според стандардите на ЕУ. Ако не го стори тоа, ќе биде испратена пријава до Европскиот суд на правдата. Котизацијата беше воведена на почетокот од оваа година.
*** 
Јапонската влада ќе донира медицинска опрема во вредност од два милиони евра за црногорските здравствени институции, објави министерот за здравство Миодраг Радуновиќ по неговата посета на Токио минатата недела. Тој рече дека Мицибуши победи на тендерот и дека е избран за снабдувач на современа опрема за клиниките и болниците во Никшиќ, Котор, Бијело Поле и другите градови. 
*** 
Австрискиот мобилем оператор Моболком, кој неодамна победи на тендерот за трет мобилен оператор во Maкедонијa, го регистрираше своето претпријатие во земјата. Фирмата ќе се вика „Нов оператор“. Мобилком мора да плати 10 милиони евра за 10-годишната лиценца до крајот на март. 
*** 
Бугарските студенти во САД ќе можат да ги искористат 6.800 евра од заработките ослободени од даноци годишно, според договорот чија цел е спречување на двојното оданочување. Документот, што го претставија бугарскиот министер за финансии, Пламен Орешарски, и американскиот амбасадор Џон Р.Бејрли, се очекува да стапи на сила следната година.
(Разни извори --16/03/07-23/03/07)
