15/02/2007
БРИСЕЛ, Белгија -- Главната обвинителка на ОН, Карла дел Понте, повторно ја повика ЕУ да не продолжува со преговорите за Спогодбата за стабилизација и асоцијација со Србија додека земјата не го уапси обвинетиот бегалец Ратко Младиќ. Дел Понте даде изјава за новинарите по разговорите со белгискиот министер за надворешни работи, Карел де Гихт, во средата (14-ти февруари) во Брисел. Таа се пожали дека поддршката од меѓународната заедница -- во поглед на изведувањето на главните бегалци пред лицето на правдата -- се чини дека се намалува. Мандатот на Трибуналот завршува во 2010 година.
Исто така во средата, холандскиот министер за надворешни работи, Бернард Бот, го посети Белград и изрази поддршка за шансите на Србија за членство во ЕУ, под услов владата да ги исполни преостанатите обврски кон Трибуналот на ОН. (Глас јавности - 15/02/07; Taнјуг, Бета, Ројтерс - 14/02/07)
