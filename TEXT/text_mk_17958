21/02/2007
СОФИЈА, Бугарија -- Турското движење за правата и слободите (МРФ), партнер на трипартитната владејачка коалиција, во вторникот (20-ти февруари) потврди дека ќе се обрати до Уставниот суд во врска со новиот закон за ограничување на гласањето на иселениците. Водачот Ахмед Доган вели дека МРФ ќе побара од судот да ја провери уставноста на одредбите во новиот закон за изборите за Европскиот парламент (ЕП). Клаузулите за кои станува збор го ограничуваат правото на глас на бугарските државјани кои живееле во Бугарија или во други земји-членки на ЕУ во изминатите три месеци. 
МРФ, која во голема мера зависи од гласовите на етничките Турци кои заминаа од Бугарија и отидоа во Турција во текот на 1980-тите, го отфрли нацрт-законот како дискриминаторски. Сепак, пратениците на МРФ се согласија сега засега да се вратат во парламентот, откако го напуштија истиот минатата недела. (Сегa - 21/02/07; БНР, Медиапул - 20/02/07)
