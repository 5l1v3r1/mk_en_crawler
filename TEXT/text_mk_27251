02/03/2010
НИКОЗИЈА, Кипар -- Министерот за надворешни работи, Маркос Кипријану, во понеделникот (1-ви март) ги отфрли сите навестувања за одржување меѓународен состанок врз основа на формулата „три плус два“, на кој би се разговарало за повторното обединување на поделениот остров. Анкара ја предложи оваа идеја минатиот месец, предлагајќи конференција на која ќе учествуваат Велика Британија, Грција и Турција, заедно со претставниците на грчката и турската заедница на островот. „Не се согласуваме со организацијата на кој било состанок кој би го поткопал статусот на Република Кипар како суверена држава“, рече Кипријану. Велика Британија, Турција и Грција се гаранти за независноста на Кипар, територијалниот интегритет и безбедноста според договорот од 1960 година за независност.
Во другите вести од понеделникот, Ерато Козаку Маркулис и Деметрис Елиадес беа назначени за нови министри -- за комуникации, односно за земјоделство, природни ресурси и животна средина. Тие ги заменија Никос Николаидес и Михалис Полиникис, кои поднесоа оставки откако нивната партија, Движењето за социјалдемократија (КС-ЕДЕК), одлучи да се повлече од владејачката коалиција во февруари. КС-ЕДЕК го обвини претседателот Деметрис Христофиас дека прави отстапки кон кипарските Турци за време на разговорите за повторно обединување. (Фамагуста газете, Сајпрус мејл - 02/03/10; КНА, Сајпрус викли - 01/03/10)
