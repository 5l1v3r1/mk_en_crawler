04/08/2008
AНКАРА, Турција -- Државната болница „Зекаи Тахир Бурак“ во Анкара во неделата (3-ти август) призна дека 27 новороденчиња починале во изминатите 15 дена, објавија медиумите. Менаџерите на болницата, кои првично објавија дека причина за смртта на околу третина од бебињата се инфекции, подоцна на прес-конференција објавија дека тестовите не покажале траги на инфекција. Бебињата, сите предвремено родени, починале во болницата од најразлични причини, вклучително и хипертензија, откажување на срцето и компликации при раѓање, рекоа лекарите. Сепак, болничките синдикати ги обвинуваат лошите санитарни услови. (Mилијет, Радикал - 04/08/08, Хуријет, АФП - 03/08/08)
