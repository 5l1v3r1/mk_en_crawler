31/10/2007
 Хрватскиот aктер Раде Шербеџија ја освои наградата за Најдобра машка улога на вториот Римски филмски фестивал за неговата улога во канадско-грчкиот филм „Бегалски парчиња“, во режија на Џереми Подесва. Фестивалот траеше од 18-ти до 27-ми октомври. 
*** 
 Грција доби право да биде домаќин на Медитеранските игри 2013 година, кои ќе се одржат во градовите Волос и Јанина. Грција победи на вториот круг од гласањето во саботата (27-октомври) со 37 гласови. Нејзиниот главен конкурент, Хрватска, доби 34 гласови.
*** 
 Aлбанската сопранистка Инва Мула ќе одржи добротворен концерт во Германија в петок (2-ри ноември). Приходите ќе бидат донирани за децата болни од леукемија во Косово. 
*** 
 Aлбанија беше избрана за членка на Извршниот совет на УНЕСКО во средата (24-ти октомври), на 34-тата Сесија на генералната конференција на УНЕСКО. Земјата стана 58-ма членка на советот, по 49 години соработка со организацијата. 
*** 
Неколку спортски натпревари на Републичкиот куп се одржаа во Халата за зимски спортови на Метрополитанската општина во Кочаели, по повод одбележувањето на 84-годишнината од Tурската република. На турнирите присуствуваа млади атлетичари од 14 клубови во Кочаели, Анкара, Истанбул, Бурса, Денизли и Измир. 
*** 
Меѓународниот телевизиски фестивал, Златен ковчег, организиран од Бугарската национална телевизија, започна во понеделникот (29-ти октомври) во Пловдив. На настанот учествуваат телевизиски продукции од 23 земји. 
*** 
Европскиот куп во седечка одбојка за мажи 2007 заврши во неделата (28-ми октомври) во Сараевo. На настанот учествуваа девет тима на хендикепирани атлетичари од седум земји. 
*** 
Единаесеттиот Сараевски џез фестивал 2007 беше отворен во средата (31-ви октомври) во главниот град на Босна и Херцеговина. На настанот учествуваат добропознати светски џез-музичари и нови уметници. 
 (Разни извори 24/10/07-31/10/07)  
