30/12/2004
ДИЈАРБАКИР, Турција -- Четворица полицајци се обвинети за убиството на едно 12-годишно момче и неговиот татко, објавија во средата (29-ти декември) турските власти. Тие беа убиени пред својот дом во претежно курдскиот југоисточен дел од земјата на крајот на ноември. Полицијата соопшти дека тие биле убиени за време на операцијата против терористите на КОНГРА-ГЕЛ, но активистите за човекови права и соседите велат дека жртвите биле невооружени цивили. Справувањето на Владата со овој инцидент се смета за тест за напредокот на Турција додека се подготвува за разговорите за членство со ЕУ.
Во другите вести од средата, Турција, Грузија и Азербејџан потпиша заедничка изјава за изградбата на железничната пруга Карс-Акхалкалаки-Тбилиси. Изградбата ќе чини околу 350 милиони американски долари. (Агенција Анадолу, АФП, Кавкасиа-Пресс - 29/12/04)
