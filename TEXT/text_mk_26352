11/10/2009
БЕЛГРАД, Србија -- Лажна закана за бомба беше примена во саботата (10-ти октомври) во централата на српската државна радиотелевизија РТС, со предупредување дека експлозивната направа се наоѓа близу зградата. Полицијата ја опколи областа, но не најде ништо сомнително и заклучи дека заканата била лажна.
Во меѓувреме, полицијата во саботата објави дека уапсила две лица осомничени дека извршиле напад врз централата на приватната телевизија РТВ Пинк на 2-ри октомври. Милан С. (24) и Горан П. (32), се обвинети за напад на обезбедувањето на зградата и фрлање рачни гранати на влезот. Тие се обвинети за обид за убиство и илегално поседување и шверц на оружје и експлозиви. Полицијата откри две илегални пушки во нивниот стан и други простории во Ниш. Три други лица беа уапсени во врска со истиот инцидент. (Taнјуг, Бета, Б92 - 10/10/09)
