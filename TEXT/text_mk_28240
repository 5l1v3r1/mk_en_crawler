19/10/2010
СКОПЈЕ, Македонија -- Премиерот Никола Груевски во понеделникот (18-ти октомври) рече дека очекува Европската комисија (ЕК) да ги потврди напорите и остварувањата на Македонија во својот извештај следниот месец за напредокот во процесот на интеграција во ЕУ. „Направивме максимум во последнава година за да ја придвижиме земјата напред, и постигнавме напредок“, рече Груевски. Што се однесува до долготрајниот спор за името со соседна Грција, кој и понатаму претставува пречка, тој рече дека би се согласил на состанок со грчкиот колега, Јоргос Папандреу, пред самитот на НАТО во ноември во Лисабон. (MИА, Макфакс - 18/10/10)
