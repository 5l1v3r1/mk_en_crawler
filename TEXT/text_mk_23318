29/06/2009
ПОДГОРИЦА, Црна Гора -- Црна Гора во неделата (28-ми јуни) потврди нов случај на свински грип кај пациент кој се лечи во болница во Подгорица. Тој пристигнал во Црна Гора од Перу. Четири лица кои биле во контакт со него се во истата болница. Тој е вториот потврден случај во земјата. 
Во меѓувреме, Македонија е во тревога по позитивниот тест за присуството на вирусот кај едно четиригодишно момче од Австралија. Понатамошни тестирања се вршат во лондонска лабораторија. Министерството за здравство вели дека нема потреба од паника. (РТЦГ, Мина, Танјуг, Макфакс, А1 - 28/06/09)
