29/12/2004
АНКАРА, Турција -- Парламентот во вторникот (28-ми декември) го одобри буџетот на земјата за 2005 година, од кој третина ќе биде наменета за плаќање на каматата на јавниот долг. Помеѓу 40 и 50 отсто од трошоците во 2004 и 2003 година беа наменети за враќање на долговите. Буџетот, кој се заснова на проектираните приходи од 68,6 милијарди евра и дефицитот од 15,8 милијарди евра, е пресметан со користење на новата турска лира, која ќе стане законско платежно средство на 1-ви јануари.
Во другите вести, Турција испрати официјална дипломатска нота до ЕУ, во која се спротивставува на евентаулното трајно ограничување на движењето на Турците во Европа, објави во вторникот Министерството за надворешни работи.
Исто така во вторникот, министерството објави дека министерот за надворешни работи, Абдула Ѓул, ќе ги посети израелските и палестинските територии во текот на првата недела од јануари. Минатата недела Турција ја објави својата желба за учество во мировниот процес во Средниот Исток. (AФП - 29/12/04; AФП, НТВ - 28/12/04)
