19/12/2006
БУКУРЕШТ, Романија -- Претседателот Трајан Башеску во понеделникот (18-ти декември) го критикуваше поранешниот комунистички систем во земјата како „криминален“ и одговорен за „злосторствата против човештвото“, и посочи дека во спомен на жртвите ќе биде прогласен национален ден и ќе биде отворен меморијален музеј во спомен на жртвите. На заедничката седница на двата дома од парламентот, тој го претстави извештајот на 650 страници, подготвен од страна на претседателската комисија која го анализираше владеењето на комунистичкиот режим, кој траеше од 1945 до 1989 година. Според овој документ, околу два милиони луѓе биле убиени или прогонувани од страна на системот. Левичарската опозиција ги отфрли изјавите на претседателот како пристрасна политика. (Романија либера - 19/12/06; Meдиафакс, Компрес - 18/12/06)
