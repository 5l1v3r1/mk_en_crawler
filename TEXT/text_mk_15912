19/04/2006
САРАЕВО, Босна и Херцеговина (БиХ) -- Претседателството на БиХ во вторникот (18-ти април) ја одложи одлуката за дополнување на пакетот нацрт-уставни измени додека оваа работа не се разјасни помеѓу најголемите политички партии. Хрватскиот член на Претседателството, Иво Миро Јовиќ, рече дека партиските водачи треба повторно да се состанат за да го изнесат своето мислење околу потребата за понатамошни промени. Се работи за загриженоста дека делови од текстовите може различно да се интерпретираат, што би можело да го усложни процесот на уставни реформи. (Фена, РТРС - 18/04/06)
