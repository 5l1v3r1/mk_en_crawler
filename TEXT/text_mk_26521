11/08/2009
САРАЕВО, Босна и Херцеговина (БиХ) -- Машиновозачите во Федерацијата на Босна и Херцеговина (ФБиХ) можеби повторно ќе прекинат со работа на 27-ми или 28-ми август, објавија синдикатите во понеделникот (10-ти август). Нивните барања остануваат исти како и за време на штрајкот што го одржаа на 30-ти јули -- тие сакаат исплата на заостанатите плати што им се должат и сакаат владата да се откаже од плановите за кратење на платите во секторот за 10 отсто. Машиновозачите, исто така, инсистираат на оставка на дел од управниот одбор на државните железници.
Исто така во понеделникот, полицискиот синдикат во ФБиХ ги предупреди своите членови дека ќе отпочне штрајк ако нивните плати бидат намалени за 10 отсто и ако нивното главно барање не биде исполнето -- да се применуваат унифицирани стандарди за да може вработените во Министерството за внатрешни работи да бидат исто платени, во целиот ентитет. (БХРТ, Фена, Ослобоѓење, Аваз, Онаса - 10/08/09)
