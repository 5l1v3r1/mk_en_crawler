21/12/2011
 Црна Гора пристапи во редовите на Светска трговска органзација (СТО) како нејзина 156-та членка во саботата (17. декември). Земјата аплицираше за членство во 2004 година. Спогодбата за пристапување беше попишана помеѓу црногорскиот премиер Игор Лукшиќ и Генералниот директор на СТО Паскал Лами на министерска конференција во Женева. 
*** 
Доцна во петокот (16. декември) Белгија официјално ја извести Европската Комисија за својата одлука да ги задржи рестрикциите на пазарот за труд за бугарските и романските работници по 31. декември. Веста дојде само неколку часа откако Велика Британија и Ирска објавија слични потези. Земјите членки на ЕУ имаат право да ја продолжат времената забрана за бугарските и романските работници за две дополнителни години, до 2014 година.
*** 
 Грција е најризичната земја за инвестирање во светот, според истражување објавно во минатата недела од страна на Кредит Свис. Други земји од регионот вклучени во листа од 50 се Романија на 10-тото, Турција на 15-тото и Бугарија на 16-тото место. Резултите се темелат на оценетиот биланс на тековната сметка, билансот на државниот буџет, државниот долг, кредитите на приватниот сектор, нето екстерните средства за 2011 година, потенцијалниот раст на БДП за 2014-2016 година, маргините на инструментите за осигурување на долговите и кредитниот рејтинг. 
*** 
Доцна во четвртокот (15. декември) Албанскиот парламент одлучи да продде 10 отсто од државно-контролираната нафтена компанија, „Албпетрол“, на стратешки инвеститор од областа на нафтата и гасот, преку меѓународен тендер. Средствата на „Албпетрол“ се вреднуваат на 322 милиони евра. Годишното производство на нафта на компанијата се проценува на 135.000 тони. 
*** 
Канадската рударска компанија „Елдорадо Голд корп.“ вети дека ќе инвестира 1,5 млд. евра во задолжената Грција, отворајќи околу 2.000 работни местa. Веста дојде откако „Елдорадо“ во неделата (18. декември) се согласи да ја превземе „Јуропијан Голдфилдс“ со седиште во Канада, во зделка вредна 2,4 млд. евра, на тој начин стекнувајќи се со контрола врз рудници во Грција, Турција и Романија. 
*** 
 Македонија ќе оствари економски раст од 2 отсто во наредната година, предвиде ММФ на 13. декември. Прогнозата е значително помалку оптимистичка одошто владината цел за раст од 4 до 4,5 отсто. Пониската прогноза се должи на загриженоста дека кризата во еврозоната би можела да повлијае врз македонската еккономија. 
*** 
 Косовскиот извоз кон Македонија во 2011 година двојно се зголеми, покажаа податоците што Државниот завод за статистика во Скопје ги објави во минатата недела. Во периодот јануари-октомври минатата година вредноста на увезените стоки во земјата од Косово изнесуваше само 17 мил. евра, додека таа се зголеми на 30 мил. евра во истиот период оваа година. Позитивниот тренд се должи на одлуката на косовската влада за блокада на српските производи.
*** 
 Турските деловни лидери ј предупредија Франција да не својува закон кој ќе го криминлизира одрекувањето на т.н. „Ерменски геноцид“. „Доколку се усвои законот, тоа ќе предизвика сериозна штета на економските и на трговските врски,“ изјави во понеделникот (19. декември) Рифат Хисарчиклиоглу, претседател на Унијата на комори и стокови берзи на Турција, предупредувајќи дека Турците би можеле да ги бојкотираат француските производи. Гласањето е закажано за во четврток.
*** 
Во понеделникот (19. декември) ММФ одлучи да ја зголеми кредитната линија за претпазливост што е на располагање на Романија за 507 мил евра, на 1,6 млд. евра. Фондот ја спомна загриженоста во врска со кризата во еврозоната. ММФ во март 2011 година й одобри на Романија 24-месечен стенд-бај кредит во износ од 3,6 млд. евра. Досега, Романија се воздржуваше од користење на средствата и ги чува како резерва.
 (Разни извори --14.12.11-21.12.11) 
