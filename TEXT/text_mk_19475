24/02/2008
ПРИШТИНА, Косово -- ЕУ повлече дел од своите вработени во Косовска Митровица по насилничките протести на српската заедница таму, објави во саботата (23-ти февруари) претставникот на ЕУ во Косово, Питер Фејт. Во меѓувреме, протестите продолжија и во саботата, кога околу 2.000 Срби се собраа веќе шести ден по ред за да го покажат своето противење на независноста на Косово. 
Во меѓувреме, Соединетите Држави во петокот објавија дека ќе евакуираат дел од своите 100 вработени во амбасадата во Белград. Амбасадорот Камерон Мунтер побара од целиот технички персонал и семејствата на дипломатите да го напуштат Белград, откако амбасадата беше насилнички нападната во четвртокот. Американската дипломатска мисија во српскиот главен град објави дека не е сигурна оти српските власти се способни да ја гарантираат безбедноста на персоналот во амбасадата. (AФП, Интернешнал хералд трибјун, Гардијан - 23/02/08; AФП, БГНЕС, Танјуг, Бета - 22/02/08)
