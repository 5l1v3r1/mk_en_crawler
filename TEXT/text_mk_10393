22/11/2004
БРИСЕЛ, Белгија -- Вториот состанок на форумот на министрите за надворешни работи на ЕУ и на Западен Балкан беше отворен во понеделникот (22-ри ноември) во Брисел. Учесници на настанот се претставниците на Албанија, Босна и Херцеговина, Бугарија, Хрватска, Македонија, Романија, Србија и Црна Гора и Турција, како и претставнивите на ЕУ и Пактот за стабилност. Тие ќе разговараат за односите помеѓу ЕУ и Западен Балкан, влијанието на неодамнешното проширување на ЕУ и регионалниот развој. Се очекува министерот за надворешни работи на Србија и Црна Гора, Вук Драшковиќ, да потпише договор за основните принципи на учеството на Србија и Црна Гора во програмите на ЕУ. (Бета - 22/11/04; Танјуг, ХИНА, ATA - 21/11/04) 
