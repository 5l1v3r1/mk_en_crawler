28/02/2008
Од Блерта Фониќи-Кабаши за Southeast European Times во Приштина -- 28/02/08
Парламентот во средата (20-ти февруари) усвои девет закони поврзани со планот на Ахтисари, кои покриваат области поврзани директно со државноста. Планот на поранешниот специјален претставник на ОН, Марти Ахтисари, од 12 точки, содржеше правна рамка која Косово почна да ја спроведува со овие планови.
И покрај тоа што беа предложени десет предлог-закони, собранието усвои девет. Во нив спаѓаат законот за дипломатски имунитет, државност, воспоставување полициски сили, воспоставување полициски инспекторат, патничка документација, државни симболи, специјални заштитени зони, локална власт и административни граници на општините.
На препорака на владата, законот за формирање Министерство за надворешни работи е повлечен. 
Законот за дипломатски имунитет го претстави премиерот Хашим Тачи, кој рече дека на Косово -- како независна држава -- итно му се потребни функционални закони за неговите книги.
Американскиот државен потсекретар, Николас Барнс, ги поздрави новите закони кои ги штитат правата на Србија и другите малцинства. Тој рече дека САД, исто така, сметаат оти нивната безбедност претставува приоритет, додавајќи: „Ние веруваме дека иднината на Косово треба да биде мултиетничка и мултирелигиозна.“
Уште дваесет и три закони се очекува да бидат одобрени од страна на собранието, чии членови велат дека се посветени на спроведување на одредбите на планот на Ахтисари. 
Редовната седница на парламентот беше одложена за 90 минути, поради тоа што ад хок комисијата задолжена за проверка и проценка на амандманите на легислативата, првично не се согласи со некои делови од текстот.
Сепак, по консултациите со другите членови на парламентот, тие се согласија со модификациите.
Шефот на ад хок комисијата, Фехми Мујота, потврди дека неговата комисија се соочила со одредени тешкотии за време на амадманскиот процес, особено во измената на терминологијата. Сепак, додаде тој: „Законите се во согласност со планот на Ахтисари и со европските стандарди“.
