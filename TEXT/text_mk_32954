29/06/2003
АНКАРА, Турција -- Министерот за внатрешни работи Абдул Кадир во петокот (27-ми јуни) соопшти дека неговата Влада подготвила нацрт-закон со кој ќе се охрабрат курдските бунтовници да го предадат оружјето и да се приклучат во општеството. Според условите на нацрт-законот оние што не учествувале во вооружените напади нема да бидат казнети. Оние кои биле вклучени во вооружените судири ќе служат намалена затворска казна ако соработуваат со властите. Но, амнестија нема да им биде дадена на највисоките курдски лидери. Курдската демократска народна партија рече дека е незадоволна од новиот нацрт-закон, тврдејќи дека тој само го образложува претходниот закон. Партијата побара од властите да свртат нова страница во решаваoето на курдското прашаoе и понудија да посредуваат помеfу Анкара и бунтовниците. Парламентот треба да расправа за нацрт-законот оваа недела. (Турски дневни вести - 28/06/03; АП, Ројтерс, АФП - 27/06/03)
