17/06/2008
ТИРАНА, Албанија -- Началникот на Генералштабот, генерал-полковник Луан Хоџа, беше отпуштен во понеделникот (16-ти јуни) поради серијата смртоносни експлозии на муниција во Гердец во средината на март. Тој во понеделникот одби да даде изјава за медиумите во врска со случајот Гердец, но им се заблагодари на вооружените сили за нивната работа, која доби наградена со добивањето покана за влез на Албанија во НАТО во април. 
Исто така во понеделникот, парламентот со големо мнозинство гласаше за одземање на имунитетот на поранешниот министер за одбрана, Фатмир Медиу. Тој ја напушти владата набргу по експлозиите во Гердец, во кои загинаа 26 лица, а повеќе од 300 беа повредени. Медиу е обвинет за злоупотреба на функцијата. „Како министер за одбрана јас го почитував законот [и] го сметав уништувањето на вишокот муниција за национален приоритет“, рече тој за време на парламентарната седница. 
Во другите вести од понеделникот, парламентот отфрли четири од пет кандидатури за Високиот суд на правдата. Претседателот Бамир Топи ги предложи сите петмина кандидати. Ова беше за првпат владејачката Демократска партија (ДП) да се спротивстави на желбите на членот на ДП, Топи. Коалицијата го предупреди дека внимателно ќе ги разгледа претседателските одлуки за кандидатите на Врховиот суд. (Шекули - 17/06/08; ВОА, ББС Албаниан, Топ ченал, Ројтерс, Балкан веб - 16/06/08)
