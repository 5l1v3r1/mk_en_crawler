29/03/2007
БЕЛГРАД, Србија -- За време на посетата на српскиот главен град во средата (28-ми март) претседателот на Република Српска (РС) Милан Јелиќ рече дека Бања Лука нема да го признае Косово, ако Советот за безбедност на ОН го одобри планот на Марти Ахтисари за надгледувана независност. Во изјавата за новинарите на Белградскиот економски саем, тој рече дека со ова Босна и Херцеговина како целина, најверојатно, нема да ја признае евентуалната држава. Јелиќ го повтори повикот на Белград за континуирани преговори.
Истиот ден словачкиот парламент усвои резолуција која повикува на нов дијалог за Косово. Во неа се предупредува дека неограничената независност би можела негативно да се одрази на регионалната стабилност. (Блиц, Вечер - 29/03/07; РТРС, Срна, Танјуг - 28/03/07)
