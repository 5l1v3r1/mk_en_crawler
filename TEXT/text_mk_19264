30/11/2007
САРАЕВО, Босна и Херцеговина (БиХ) -- Министерскиот совет (СоМ) се состана во четвртокот (29-ти ноември) и го одобри одвојувањето на 950.000 евра за финансирање на претседателските избори во Република Српска следниот месец. Тоа беше прв состанок на државната влада од 16-ти октомври, а уследи по жестоките критики на високиот претставник Мирослав Лајчак, кој предупреди дека усвојувањето на неколку клучни мерки е блокирано. Лајчак го потсети вршителот на функцијата премиер Никола Шпириќ дека и покрај тоа што поднесе оставка, тој е обврзан да обезбеди континуирано функционирање на СоМ. (Независне новине - 30/11/07; РТРС, НТВ Хајат, Фена, веб-страница на ОХР - 29/11/07)
