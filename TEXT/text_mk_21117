02/08/2007
СКОПЈЕ, Македонија -- Финансиската полиција во средата (1-ви август) го обвини поранешниот премиер Владо Бучковски за проневера на околу три милиони евра. Бучковски, кој беше министер за одбрана во тоа време, наводно ја злоупотребил функцијата во врска со договорот за набавка на резервни делови за тенкови од октомври 2001 година. Според обвинението, финансиски средства на министерството наменети за претпријатието МЗП-ФОП, завршиле на специјалната сметка на Бучковски и директорот на претпријатието. Бучковски, кој моментно не е во Македонија, вети дека ќе соработува во истрагата. Пензионираниот началник на Генералштабот, Методиј Стамболиски, беше уапсен во вторникот во врска со случајот. Според извештаите, тој нарачал четирипати повеќе резервни делови од потребното, оштетувајќи ја државата за околу два милиони евра. Тој се пензионираше во март 2004 година. (AП, ДПА, Утриски весник, Дневник, А1, Фокус, Танјуг, МИА, Макфакс, БГНЕС - 01/08/07)
