14/01/2007
САРАЕВО, Босна и Херцеговина (БиХ) -- Две бошњачки партии -- Партијата за демократска акција (СДА) и Партијата за БиХ (СБиХ) -- заедно со Хрватската демократска заедница (ХДЗ) на БиХ -- во саботата (13-ти јануари) постигнаа договор за формирање на влада на Федерацијата на БиХ (ФБиХ). Водачот на СДА, Сулејман Тихиќ, го објави договорот по состанокот со водачите на трите партии во Сараево. Сé уште не се знае дали другата голема хрватска партија, ХДЗ 1990, ќе учествува во владејачката коалиција. Според договорот постигнат во саботата, Бошњаците ќе го држат местото на премиер на ФБиХ и претседател на Претставничкиот дом на ФБиХ, додека претседателот на ФБиХ и претседателот на Домот на народите на ФБиХ ќе бидат Хрвати. (Независне новине, Дневни аваз - 14/01/07)
