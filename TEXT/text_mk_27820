24/11/2010
БУКУРЕШТ, Романија -- Со 45 гласови наспрема 31 глас, сенатот во вторникот (23-ти ноември) го одобри кратењето на персоналниот данок од доход од 16 на 10 отсто. Пратениците од владејачката Либералдемократска партија, вклучително и министерот за економија, Јоан Аритон, предложија модифицирање на Фискалниот законик за намалување на даноците од доход од независните активности, платите, пензиите, инвестициите, земјоделските бизниси, наградите и други извори. Министерот за финансии, Георге Лаломитиану, вели дека владата се противи на потегот бидејќи предлог-буџетот за 2011 година претпоставува рамен данок од 16 отсто. Тој предвидува дека Домот на делегатите ќе гласа против кратењето. (Блумбер, Медиафакс, Јурналул национал, Евениментул зилеи, Антена 2, Адеварул, Гандул - 23/11/10)
