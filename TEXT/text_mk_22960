05/06/2008
БРИСЕЛ, Белгија -- Хрватска нема да може да пристапи во ЕУ пред 2011 година, рече Ханес Свобода, известувач за Хрватска во Европскиот парламент (ЕП), во средата (4-ти јуни). За време на разговорите во Брисел за хрватските напори, Свобода рече дека ако преговорите за пристапување завршат најрано до средината на следната година, тоа ќе се совпадме со изборите за новите европарламентарци и новата Европска комисија. Тоа значително ќе го одложи усвојувањето на позицијата за пристапот на Хрватска и нејзината спогодба за пристапување, неоставајќи време за ратификување на спогодбата. Со ова, како што рече, ратификувањето најверојатно ќе се случи во 2010 година, поместувајќи го членството најрано за 2011 година. Загреб се надева дека ќе пристапи во 2010 година. (ХРТ, Вечерњи лист, ХИНА - 04/06/08) 
