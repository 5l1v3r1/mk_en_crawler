29/06/2008
БЕЛГРАД, Србија -- Претседателот Борис Тадиќ во петокот (27-ми јуни) му даде на актуелниот министер за финансии, Мирко Цветковиќ, мандат да ја формира новата влада на земјата, откако проевропската коалиција на Тадиќ победи на предвремените избори на 11-ти мај. Парламентот се очекува да гласа за номинацијата на Цветковиќ оваа недела. Тадиќ ја објави својата одлука по состанокот со раководството на неговата Демократска партија (ДС). Тој рече дека е формирано ново мнозинство во парламентот, кое ги вклучува коалицијата предводена од ДС „За европска Србија“, коалицијата предводена од Српската социјалистичка партија (СПС), муслиманите од Санџак и Сојузот на Унгарците во Војводина. Мандаторот, кој е член на раководството на ДС, беше министер за финансии во владата на Воислав Коштуница. Тој е економист по професија и работел во структурите на Светската банка во Индија и Пакистан. (Данас - 28/06/08; AФП, АП, Ројтерс, Танјуг, Бета - 27/06/08)
