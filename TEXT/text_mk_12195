14/12/2004
БЕЛГРАД, Србија и Црна Гора -- Претседателот на Србија и Црна Гора, Светозар Маровиќ, во вторникот (14-ти декември) пристигна во Брисел на разговори со шефот за безбедност на ЕУ, Хавиер Солана. Разговорите се очекува да се фокусираат на кандидатурата на државната заедница за интеграција во ЕУ, како и на „двонасочниот“ пристап што го предложи Брисел. 
За време на состаноците со претседателот Филип Вујановиќ и премиерот Мило Ѓукановиќ во понеделникот, шефот на мисијата на ОБСЕ во Подгорица во заминување, амбасадорот Рудолф Богнер, ја пофали сегашната соработка помеѓу организацијата и црногорската Влада. Богнер повика на понатамошни реформи кои ќе доведат до пристап во евро-атланските структури. 
Исто така во понеделникот, српскиот Парламент отпочна расправа во врска со нацрт-измените на законот со цел да се овозможи случаите на воени злосторства да бидат водени во домашните судови. Амандманите ќе обезбедат користење на доказите пронајдени надвор од територијата на републиката -- меѓу кои и доказите до кои дошол Трибуналот на ОН за воени злосторства -- во ваквите судски процеси. (Танјуг, Бета, Б92 - 13/12/04)
