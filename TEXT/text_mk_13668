20/09/2005
САРАЕВО, Босна и Херцеговина (БиХ) -- Заменикот на високиот претставник, Мартин Неј, во понеделникот (19-ти септември) изјави дека Комисијата за Сребреница на владата на Република Српска (РС) треба да заврши со својата работа во рок од десет дена. Тој се состана со високи претставници на владата на РС и со претседателот на комисијата, Јован Спајиќ, во Сараево. Неј ги потсети дека во април високиот претставник Педи Ешдаун й даде на комисијата рок до крајот на септември за обезбедување на целосни информации во врска со вмешаноста на поединци во активностите од јули 1992 година на силите на босанските Срби во Сребреница. Неј изрази загриженост поради тоа што во последиве месеци не е постигнат значителен напредок. (извори на ОХР, Фена - 19/09/05)
