20/12/2005
БУКУРЕШТ, Романија -- Партиите во владејачката коалиција на Романија -- Национал-либералната партија и Демократската партија (ПД) -- во понеделникот (19-ти декември) започнаа со официјалните преговори за нивно евентуално спојување. Почетокот на разговорите, кои наводно ги побарал претседателот Трајан Башеску, уследи по церемониите на одбележување на првата годишнина од доаѓањето на власт на оваа владејачка коалиција. 
Во другите вести, словачкиот брод Полана потона во реката Дунав помеѓу Бугарија и Романија во вторникот, по заедничките обиди за гаснење на пожарот на бродот. Истиот превезувал околу 40 тони гориво, поради што предизвика загриженост за можни еколошки последици. (Девет часот, Ромпрес, бТВ - 20/12/05) 
