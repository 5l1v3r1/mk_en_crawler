15/02/2008
САРАЕВО, Босна и Херцеговина (БиХ) -- Претседавачот на претседателството, Жељко Комшиќ, во четвртокот (14-ти февруари) потврди дека претседателството го загуби оригиналот на Дејтонскиот мировен договор, со кој заврши конфликтот во периодот 1992-1995 година. Комшиќ рече дека претседателството открило оти истиот го нема во неговите архиви и нема идеја како или кога исчезнал. Инспекторите работат на случајот, а и обвинителството се приклучи во истрагата.
„Не знам дали веста е повеќе тажна или смешна, но знам дека другиот оригинал на Дејтонскиот договор се наоѓа во Париз“, рече високиот претставник Мирослав Лајчак. (Независне новине, Дневни аваз - 15/02/08; Фена, РТРС, НТВ Хајат, ДПА, Б92 - 14/02/08)
