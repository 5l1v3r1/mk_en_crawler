13/05/2010
САРАЕВО, Босна и Херцеговина (БиХ) -- Остатоците на 31 бошњачки цивил убиени на почетокот од конфликтот во периодот 1992-1995 година беа закопани во средата (12-ти мај) на градските гробишта во Братунац. Остатоците беа откриени во различни масовни гробници во регионот. Најмлади од жртвите се две сестри, на возраст од 4 и 7 години. Околу 5.000 луѓе присуствуваа на церемонијата. (Дневни аваз, Фена, БХРТ, Радио Слободна Европа - 12/05/10)
