27/01/2009
БУКУРЕШТ, Романија -- Претседателот Трајан Башеску во понеделникот (26-ти јануари) рече дека е можно да не побара друг мандат ако актуелната владина коалиција пропадне. „Ако дојдам до заклучок дека Романците се премногу погодени од економската криза и дека актуелната влада не може соодветно да се справи со ситуацијата, дури и ако има многу силно парламентарно мнозинство, размислувам да не се кандидирам за претседател повторно“, изјави Башеску за националната телевизија. „Ако владата пропадне, како можам да излезам пред народот и да побарам нов мандат?“
Во другите вести од понеделникот, Министерството за труд објави дека Германија одлучила да ги задржи постојните рестрикции за работната сила, кои важат за романските работници. Сепак, Берлин го продолжи периодот за престој на привремените работници од четири на шест месеци. (Гандул, Евениментул Зилеи, Романија либера - 27/01/09; Медиафакс, Агерпрес, Хотњус, Зиаре - 26/01/09) 
