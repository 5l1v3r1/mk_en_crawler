04/05/2010
СКОПЈЕ, Македонија -- Словенечкиот офицер Давид Хумар во понеделникот (3-ти мај) ја презеде контролата над штабот на НАТО во Скопје од бугарскиот комодор Валентин Гагашев. За време на церемонијата, Хумар рече дека долготрајниот спор околу името со Грција претставува политичка пречка за евроатланската интеграција на Македонија и изрази надеж дека проблемот ќе биде решен. Началникот на Генералштабот на македонската армија, генерал Мирослав Стојановски, рече дека неговата земја ќе продолжи со спроведувањето на реформите потребни за пристапување во Алијансата. (Maкфакс, СТA - 03/05/10)
