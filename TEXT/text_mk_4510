20/03/2009
Од Беса Беќири за Southeast European Times во Приштина -- 20/03/09
Заедничка работна група на Министерството за внатрешни работи и Косовската полициска служба (КПС) ќе изготви препораки за дејствуање во врска со српските полицајци кои се на платниот список на КПС, но одбиваат да работат веќе повеќе од една година.
Скоро 300 српски полицајци во КПС одбиваат да бидат дел од командниот синџир на КПС и го сметаат УНМИК за свое командно тело. Тие излегоа по декларацијата за независност на Косово на 18-ти февруари и побараа од меѓународната заедница да постави полицајци на УНМИК на командните места во полициските станици на Косово каде што доминира српското население. 
КПС сé уште им плаќа на полицајците кои штрајкуваат, чиј број изнесува околу 300, во надеж дека на крајот ќе продолжат со работата под власта на КПС. „Одлуката да продолжиме со платената суспензија беше политичка одлука ... бидејќи сакавме да ја искажеме нашата подготвеност за нивното враќање“, Радио Слободна Европа го цитираше министерот за внатрешни работи, Зенун Пајазитит.
Сепак, трпението во Приштина се губи како што спорот се одологовлекува. Пајазитит рече дека ќе започне процес на регрутирање за нови полицајци, ако штрајкувачите не се вратат на своите работни места. 
Белград претходно предупреди дека еден ваков потег ќе ги загрози безбедносните разговори со УНМИК и ЕУЛЕКС. 
Шефот на ЕУЛЕКС, Ив де Кермабон, во средата (18-ти март) побара од косовската влада да се воздржи од отпуштање на српските полицајци, објавија локалните медиуми. Тој во четвртокот го посети Белград за да дискутира околу ова прашање. 
Излегувајќи од овие разговори, Де Кермабон во петокот рече дека ЕУЛЕКС бара „прагматично“ решение на ситуацијата во северно Косово и дека е тој „подготвен да ги разгледа сите предлози“, според белградски Б92.
Две дена пред неговата посета, Де Кермабон потврди во Приштина дека бриселските власти ја повикале Србија да го реши ова прашање. 
Приштина и ЕУЛЕКС се борат да ја воспостават полициската власт во северно Косово, каде што доминира српското население. На 5-ти март началникот на косовската полиција, Шеремет Ахмети, и началникот на полицијата на ЕУЛЕКС, Рајнер Кен, планираа да ги проверат двата погранични премини и полициските станици во Лепосавиќ, Звечани и Зубин Поток. Но, демонстранти од локалните Срби ги спречија овие проверки.
