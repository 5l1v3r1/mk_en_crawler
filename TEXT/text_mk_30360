17/01/2011
АТИНА, Грција -- Три мали експлозии беа пријавени во неделата (16-ти јануари) во одделни области на Атина, пред почетокот на судењето закажано за понеделник, на 13 осомничени членови на екстремистичката група Заговор на огненото јадро. Од полицијата рекоа дека импровизирана експлозивна направа подметната на влезот на канцелариите од една банка причинила материјална штета, а пожарот бил брзо изгаснат. Во вториот инцидент, бомба експлодира во канцелариите на владејачката партија ПАСОК, кои беа затворени веќе десет дена. Експлозијата искрши прозорци. Во третиот инцидент, неколку мали направи експлодираа во канцелариите на едно градежно претпријатие, предизвикувајќи штета, но повторно без повредени. Обезбедувањето во Атина е засилено поради загриженоста дека членовите на терористичката група би можеле да се обидат да изведат напади. (ЛА Тајмс, АНА-МПА - 16/01/11)
