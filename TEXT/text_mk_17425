23/04/2007
БАЊА ЛУКА, Босна и Херцеговина (БиХ) -- Специјалните обвинители на Република Српска (РС) во петокот (20-ти април) го објавија апсењето на поранешниот министер за туризам и трговија на РС, Борис Гаспар, врз основа на обвиненијата за проневера. Неговиот поранешен советник, Брацо Вранчиќ, заедно со Владимир Бабиќ, директор на Осигурителната агенција во РС, беа уапсени за истите обвиненија, кои произлегуваат од приватизацијата на трговскиот центар Боски во Бања Лука.
Во другите вести од петокот, окружниот суд во Брчко му одреди 15-годишна затворска казна за воени злосторства на обвинетиот Коста Костиќ, но ги ослободи другите двајца осомничени во случајот, Милош Милошевиќ, и Рацо Симиќ. Тројцата се обвинети за силувањата и убиствата на 19 бошњачки цивили во Брчко во 1992 година. (Фена, РТРС, Фокус - 20/04/07)
