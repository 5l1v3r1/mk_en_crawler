06/04/2011
БУКУРЕШТ, Романија -- Министерството за правда во вторникот (5-ти април) објави дека владата побарала од Европскиот парламент да му го укине имунитетот на Адријан Северин, кој е вмешан во скандал со мито. Северин и двајца други членови на ЕП беа цел на неодамнешното разоткривање од страна на новинарите на британскиот весник Сандеј тајмс, кои се преправиле дека се лобисти. Барањето за укинување на имунитетот на Северин ќе им овозможи на романските антикорупциски обвинители да ги испитаат наводите. Тој се повлече од групата на социјалистите во ЕП и од својата Социјалдемократска партија во Романија, но инсистира на тоа да остане член на ЕП. 
Во другите вести од вторникот, парламентарната комисија го усвои предлог-законот кој ќе овозможи убивање на кучињата-скитници. Одлуката доведе до протести на активистите за заштита на правата на животните, пред зградата на парламентот. Тие инсистираат на тоа дека кучињата-скитници треба да се стерилизираат, велејќи дека тоа е поевтино и почовечно. (Eвениментул зилеи, Реалитатеа, Hotnews.ro, Котидианул - 05/04/11)
