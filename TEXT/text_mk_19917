19/09/2007
САРАЕВО, Босна и Херцеговина (БиХ) -- Вториот круг преговори за новиот предлог за полициските реформи, кој го подготви високиот претставник Мирослав Лајчак, заврши без напредок во вторникот (18-ти септември). Официјалните претставници велат дека српските и бошњачките политичари остануваат дијаметрално поделени по сите клучни прашања. Досега само хрватските партии посочија дека го поддржуваат предлогот на Лајчак. Наводно, единствениот компромис постигнат досега е поврзан со пограничната полиција и Државната агенција за истраги и заштита. Разговорите ќе траат до понеделник. (Независне новине, Дневни аваз - 19/09/07; РТРС, Фена, веб-страница на ОХР - 18/09/07)
