18/10/2007
САРАЕВО, Босна и Херцеговина (БиХ) -- Државната Агенција за истраги и заштита го уапси Суљо Карајиќ (39), кој се бараше за извршени воени злосторства врз бошњачките цивили во општините Бузим и Велика Кладуша. Обвинителите во средата (17-ти октомври) го објавија апсењето, велејќи дека Карајиќ е осомничен за воени злосторства помеѓу август 1994 и февруари 1995 година, кога служел во армијата на БиХ.
Во другите вести, надзорникот на Брчко, Рафи Грегоријан, во средата се состана со претставниците на „Трансперенси интернешнал“, Срѓан Благовчанин и Љубинко Лековиќ, на разговори околу прашањата на корупцијата и мандатот на „Трансперенси интернешнал“ во БиХ. Грегоријан й даде на групата високи оценки, особено во поглед на нејзината Партнерска програма за цивилното застапување, која се занимава со недостатоците на владините администратори. (СРНА, РТРС, веб-страница на ОХР, НТВ Хајат, Дневни аваз - 17/10/07)
