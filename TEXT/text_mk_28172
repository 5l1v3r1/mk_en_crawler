18/08/2010
ТИРАНА, Албанија -- Социјалистичкото движење за интеграција (СДИ) во вторникот (17-ти август) ги повика сите политички партии да работат на изборните реформи. Заменик-претседателот Петрит Васили рече дека секој обид за подобрување на изборните стандарди ќе биде бескорисен ако не се подобри изборниот законик. Тој ги потсети политичарите дека постојано говорат за високи изборни стандарди, но нивното подобрување бара политичка волја. СДИ вели дека реформите треба да почнат во септември. (Балкан веб, Лајмифундит, Алсат - 17/08/10)
