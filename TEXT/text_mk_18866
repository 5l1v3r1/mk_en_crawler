06/12/2006
БЕРЛИН, Германија -- Вицеадмиралот Ханс-Јохен Витауер во вторникот (5-ти декември) го замени италијанскиот генерал Марко Кјарини на местото шеф на мировните сили од 6.000 припадници, предводени од ЕУ, ЕУФОР, во Босна и Херцеговина (БиХ). На церемонијата во близина на Сараево присуствуваше и германскиот министер за одбрана, Франц Јозеф Јунг. Тој рече дека водачите на ЕУ се очекува да усвојат план во четири фази за ставање крај на военото присуство на Унијата во БиХ подоцна овој месец. Првата фаза би можела да започне уште во мај или јуни 2007 година. Германија, додаде министерот, се надева дека ќе повлече дел од своите војници до крајот на следната година. (Дневни аваз, Независне новине - 06/12/06; ДПA, Дојче веле, НТВ Хајат - 05/12/06)
