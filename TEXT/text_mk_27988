24/06/2010
БРИСЕЛ, Белгија -- Косовската парламентарна делегација предводена од претседателот Јакуп Красниќи во средата (23-ти јуни) присуствуваше на 3-тиот Меѓупарламентарен состанок ЕУ-Косово. Темите ги опфаќаат економскиот развој на Косово, малцинските права и почитувањето на владеењето на правото. Специјалниот претставник на ЕУ за Косово, Питер Фејт, ја истакна потребата за борба против корупцијата и организираниот криминал, особено ако се осомничени високи политички водачи. Косовскиот вицепремиер Хајредин Куци рече дека трите цели на владата се интеграцијата во ЕУ, економскиот развој и зајакнувањето на владеењето на правото. Тој, исто така, ја истакна потребата за функционален внатрешен пазар и регионална соработка. Учесниците го истакнаа напредокот на Приштина во однос на враќањето на раселените лица. Пратеникот на косовските Срби, Слободан Петровиќ, ја опиша децентрализацијата како клучен процес за малцинските Срби. (Кохавижн, РТК, Телеграфи, Алсат, веб-страница на ЕПП - 23/06/10)
