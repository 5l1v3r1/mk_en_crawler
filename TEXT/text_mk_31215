03/03/2011
АНКАРА, Турција -- Високиот изборен одбор (ИСК) во средата (2-ри март) објави дека плановите да им се овозможи на Турците што живеат во странство да гласаат во турските амбасади и конзулати според престојот не може да се спроведе навреме за парламентарните избори на 12-ти јуни, поради недостатоците во техничката инфраструктура. Турците што живеат во странските држави можат да гласаат само на граничните премини на Турција и затоа ќе мора да си дозволат време и пари да отпатуваат за Турција на гласање. Одлуката е конечна и не може да се измени. Од Германија, каде што беше во посета, премиерот Реџеп Тајип Ердоган ја опиша одлуката како удар за цивилните слободи на Турците во странство. Тој вели ИСК очигледно се обидува да ја саботира владата. Мнозинството Турци што живеат во странство се од руралните турски региони, типичен гласачки профил на владејачката Партија на правдата и развојот. (Ворлд булетин, новинска агенција Анадолу, Хуријет - 02/03/11)
