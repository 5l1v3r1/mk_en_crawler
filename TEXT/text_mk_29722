26/05/2011
ПРИШТИНА, Косово -- За време на дебатата во Центарот за медиуми во Чаглавице/Чаглавица во средата (25-ти мај) српските претставници ја истакнаа потребата за постигнување договор меѓу Албанците и Србите, во обид за избегнување на поделбата на Косово. Заменик-претседателот на парламентот, Петар Милетиќ, ја опиша поделбата, можност искажана минатата недела од некои српски политичари, како „лошо решение за косовските Срби, и мислам на Србите што живеат на север од реката Ибар (Митровица) и остатокот од Косово. Како Срби ние имаме сè на југ, говорејќи духовно и економски“, рече Милетиќ. Пратеникот на косовските Срби, Рада Трајковиќ, додаде дека разговорите за поделба се штетни за односите на Србија со меѓународната заедница. Садри Ферати, пратеник од Демократската лига на Косово и поранешен министер за локална администрација, рече дека поделбата е примитивна и опасна идеја. (РТК, ВоА, Кохавижн, Телеграфи - 25/05/11)
