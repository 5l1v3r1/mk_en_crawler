13/12/2010
АТИНА, Грција -- Вработените во јавниот транспорт во Атина во понеделникот (13-ти декември) отпочнаа шестчасовен прекин на работата, протестирајќи поради кратењата што се дел од владините мерки на штедење. Во неделата работниците успеаја да го прекинат јавниот транспорт во главниот град во период од пет часа. Прекини на работата се планирани и за во вторник и четврток. Синдикатот на банкарските службеници планира сопствен 48-часовен штрајк, почнувајќи од вторник. Штрајк на национално ниво организиран од двата водечки синдикати се планира за в среда. (АНА-МПА, ДПА - 13/12/10)
