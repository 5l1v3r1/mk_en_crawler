30/12/2010
101230-WMI-000-ENG
Јапонскиот производител на електроника Панасоник, кој во ноември формираше претпријатие во Србија, планира да почне со работа на објектот пред 10-ти јануари. Околу 580.000 евра се инвестирани во капацитетот оваа година.
*** 
Германското претпријатие за ветрова енергија Иновативе винд концепт планира да инвестира околу 75 милиони евра во изградбата на ветров парк во североисточна Бугаријa. Паркот треба да започне со работа во 2013 година и ќе има годишен произведствен капацитет од 100 мегавати. 
*** 
 Хрватската премиерка Јадранка Косор и унгарскиот вицепремиер Тибор Наврачич отворија гасна линија меѓу двете земји на 23-ти декември. Гасоводот од 395 милиони евра ќе обезбеди уште еден директен дотур на природен гас за Хрватска, помагајќи во диверзификацијата на правците за дотур и зајакнувањето на енергетскта безбедност.
*** 
 Tурскиот Одбор за надворешни економски односи одлучи на својот генерален конгрес во Истанбул во средата (29-ти декември) да формира нови бизнис совети во 13 земји во Африка, Јужна Америка и Азија. Советите ќе бидат активни во областите на логистиката, енергијата, одбраната и земјоделството. 
*** 
Европската комисија (ЕК) даде зелено светло за проектот за изградба на две нови нуклеарни реактори во романската централа во Черна Вода, објави во понеделникот (27-ми декемри) Министерството за економија. Двата нови реактори ќе имаат капацитет од 1.400 мегавати -- двапати повеќе од постојните, кои покриваат 20 отсто од потрошувачката на енергија на Романија. 
*** 
Британското финансиско списание Банкер ја именуваше Алфа банка за грчка банка на годината. Според списанието, флексибилноста на банкарската политика и соодветниот капитал ја ставија на најдобра позиција меѓу финансиските институции за надминување на актуелната криза во земјата.
*** 
 Србијa ќе дозволи слободен увоз на нафта и нафтени деривати и либерализација на цената на дериватите на пазарот почнувајќи од 1-ви јануари. Одлуката ќе стави крај на монополот на Нафтената индустрија на Србија на увозот на нафтени деривати. 
*** 
 Хрватскa беше четврта најуспешна туристичка дестинација во 2010 година, објави Министерството за туризам на земјата, цитирајќи извори на меѓународните организации и експерти. Бројот на туристите кои ја посетија земјата оваа година порасна за 7 отсто во споредба со 2009 година, објави министерството. Листата на најбарани дестинации ја предводи Јужна Кореја, во која туризмот порасна за 28 отсто, по што следат Кина (23 отсто) и Германија (11 отсто). 
 (Разни извори -- 18/12/10-30/12/10)  
