04/02/2007
БРИСЕЛ, Белгија -- Меѓународната заедница, главно, ја поздрави картата со насоки за статусот на Косово, што ја претстави специјалниот претставник на ОН, Марти Ахтисари, во петокот (2-ри февруари). Шефот за безбедност на ЕУ, Хавиер Солана, рече дека Брисел го поддржува планот и ги повика Белград и Приштина да се ангажираат и активно да соработуваат со Ахтисари околу предлогот. Комесарот за проширување на ЕУ, Оли Рен, исто така, повика на „вистински компромис“. 
Генералниот секретар на ОН, Јап де Хоп Шефер, пак, рече дека предлогот претставува „пат за напред“ и нуди „изгледи за подобра, побезбедна иднина за целиот регион, вклучувајќи ја и интеграцијата во европските и евроатланските структури“. Во Вашингтон, портпаролот на американскиот Стејт департмент, Шон Меккормак, рече дека САД очекуваат српските водачи и водачите на косовските Албанци да работат на решението. 
Во другите вести, во саботата (3-ти февруари) во Грачаница се одржа седница зад затворени врати за покраината. На седницата присуствуваа претставници на Косовските сили (КФОР) предводени од НАТО, косовските привремени институции, српскиот Координативен центар за Косово, српската заедница и невладини организации. По состанокот командантот на КФОР, генерал-полковник Роланд Катер, потврди дека КФОР ќе реагира брзо и решително во случај на насилство. (Политика, Бета, Танјуг - 03/02/07; веб-страница на ОН, веб-страница на НАТО, Косова лајв, Танјуг - 02/02/07)
