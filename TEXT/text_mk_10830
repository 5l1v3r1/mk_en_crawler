04/11/2004
ТИРАНА, Албанија -- Девет земји од Југоисточна Европа одржуваат заедничка вежба, која опфаќа реагирање на терористички напади и на големи природни катастрофи, објавија во средата (3-ти ноември) албанските власти. Албанија, Бугарија, Хрватска, Грција, Италија, Македонија, Романија, Словенија и Турција учествуваат во програмата, наречена Симулација на Југоисточна Европа. Воената вежба, која ќе трае до 12-ти ноември, е организирана од страна на програмата на НАТО Партнерство за мир. 
Во другите вести, Љубљана ќе биде домаќин на овогодинешниот состанок на процесот на министерствата за одбрана од Југоисточна Европа, што ќе започне в петок. Министрите за одбрана од регионот ќе разговараат за активностите и настаните поврзани со Бригадата на Југоисточна Европа и нејзиниот буџет. (АП, Бугарско национално радио, Веб-страница на Бугарското министерство за одбрана - 03/11/04) 
