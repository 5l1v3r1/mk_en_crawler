13/10/2010
AНКАРА, Турција -- Парламентот во вторникот (12-ти октомври) го одобри едногодишното продолжување на мандатот за прекуграничната воена операција, кој требаше да истече на 17-ти октомври. Мандатот, кој й дозволува на армијата да спроведува напади против курдските бунтовници во соседен Ирак, беше првпат одобрен во 2007 година, а потоа беше продолжен двапати -- во 2008 и 2009 година. Одобрението дојде за време на парламентарната седница зад затворени врати, на која владата ги информираше пратениците околу напорите за изнаоѓање решение на неколкудеценискиот конфликт со забранетата Курдистанска работничка партија (ПКК). Големо мнозинство пратеници го поддржа продолжувањето, иако како што и се очекуваше, прокурдската Партија на мирот и демократијата се спротивстави. (Заман, Ворлд булетин - 13/10/10; новинска агенција Анадолу, Прес ТВ - 12/10/10)
