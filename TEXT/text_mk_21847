18/08/2008
СТОКХОЛМ, Шведска -- Премиерот на Република Српска (РС) Милорад Додик во неделата (17-ти август) ја посети поранешната претседателка на РС, Билјана Плавшиќ, која одлежува затворска казна во шведски женски затвор, откако Хашкиот трибунал ја осуди за воени злосторства против босанските муслимани. За време на нивниот тричасовен разговор, Додик рече дека тој ја информирал Плавшиќ за „напредокот на РС“. Тој рече дека таа се наоѓа во „добра физичка и ментална состојба“ и дека очекува шведските власти да донесат одлука за нејзиното последно барање за условна слобода до крајот на август. Таа му се предаде на Хаг во 2001 година, се изјасни за виновна и доби 11 години затвор за злосторства против човештвото. (РТРС, Танјуг, Б92 - 17/08/08)
