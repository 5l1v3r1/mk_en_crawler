11/02/2011
СТРАЗБУР, Франција -- Членовите на Комитетот за надворешни работи на Европскиот парламент (ЕП) во четвртокот (10-ти февруари) ги одобрија извештаите за напредокот во 2010 година, за Турција, Црна Гора и Македонија. 
Во Турција, членовите на комитетот ги поздравија уставните амандмани донесени по референдумот во 2010 година, но во исто време ја истакнаа потребата од генерална реформа на уставот. Забавувањето на патот на Анкара кон пристапувањето е последица на нивото на слободата на печатот, правата на жените, заштитата на верските малцинства и Кипар. 
За Црна Гора, членовите на комитетот на ЕП ја поздравија одлуката за доделување кандидатски статус на земјата во ЕУ и рекоа дека разговорите за пристапување ќе почнат по следниот извештај за напредокот на Европската комисија (ЕК), кој се очекува во октомври. Во исто време, тие изразија загриженост во врска со корупцијата, организираниот криминал и слободата на медиумите. 
Членовите на комитетот изразија загриженост во врска со недоволниот политички напредок во Македонија, судската независност и слободата на медиумите. Сепак, според Зоран Талер, автор на извештајот за Македонија, земјата веќе долго време ги исполнува политичките критериуми за почеток на разговорите за пристапување. (Веб-страница на ЕП, РТЦГ, Сабах, Би-Би-Си Македонија, МИА - 10/02/11)
