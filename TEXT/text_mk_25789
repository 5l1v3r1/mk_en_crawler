20/10/2009
ХАГ, Холандија -- Како што беше побарано, обвинителите на ОН за воени злосторства во понеделникот (19-ти октомври) го скратија обвинението против Радован Караџиќ и го поднесоа до Трибуналот, во обид за кратење на постапката против поранешниот водач на босанските Срби. Неговото судење требаше да почне на 26-ти октомври. Финалниот документ сé уште содржи 11 точки, за геноцид, воени злосторства и злосторства против човештвото, извршени за време на босанскиот конфликт во периодот 1992-1995 година. Сепак, бројот на местата на злосторствата, инцидентите и општините е намален. (ХРТ, БХРТ, АФП, Ројтерс - 19/10/09)
