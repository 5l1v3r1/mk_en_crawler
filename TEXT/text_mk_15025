02/11/2005
КОПЕНХАГЕН, Данса -- Полицијата уапси уште еден осомничен во врска со наводниот терористички заговор за напад на странските претставништва во Босна и Херцеговина (БиХ), објавија властите во вторникот (1-ви ноември). Лицето, кое не е идентификувано, е еден од шестмината осомничени кои беа уапсени минатата недела. Други двајца од ќелијата се уапсени во БиХ пред една недела додека, наводно, планирале самоубиствени бомбашки напади. Данската полиција ќе испрати тим во Сараево за да ги координира истрагите.
Исто така во вторникот, јавниот обвинител на округот Брчко, Зекерија Мујкановиќ, го потврди апсењето на тројца босански Срби од Бјелина -- Коста Костиќ, Милош Милошевиќ и Рацо Симиќ -- кои се обвинети за воени злосторства против бошњачките цивили во регионот на Брчко во 1992 година. Полицијата на босанските Срби ги уапси тројцата во понеделникот. (AП, РТРС, ПБС БиХ - 01/11/05)
