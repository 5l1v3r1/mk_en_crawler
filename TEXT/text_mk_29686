31/03/2011
AТИНА, Грција -- Полицијата во средата (30-ти март) објави дека пресекла четири банди наводно вмешани во уцена на стотици бизнисмени во Атина и другите градови. Бандите, наводно, користеле бомби против конкурентите и оние кои одбивале да им платат. „Повеќе од 260 бизнисмени во Атина, Коринт, Лутраки, Халкидики и Агринио морале да им платат на уценувачите и по 3.000 евра секој месец“, објави полицијата. Обвинети се вкупно 250 луѓе, а 25 се веќе во затвор, додадоа тие. Бандите се осомничени за вмешаност во шверц со луѓе, шверц со дрога, проституција, грабеж, измама и перење пари. (Катимерини - 31/03/11; To Вима, СКАИ, Етнос - 30/03/11)
