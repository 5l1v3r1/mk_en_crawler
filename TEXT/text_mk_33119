19/06/2003
СОЛУН, Грција -- Властите ангажираа 15.000 полицајци, војници и крајбрежна стража, за да го обезбедуваат самитот на ЕУ во северното одморалиште Неос Мармарас. Ракети од видот "Патриот" и војници со проектили "Стингер" беа распоредени околу Солун за да ги заштитуваат лидерите на ЕУ додека патуваат од аеродромот на градот до местото на самитот со хеликоптер. Голем број бродови за крајбрежна стража со кои управуваат 1.000 морнари, патролираат на брегот, додека стотици војници, наводно, ги проверуваат околните шуми. Атина гледа на ова како на главен тест за безбедносните ангажмани кои ќе ги примени за време на летната Олимпијада 2004 година.
Пред самитот, претседателите на комисиите за надворешни работи од Македонија, Албанија и Хрватска во средата се состанаа во Скопје со цел да ги координираат нивните ставови за европската интеграција. Тие испратија заедничко писмо до учесниците на самитот, во кое бараат јасна политичка порака за европската иднина на трите земји. (АФП, МИА - 18/06/03)
