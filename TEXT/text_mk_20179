15/01/2008
ПРИШТИНА, Косово, Србија -- Претседавачот на ЕУ, Словенија, ќе биде домаќин на состанокот во саботата (19-ти јануари) на четворицата членови на косовската Контакт-група, на кој ќе се разговара за иднината на покраината, објави во понеделникот новинската агенција СТА. Извори во Брисел велат дека комесарот за проширување на ЕУ, Оли Рен, ќе присуствува на состанокот, заедно со шефот за надворешна политика на ЕУ, Хавиер Солана, и претставниците на Велика Британија, Франција, Германија и Италија. СТА вели дека другите две земји на Контакт-групата, Русија и САД, нема да учествуваат.
Исто така во понеделникот, косовскиот премиер Хашим Тачи, се состана со високиот комесар на ОБСЕ за национални малцинства, Кнут Волебек. Тачи го уверил дека Косово ќе биде држава за пример, во која ќе се почитуваат правата на сите малцинства. (РТК, Косовалајв, Телеграфи, Танјуг, Чешкеновини, Б92, Бета, АФП, Ксинхуа - 14/01/08)
