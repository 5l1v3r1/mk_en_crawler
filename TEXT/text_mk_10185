29/10/2004
ЗАГРЕБ, Хрватска -- Претседателот Стипе Месиќ во четвртокот (28-ми октомври) објави дека претседателските избори, претходно закажани за 21-ви декември, ќе се одржат на 2-ри јануари. Тој рече дека Владата предлага нов датум поради тоа што не сака гласањето да се одржи за време на викендот. Месиќ, чиј мандат истекува во февруари, се кандидираше за реизбор на оваа функција. Анкетите покажуваат дека тој би можел да победи во првиот круг. 
Во другите вести, судијата Теодор Мерон, претседателот на Трибуналот на ОН за воени злосторства, следната недела ќе ја посети Хрватска, при што ќе оствари состаноци со Месиќ, премиерот Иво Санадер и други официјални претставници. Разговорите првично ќе се фокусираат на соработката на Загреб со Трибуналот. (AФП, AФКС - 28/10/04) 

