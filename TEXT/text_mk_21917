23/07/2008
AНКАРА, Турција -- Уставниот суд ќе започне расправа за случајот на затворање на владејачката Партија на правдата и развојот (АКП) в понеделник (28-ми јули), рече заменик-претседателот на судот Осман Паксут во вторникот. Судот ќе се обиде да ја донесе пресудата „што е можно поскоро“, додаде тој. Судските членови го испитаа извештајот за случајот на АКП поднесен од известувачот Осман Кан, кој советуваше да не се забранува партијата. Таа се обвинува за поткопување на секуларниот карактер на државата.
Во другите вести, турската полиција во средата уапси 26 лица осомничени за врски со таинствената секуларистичка група Ергенекон, која е обвинета за заговор за државен удар против происламската влада. Осомничените беа уапсени во голема полициска операција во провинциите Коња, Кочаели, Елазиг, Мерсин и во Истанбул. (Хуријет, СНН Турк, Заман, Сабах, Тркиш прес, новинска агенција Анадолу - 23/07/08, Хуријет, новинска агенција Анадолу - 22/07/08)
