14/02/2007
ТУЗЛА, Босна и Херцеговина (БиХ) -- Кантонските обвинители во Тузла покренаа обвинение во вторникот (13-ти февруари) против поранешен бошњачки припадник на армијата, за наводни воени злосторства против цивили. И покрај тоа што неговиот идентитет засега се чува во тајност, обвинителите велат дека тој е обвинет во врска со нелегалното затворање и убиство на четворица Срби во општината Кладањ во 1992 година. 
Исто така во вторникот, полицијата во Република Српска ги достави до босанските обвинители предметите конфискувани за време на пребарувањето во понеделникот на просториите на НЛВ Развојна банка во Бања Лука, и куќата на директорот на банката, Радован Бајиќ. Тој е осомничен помошник на бегалецот обвинет за воени злосторства Стојан Жупљанин. (Независне новинe - 14/02/07; ПБС БиХ, РТРС - 13/02/07)
