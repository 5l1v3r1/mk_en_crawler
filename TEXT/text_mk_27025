04/08/2009
ПРИШТИНА, Косово -- Дотурот на стуја во градот Стрпче, каде што живее претежно српско население, беше целосно воспоставен во понеделникот (3-ти август), откако 70 отсто од жителите й ја исплатија договорената сума од 26 евра по домаќинство на Косовската енергетска корпорација. Градот се соочи со прекини на струја минатиот месец, поради неплатени сметки. Жителите беа без струја повеќе од еден месец. 
Во другите вести, српскиот министер за Косово, Горан Богдановиќ, за белградскиот весник Вечерње новости во понеделникот изјави дека Србија треба да ги зајакне своите институции во Косово, бидејќи локалните институции не им помагаат доволно на Србите. Тој додаде дека Белград ќе им помогне на српските заедници и другото неалбанско население преку економски инвестиции, особено во образованието и здравствениот сектор. (Бета, Б92, РТС, Танјуг - 03/08/09)
