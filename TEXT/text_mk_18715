07/03/2007
БРИСЕЛ, Белгија -- Српскиот претседател Борис Тадиќ во вторникот (6-ти март) рече дека неговата земја ќе има нова влада во рок од две до три недели. Тој рече дека истата ќе работи за интеграција на земјата во ЕУ, реформите и целосната соработка со Трибуналот на ОН за воени злосторства. Изјавата на водачот на Демократската партија (ДС) уследи по разговорите со водачите на ЕУ во Брисел.
Во меѓувреме, во Брисел, консултациите за формирање на нова коалициска влада продолжија во вторникот, со одделни состаноци помеѓу ДС и коалицијата предводена од Либерал-демократската партија (ЛДП), ДС и малцинските партии, и коалицијата на Демократската партија на Србија (ДСС)-Нова Србија (НС) и Г17 Плус. (Блиц, Данас - 07/03/07; Бета, Б92, Taнјуг, РТС - 06/03/07)
