17/10/2010
ЗАГРЕБ, Хрватска -- Премиерката Јадранка Косор во петокот (15-ти октомври) рече дека парламентарните избори ќе се одржат на крајот од 2011 година, како што беше претходно објавено. Таа ги отфрли посочувањата на некои опозициски партии дека изборите ќе се одржат во март или април. Косор ја повика опозицијата да соработува со владата во завршувањето на разговорите за пристапување во ЕУ што е можно поскоро.
Во меѓувреме, водачот на најголемата опозициска Социјалдемократска партија (СДП), Зоран Милановиќ, рече дека неговата партија следната недела ќе го повика парламентот да расправа за неговата доверба во владата. Косор вели дека ова може да произлегува од барањето на поранешниот премиер Иво Санадер за реактивирање на неговиот статус на пратеник. Косор потврди дека владејачката коалиција е стабилна. (ХРТ, Пословни дневник, ХИНА, Индекс - 16/10/10)
