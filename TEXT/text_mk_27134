02/09/2009
TИРАНА, Албанија -- Четири големи градови во Албанија ќе имаат корист од проектот на Министерството за јавни работи, во рамките на кој се изработуваат урбанистички планови за нив, објави министерот Сокол Олдаши во вторникот (1-ви септември). Проектот вреден 1 милион евра ги опфаќа Ѓирокастро, Корча, Берат и Лушње. 
Во другите вести, Светската здравствена организација (СЗО) во вторникот ја предупреди Албанија дека не е ни близу до обезбедување вакцина против вирусот на свинскиот грип. Шефот на СЗО за Албанија, Аншу Банерје, рече дека фармацевтските претпријатија ги претпочитаат големите земји и оние што имаат повеќе случаи на Х1Н1, наместо „малите земји“ како Албанија. (Газета шкиптаре, Шкип - 02/09/09; Tоп ченал, Њус 24, Клан, Шекули, Алсат - 01/09/09) 
