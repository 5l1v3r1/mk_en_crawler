08/07/2005
МИТРОВИЦА, Косово, Србија и Црна Гора -- Неколку политичари од Српската листа за Косово одлучија да влезат во парламентот, и покрај тоа што договор во врска со ова прашање во рамките на коалицијата не е постигнат. Локалниот претставник на косовските Срби, Оливер Ивановиќ, предупреди дека ваквото сценарио ќе претставува крај на заедничката листа. Меѓународната заедница од косовските Срби бара тие да ги заштитат своите интереси, ставајќи крај на бојкотирањето на парламентот. Но, српската влада с_ уште е за бојкот.
Во другите вести, хрватскиот претседател Стипе Месиќ во четвртокот ја посети Приштина, како дел од тридневната посета на Србија и Црна Гора. По состаноците со официјалните претставници на УНМИК и со претставниците на локалните институции, Месиќ рече дека прашањето на статусот треба да е реши преку директни разговори помеѓу Приштина и Белград, со помош на меѓународната заедница. (Политика, Мина, Вечерњи лист - 08/07/05; ХИНА, Б92, Косова лајв - 07/07/05; ББС - 06/07/05)
