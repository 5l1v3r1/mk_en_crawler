19/07/2007
БУКУРЕШТ, Романија -- Нов топлотен бран го зафати Балканот оваа недела, при што во Романија пет лица починаа, додека илјадници во Албанија остана без струја и вода. Додека температурите во регионот се искачија до околу 40-тиот степен, романските власти поставија шатори во областа на Букурешт за да им обезбедат итна медицинска помош на луѓето кои страдаат од срцеви заболувања. Во Белград од цистерни им се нуди вода за пиење на пешаците. 
Aлбанија, која зависи од хидроелектричните централи за струја, доживеа 14-часовен прекин на електричната енергија бидејќи реките се исушија, а нивоата на водите во резервоарите се намалија. Народот складира вода, бидејќи прекините на струја резултираа со прекини во водоснабдувањето. Најголемиот водопад во Косово, во Клина, се исуши за првпат во последниве 40 години. Десетици пожари беснеат во области во Бугарија и Грција, поради што беа извршени евакуации во близина на грчкиот град Коринт. (Ројтерс, АФП - 18/07/07)
