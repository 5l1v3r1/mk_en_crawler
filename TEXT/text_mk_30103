19/05/2011
AТИНА, Грција -- Плановите за намалување на буџетскиот дефицит може наскоро да пропаднат ако владата не работи понапорно на спроведување на фискални и структурни реформи, предупреди во средата (18-ти мај) претставникот на ММФ, Пол Томсен. „Програмата нема да се движи во вистинската насока без решително заживување на стуктурните реформи во следните месеци“, рече Томсен, кој минатата недела допатува да го оцени напредокот во исполнувањето на фискалните цели. Министерот за финансии, Јоргос Папаконстантину, вети дека ќе продолжи со напорите за надминување на тешката финансиска криза, но призна дека „Нема магични сценарија за реструктуирање што може да й помогнат на Грција да ги реши проблемите“. (To Вима, Та Неа, Етнос, Reporter.gr, Имерсиa - 18/05/11)
