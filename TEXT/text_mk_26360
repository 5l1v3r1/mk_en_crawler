11/10/2009
AНКАРА, Турција -- Грција сака да го реши својот нерешен спор околу името со Македонија, рече грчкиот премиер и министер за надворешни работи Јоргос Папандреу, во петокот (9-ти октомври) во Истанбул, каде што присуствуваше на состанокот на Процесот за соработка во Југоисточна Европа (СЕЕЦП). Тој истакна дека Македонија и Грција делат заеднички интереси.
Во Истанбул новиот премиер се состана и со својот турски колега, Реџеп Тајип Ердоган. Двајцата разговараа околу билатералните односи, кипарското прашање, нарушувањата на грчкиот воздушен простор од страна на турските воени авиони и перспективите на кандидатурата за членство на Турција во ЕУ. (Новинска агенција Анадолу, Нафтемборики, БТА - 09/10/09)
