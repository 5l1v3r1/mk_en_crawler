29/03/2010
СКОПЈЕ, Македонија -- Министерството за надворешни работи во понеделник (29-ти март) ја повика на разговори шефицата на грчката канцеларија за врски во Скопје, Александра Пападопулу, по извикувањето антимакедонски слогани за време на воената парада во Атина. Заменик-министерот за надворешни работи, Зоран Петров, ќе й предаде на Пападопулу протестна нота барајќи официјално извинување. Владиниот портпарол, Мартин Мартиновски, на прес-конференцијата во неделата рече дека говорот на омраза не придонесува за добрососедските односи. Грчките војници, наводно, извикувале: „Тие се Скопјани, тие се Албанци, ќе направиме нова облека од нивните кожи“, за време на парадата по повод националниот празник на Грција во четвртокот. Грчкиот министер за цивилна заштита, Михалис Хрисохоидис, нареди истрага. 
Слоганите предизвикаа реакција и во Тирана, каде што илјадници луѓе протестираа во саботата пред Грчката амбасада. (MИА, А1, Макфакс, Алсат - 28/03/10; Лајмфундит, Балкан веб, ББС, Телеграфи - 27/03/10)
