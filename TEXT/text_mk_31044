06/12/2010
ЗАГРЕБ, Хрватска -- Судот во Загреб, во понеделник (6-ти декември) го осуди поранешниот министер за одбрана, Берислав Рончевиќ, на четири години затвор поради злоупотреба на службената положба за набавката на воени камиони во 2004 година. Неговиот помошник, Иво Бачиќ, доби две години затвор за истото обвинение. Рончевиќ и Бачиќ беа обвинети за склучување на договор со претпријатие кое за своите возила наплати повеќе отколку другиот учесник во наддавањето, со што била предизвикана штета на државниот буџет од неколку милиони куни. Двајцата, на државата ќе мора да й вратат 1,3 милиони евра. За време на судењето, Рончевиќ и Бачиќ негираа дека се виновни. Поранешниот министер за одбрана најави дека ќе поднесе жалба. (Хина, Вечерњи Лист, ХРТ, Индекс, Нова ТВ - 06/12/10)
