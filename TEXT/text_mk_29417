03/10/2010
НИКОЗИЈА, Кипар -- Земјата одбележа 50 години од својата независност од британската колонијална управа во петокот (1-ви октомври). Кипарските Грци ја прославија државноста со свечености и големи воени паради во Никозија. Неколку меѓународни водачи присуствуваа на прославите во Никозија, вклучително и грчкиот претседател Каролос Папуљас, неговиот малтешки и српски колега -- Џорџ Абела и Борис Тадиќ -- и белгискиот премиер Ив Летерм.
Во говорот по повод овој настан, кипарскиот претседател Деметрис Христофиас рече дека властите остануваат посветени на изнаоѓањето начин за повторно обединување на поделениот остров. Претседателот на Европската комисија, Жозе Мануел Баросо, ги повика водачите на своите две заедници да постигнат брзо решение. „Имам голема желба во следните месеци со вас лично да го прославам успехот на преговорите и повторното обединување на вашата земја“, рече тој. (Фамагуста газете - 02/10/10; AП, Ксинхуа - 01/10/10)
