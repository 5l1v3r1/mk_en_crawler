30/08/2009
AНКАРА, Турција -- Tуркменистанскиот претседател Гурбанглу Бердимухамедов во петокот (28-ми август) изјави дека неговата земја е подготвена да ги зајакне своите врски со турските бизнисмени. Говорејќи на „Турско-туркменистанскиот туристички брифинг“ во градот Белек, во провинцијата Анталија, Бердимухамедов ја опиша Турција како најблизок и најсигурен трговски партнер на Туркменистан и потврди дека сака долгорочна соработка. Тој присуствуваше на форумот во рамките на дводневната работна посета на Турција.
На маргините, Бедимухамедов се состана со турскиот колега Абдула Ѓул, кој објави дека Бердимухамедов иницирал нов развоен проект за Туркменистан, со туризмот како главен „столб“. Тој ги повика турските туристички работници да ги разменат искуствата со Туркменистан, истакнувајќи дека регионот на Аваза во Каспиското Море има исклучително висок туристички потенцијал. (Ксинхуа, новинска агенција Анадолу - 28/08/09)
