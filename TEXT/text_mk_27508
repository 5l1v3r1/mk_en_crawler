28/10/2010
ПРИШТИНА, Косово -- Институционалната криза во која се најде Косово може да предизвика серија проблеми, вклучително и некои во врска со државниот буџет за 2011 година, предупреди во средата (27-ми октомври) заменик-министерот за економија и финансии, Бедри Хамза. Заминувањето на членовите на Демократската лига на Косово (ЛДК) од владата создава ризици, рече Хамза. Водачот на ЛДК, Фатмир Сејдиу, посочи дека ако буџетот стигне до парламентот, партиските претставници ќе го разгледаат, но нема да го блокираат процесот на усвојување. (Коха Диторе, Експрес - 28/10/10; Клан Косовa - 27/10/10)
