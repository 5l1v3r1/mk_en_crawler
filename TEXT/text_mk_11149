27/06/2005
БУКУРЕШТ, Романија -- Демократската партија (ПД), поголемиот партнер во владејачката коалиција, го избра својот нов водач и официално ја напушти својата поранешна социјалистичка иделогија и зазеде позиција која е повеќе пазарно ориентирана. За време на конгресот на партијата во саботата (25-ти јуни) делегатите го одобрија изборот на градоначалникот на Клуј, Емил Боц, за нов претседател на ПД, кој доаѓа на местото на романскиот претседател Трајан Башеску. Боц, в.д. претседател на партијата од оставката на Башеску кој ги презеде претседателските должности на крајот од изминатата година, беше единствениот кандидат за ова место. Градоначалникот на Букурешт, Адријан Видеану, беше избран за заменик-претседател на ПД. Учесниците, исто така, го одобрија предлогот на Боц за придвижување кон центристички, пазарно-орентиран пристап. (Девет часот, Ромпрес - 27/06/05)
