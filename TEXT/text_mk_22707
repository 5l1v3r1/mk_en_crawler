10/11/2008
САРАЕВО, Босна и Херцеговина (БиХ) -- Tрите најголеми политички партии, Босанската партија за демократска акција (СДА), Сојузот на независните социјалдемократи (СНСД) на Република Српска и Хрватската демократска заедница на БиХ (БДЗ БиХ), во саботата (8-ми ноември) потпишаа важен договор, во кој се потврдува решеноста на земјата да продолжи со реформите поврзани со ЕУ. Истиот го потпишаа водачите на трите партии, Сулејман Тихиќ од СДА, Драган Човиќ од ХДЗ и Милорад Додик од СНСД во источниот град Оџак. Во документот се потврдува нивната посветеност на реформите на уставот, решавањето на прашањето на државниот имот и одржувањето попис во 2011 година, сите клучни предуслови одредени од ЕУ. 
Додик рече дека договорот претставува добра основа за понатамошни разговори. „За некои прашања за кои се договоривме денес постои консензус, додека други и понатаму се отворени и ќе се разговара и за нивни решавање.“ (Дневни аваз, РТРС, СРНА, Независне новине - 08/11/08)
