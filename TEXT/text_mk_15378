30/10/2006
СОФИЈА, Бугарија -- Министерот за одбрана, Веселин Близнаков, во петокот (27-ми октомври) предупреди дека можниот недостаток од 50 милиони евра во предлог-буџетот за армијата за 2007 година би можел да го попречи спроведувањето на планираните проекти. Предлог-буџетот предвидува одвојување на 2,28 отсто од БДП за одбраната следната година. Но, според обврските на Бугарија како земја-членка на НАТО, процентот мора да биде 2,6 отсто од БДП. Близнаков додаде дека ќе лобира за повеќе пари за време на претстојните разговори околу буџетот. (Медиапул, Дарик - 27/10/06)
