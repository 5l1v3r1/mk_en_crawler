04/07/2006
БУКУРЕШТ, Романија -- Нема да има промени во владата и покрај несогласувањата помеѓу министрите во врска со иднината на воената мисија во Ирак. Водачите на владејачката Либерална партија во понеделникот (3-ти јули) гласаа за тоа министерот за надворешни работи, Михаи Разван Унгуреану, и министерот за финансии, Себастијан Владеску, да останат на функциите, и покрај нивното спротивставување на планот за повлекување на премиерот Калин Попеску Таричеану. Идејата беше отфрлена од страна на Советот за безбедност на земјата, со кој претседава претседателот Трајан Башеску, силен поддржувач на романското континуирано учество во ирачката коалиција. (Ројтерс, УПИ, АП - 03/07/06; AП - 02/07/06)
