27/08/2009
САРАЕВО, Босна и Херцеговина (БиХ) -- Експертите за судска медицина во средата (26-ти август) објавија дека ја завршија работата на масовната гробница во Коричанске Стијене, каде што беа пронајдени телата на најмалку 50 муслимански и хрватски жртви од конфликтот во периодот 1992-1995 година. Повеќе од 200 муслимани и Хрвати од босанскиот град Приедор биле, наводно, одведени во Коричанске Стијене и убиени од страна на силите на босанските Срби во 1992 година. Нивните тела биле фрлени во длабока клусира на планината Власич.
Гордан Ѓуриќ, обвинет за вршење на злосторства против човештвото во врска со овој масакр, постигна договор со обвинителите во средата. Според договорот, тој ќе се изјасни виновен и ќе прифати казна од седум до десет години затвор. (AФП, Дневни аваз, Фена, БХРТ, РТРС, Онаса - 26/08/09)
