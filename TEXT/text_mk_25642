23/03/2010
ТИРАНА, Албанија -- Претседателот Бамир Топи во понеделникот (22-ри март) изјави дека со укинувањето на постојните визни бариери Албанија ќе се доближи до ЕУ. Албанија презема серија реформи, особено во својот правен систем, рече Топи по состанокот во Тирана со Едвард Кукан, шеф на делегацијата на Европскиот парламент (ЕП) за Југоисточна Европа. Двете главни политички партии ќе го надминат ќор-сокакот и ќе обезбедат европска иднина за Албанците, додаде тој. Кукан рече дека ЕП ја поздравува улогата на Топи како посредник.
Во другите вести од понеделникот, шефот на канцеларијата на ОБСЕ во Тирана, Роберт Бош, рече дека комисијата формирана во парламентот да ги испита изборите е бескорисна, бидејќи нема консензус од сите страни. Парламентот го одобри формирањето на комисијата во отсуство на опозицијата. (Старт, Шекули, Шкип, Панорама, Газета шкиптаре - 23/03/10; Балкан веб, НОА, Телеграфи, Топ ченал, Алсат - 22/03/10)
