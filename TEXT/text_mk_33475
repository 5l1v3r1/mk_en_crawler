29/09/2003
БУКУРЕШТ, Романија -- Шпанскиот државен секретар во Министерството за надворешни работи, Рамон де Мигуел Егеа во петокот (26-ти септември) го посети Букурешт и ја потврди поддршката на неговата земја за кандидатурата на Романија за влез во ЕУ во 2007 година. Егеа, кој се состана со претседателот, Јон Илиеску, со министерот за надворешни работи, Мирчеа Џоана, и со некои високи официјални претставници, рече дека не гледа пречка за тоа Романија да стане признаена како функционална пазарна економија оваа година. (АКТ Медиа - 29/09/03; Ромпрес - 27/09/03)
