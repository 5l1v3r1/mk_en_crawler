21/06/2004
Од Антонела Крстовиќ за Southeast European Times во Подгорица - 21/06/04
Во насока на својата долгорочна аспирација за пристап во НАТО, Србија и Црна Гора се наоfа во процес на рационализација на својата морнарица. Еден од клучните чекори што се преземаат е продажбата на старите бродови, вооружуваoето и воената опрема.
Според Небојша Сандиќ, кој ја предводи администрацијата за јавни набавки во Министерството за одбрана, морнарицата склучи договор во висина од 5 милиони американски долари со еден странски купувач во врска со продажбата на петте Оса-1 ракетни бродови и два мобилни ракетни системи против бродови, Рубез.
Двете советски фрегати Кони -- направени за Југословенската народна армија во 1980 и 1982 година во украинското бродоградилиште Зеленодолск -- ќе бидат продадени во блиска иднина, заедно со две мали подморници Тиса од класите П-911 и П-912, направени во текот на 1980-тите во бродоградилиштето во Сплит. Покрај тоа, се планира и продажба на 36 воени авиони и хеликоптери.
Таквите продажби ќе бидат од директна и индиректна корист, рече Сандиќ. Купувачите често одлучуваат да ги поправат своите новокупени бродови во локалните места, со што отвораат нови работни места и профит. Истовремено, со оглед на загриженоста во целиот свет во врска со ширеoето на оружјето за масовно уништуваoе, обезбедена е заштита за спречуваoе на продажбата на бродови, оружје и опрема на земја која е под санкции на ОН или нивно пробиваoе на црниот пазар.
Контра-адмиралот Слободан Рајичевиќ, шеф на пловидбената администрација во рамките на морнарицата, смета дека Србија и Црна Гора треба да ја искористи можноста за елиминираoе на големите подморници од својата флота, кои не се активни од 1994 година. Според развојниот план на морнарицата, само бродовите кои й се потребни на земјата и кои таа може финансиски да ги одржува, треба да бидат задржани. Тоа претежно значи брзи, мобилни бродови -- какви што се которските фрегати, ракетните топовници 401, помошните бродови и малите подморници.
Оперативните потреби на морнарицата се менуваат, вели Рајичевиќ, одразувајќи ја целта на Србија и Црна Гора да стане дел од интегрираните безбедносни активности во јадранско-јонскиот регион.
Генерално, реформите се одвиваат со брзо темпо. На крајот од мај оваа година група од 25 странски воени аташеа -- меfу кои и претставници на земји-членки на ЕУ и САД, како и од Русија, Кина и други нации -- го посетија морнаричкиот корпус во Тиват. Тие беа изненадени од постигнуваoата на морнарицата на Србија и Црна Гора за релативно кус временски период, унапредувајќи ја оперативната ефикасност.
На почетокот од јуни морнарички сили од Србија и Црна Гора и од Италија одржаа заедничка вежба во меfународните води на Јадранското Море. Покрај тоа, Србија и Црна Гора наскоро ќе потпише договори со соседните земји за пребарувачки и спасувачки операции. Официјалните претставници велат дека двата настани претставуваат одраз на желбата на земјата да стане клучен фактор на регионалната стабилност и безбедност.
