17/02/2011
БЕЛГРАД, Србија -- Пратениците ќе ја потврдат оставката на вицепремиерот и министер за економија, Млаѓан Динкиќ, за време на парламентарната седница следната недела, рече претседателката на парламентот, Славица Ѓукиќ Дејановиќ, во средата (16-ти февруари). Парламентот, исто така, ќе ги потврди оставките на двајца други владини министри од партијата Г17 Плус -- министерката за национален инвестиционен план, Верица Калановиќ, и министерот за здравство, Томица Милосављевиќ. Премиерот Мирко Цветковиќ го иницираше разрешувањето на Цветковиќ во понеделникот. Динкиќ ја предаде својата оставка во вторникот, за да го забрза процесот. (Бета, Танјуг, Б92, РТС - 16/02/11)
