15/04/2008
ЗАГРЕБ, Хрватска -- Локалните медиуми во понеделникот (14-ти април) објавија дека Хрватска, по сé изгледа, нема да одржи референдум за членството во НАТО. Околу 40 невладини организации не успеаја да ги соберат потребните 450.000 потписи за организирање референдум. Тие успеаја да соберат нешто повеќе од 150.000 потписи за две недели. Организаторите на петицијата велат дека нивните финансиски средства биле ограничени, временската рамка била куса, а бројот на потписите потребни за распишување референдум е премногу висок. Аналитичарите велат дека иницијативата не беше добро организирана и не беше доволно отворено поддржана од медиумите и јавните личности. Хрватска беше поканета да пристапи во НАТО претходно овој месец, на самитот на Алијансата во Букурешт. (Javno.com, ДПА, ХРT - 14/04/08)
