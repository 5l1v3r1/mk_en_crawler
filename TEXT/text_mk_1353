04/05/2009
 Романското Министерство за здравство обезбеди девет болници за инфективни болести во земјата со антивирусни лекови за спречување не свинскиот грип, објави Медиафакс во четвртокот (30-ти април). Владата, исто така, обезбеди заштитна опрема за медицинскиот персонал и јавноста. Лекарите ги повикаа оние кои се вратиле од областите зафатени од свинскиот грип да дојдат во болниците за инфективни болести во случај на појава на симптомите на грипот. 
 *** 
 Tурската армија обезбеди за својот команден персонал специјално кодирани мобилни телефони, изработени од Националниот институт за електроника и криптолошки истражувања во земјата, како контра мерка против прислушувањето на телефоните, објави <i>Mилијет</i> во средата (29-ти април). Генералштабот купи 60 мобилни телефони МИЛЦЕП, кои имаат национален код-клуч од Научно-технолошкиот истражувачки совет на Турција.
*** 
Само еден од 20 средношколци во Грција и Tурција достигнува високо ниво на научно познавање, според студијата на Организацијата за економска соработка и развој (ОЕЦД), објави во четвртокот (30-ти април) АФП. Двете балкански земји беа последни -- заедно со Италија, Мексико, Португалија и Шпанија -- во рејтингот за училишна наука на ОЕЦД. Нов Зеланд и Финска се на врвот од листата.
*** 
Околу 4.300 средновековни монети беа пронајдени на две различни локации на 24-ти април, кај археолошкиот локалитет Цареви Кули, во близина на Струмица, Maкедонијa. Монетите датираат од 12-тиот и 13-тиот век. Според археолозите, монетите се меѓу највредните артефакти пронајдени во Македонија.
 (Разни извори – 27/04/09-04/05/09)  
