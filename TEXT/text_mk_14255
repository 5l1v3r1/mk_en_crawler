13/09/2005
СКОПЈЕ, Македонија -- ЕУ очекува Македонија да го забрза спроведувањето на реформите во следните месеци, како што рекоа амбасадорите на земјите-членки на ЕУ во Скопје на состанокот во понеделникот (12-ти септември). На седницата, која се одржа на иницијатива на министерката за надворешни работи, Илинка Митрева, присуствуваше и премиерот Владо Бучковски, како и вицепремиерката за евроинтеграции Радмила Шеќеринска.
Исто така во понеделникот, мисијата на ОБСЕ во Скопје организираше регионална тркалезна маса за судските и уставните реформи, во соработка со Советот на Европа и македонското судство. На расправата учествуваа повеќе од 50 претставници од судските институции во земјата, како и од регионални и меѓународни организации од соодветната област. (веб-страница на македонската влада - 13/09/05; A1 TВ, веб-страница на ОБСЕ, Макфакс - 12/09/05)
