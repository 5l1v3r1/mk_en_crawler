23/01/2008
ЗАГРЕБ, Хрватска -- Рокот од една недела што Словенија й го даде на Хрватска за укинување на заштитената еколошка рибарска зона (ЗЕРП) во Јадранското Море истече во вторникот (22-ри јануари) без резултати. Хрватскиот премиер Иво Санадер рече дека никој не треба да поставува ултиматуми и ги повика „сите фактори“ во спорот, особено Словенија, да се однесуваат како Европејци. Тој потврди дека Хрватска отпочнала разговори за прашањето на ЗЕРП со Европската комисија, Италија и Словенија. Како одговор на ова, словенечкиот премиер Јанез Јанша рече дека нема да се одржат разговори бидејќи Хрватска не предложи ништо што би й одговарало на Словенија, Италија и Европската комисија. (Вечер - 23/01/08; ХРT - 22/01/08)
