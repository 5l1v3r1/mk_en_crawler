07/05/2006
СКОПЈЕ, Македонија -- Парламентот во петокот (5-ти мај) ги одобри измените на законот за одбраната, отворајќи го патот за укинување на воената обврска и воведување на целосно професионална армија, почнувајќи од октомври. Според натписите во печатот, со оваа мерка се очекува да се ослободат околу 50.000 регрути, на возраст помеѓу 18 и 27 години, од задолжителното отслужување на воениот рок оваа година. Со законот, исто така, се префрла одговорноста за донесување одлуки во врска со распоредувањето на војниците во мировните операции на НАТО во странство од парламентот на владата по 2008 година. (Вечер, Утрински весник - 06/05/06)
