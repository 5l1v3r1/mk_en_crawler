07/07/2010
ПРИШТИНА, Косово -- Владини претставници се состанаа со претставниците на Европската комисија (ЕК) во вторникот (6-ти јули) во Приштина, прв пленарен состанок на Дијалогот во процесот за стабилизација и асоцијација (САА). Разговорите се фокусираа на косовските амбиции за ЕУ и остварувањата од последниот извештај за напредокот на ЕК во октомври. Премиерот Хашим Тачи ја потврди посветеноста на својата влада на борбата против организираниот криминал и корупцијата. Тој, исто така, рече дека очекува бројот на земјите што ја признаа независноста на Косово да се зголеми откако Меѓународниот суд на правдата ќе го даде своето мислење за законитоста на приштинската декларација за независност. Претставниците на ЕК го повикаа Косово да ги зајакне напорите против корупцијата, да ги спроведе реформите во судството и јавната администрација и да ги подобри процедурите за јавните набавки. (Коха Нет, Радио Слободна Европа, Б92 - 06/07/10)
