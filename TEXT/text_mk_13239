30/08/2005
СОФИЈА, Бугарија -- Премиерот Сергеј Станишев во понеделникот вечер (29-ти август) се врати од еднодневната посета на Брисел, при што изрази умерен отимизам во врска со влезот на земјата во ЕУ во 2007 година. Тој за новинарите изјави дека за време на состаноците со бугарската делегација, претседателот на Европската комисија (ЕК), Жозе Мануел Баросо, и други членови на ЕК дале генерално позитивни сигнали дека заштитната клаузула - која овозможува едногодишно одложување ако обврските за пристапување не бидат исполнети - нема да биде активирана. Според Станишев заменик-претседателот на ЕК, Гунтер Верхојген, истакна дека Бугарија е подготвена барем исто онолку колку што беа подготвени и десетте нови членки на ЕУ 16 месеци пред нивниот влез. (Дневник - 30/08/05; веб-страница на бугарската влада, бТВ - 29/08/05)
