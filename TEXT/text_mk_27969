19/05/2010
TИРАНА, Албанијa -- Претседателот Бамир Топи во вторникот (18-ти мај) повторно ги повика владата и опозицијата да покажат подготвеност за решавање на тековниот политички ќор-сокак. Неговата изјава уследи по една недела шпекулации дека најпрво бил предложен договор за ставање крај на ќор-сокакот, а потоа бил отфрлен од двете страни. Топи истакна дека клучот за успехот е политичкиот дијалог. Тој потврди дека законската рамка постои, почнувајќи од Уставниот суд и завршувајќи со Венецијанската комисија. Членовите и поддржувачите на опозициската Социјалистичка партија седат во шатори долж главниот булевар на Тирана од 30-ти април, штрајкувајќи со глад. Тие бараат транспарентност во врска со изборите во јуни 2009 година, за кои тврдат дека биле нарушени со најразлични прекршувања. Владата ги негира тврдењата. (Шекули, Топ ченал, Лајмифундит - 18/05/10)
