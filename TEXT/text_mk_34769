12/08/2003
БЕЛГРАД, Србија и Црна Гора -- Во понеделникот (11-ти август) петчлениот Министерски совет го одобри учеството на војници од Србија и Црна Гора во операциите на ОН. "Србија и Црна Гора, како членка на ОН, целосно ги поддржува мировните мисии во согласност со Повелбата на ОН, а оваа одлука ја потврдува подготвеноста на војниците од Србија и Црна Гора активно да учествуваат како мировници во кризните региони под знамето на ОН", се вели во изјавата на советот. Владата се надева дека оваа одлука ќе и помогне на земјата да биде примена во програмата на НАТО Партнерство за мир.
Во другите вести, Министерството за одбрана објави дека воена база во југоисточна Србија била цел на напад со минофрлач. Овој инцидент, што се случи доцна во неделата во Доброшин, не предизвикал ниту штета, ниту жртви. (AФП - 11/08/03)
