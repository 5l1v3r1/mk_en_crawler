16/02/2009
Српскиот вицепремиер и министер за наука и технолошки развој, Божидар Ѓелиќ, ја отвори Меѓународната година на астрономијата на 8-ми февруари. Ѓелиќ вети продолжена поддршка на научниците и астрономите и покрај светската финансиска криза, додавајќи дека знаењето претставува главен приоритет на државата.
*** 
Maкедонското Министерство за здравство и Меѓународната виртуелна е-болница ја организираа Третата балканска конференција за телемедицина и е-здравје на 7-ми и 8-ми февруари во Скопје. Темата на конференцијата беше „Модерни принципи и практики во телемедицината и е-здравјето“. 
*** 
Српското Министерство за одбрана на 10-ти февруари ги додели своите годишни награди за најдобар научно-истражувачки проект, докторска дисертација и магистерска тема од областа на одбраната и воените работи. Државниот секретар при Министерството за одбрана, Зоран Јефтиќ, ги врачи наградите. 
*** 
Бугарските научници имаат пристап до електронските платформи ScienceDirect, ISI Web of Knowledge, Scopus и ProQuest, кои даваат пристап до светските научни податоци и откритија. Денот на информации на Софискиот универзитет во средата (11-ти февруари) беше прилика за презентација на базата на податоци.
*** 
Maкедонскиот e-парламент започна со работа на 9-ти февруари. Системот овозможува електронско изготвување и запишување на сите законски постапки, од моментот кога одреден закон влегува во парламентот, па сé до неговото објавување во Службен весник. Е-парламентот го подготви Некстсенс.
*** 
Властите на кипарските Турци го објавија своето наоѓање на античка варијанта на Библиката на сириски јазик. Библијата е откриена во полициска рација на осомничени шверцери со антички предмети. Експертите имаат различно мислење за нејзината автентичност и години. Сирискиот јазик е дијалект на арамејскиот јазик, јазикот на Исус Христос.
*** 
Гугл ошн неодамна претстави видеа на археолошки места под Јонското Море покрај албанскиот брег, објавија локалните медиуми во средата (11-ти февруари). На видеата се гледаат делови од потонати грчки бродови од 6-тиот до 3-тиот век п.н.е. Локацијата на деловите на бродовите беше откриена во 2007 година. 
(Разни извори – 09/02/09-16/02/09)
