03/07/2005
ЛОНДОН, Велика Британија -- Според западните разузнавачки агенции постои можност поранешниот политички водач на босанските Срби, Радован Караџиќ, да се крие во Црна Гора, објави во саботата (2-ри јули) ББС. Според анонимни извори интервјуирани од „Канал четири“ бегалецот живее во близина на својот роден град Никшиќ. Мировниците знаат за ова, но немаат овластување да спроведат какво било апсење во независна држава, се вели во извештајот. Говорејќи за новинската агенција Бета шефот на центарот за безбедност на овој град, Душко Копривица, рече дека црногорската полиција не располага со информации кои би укажувале на тоа дека Караџиќ се наоѓа во Никшиќ. (Б92, Танјуг - 03/07/05; ББС, Данас, Независне новинe - 02/07/05)
