15/01/2010
ПРИШТИНА, Косовo -- Односите со Србија се наоѓаат на врвот на меѓународните предизвици за владата оваа година, рече во четвртокот (14-ти јануари) шефот на Меѓународната цивилна канцеларија, за време на состанокот со Хашим Тачи, премиерот на државата. Фејт додаде дека иако владата постигнала солидни резултати во 2009 година, предизвиците остануваат.
Во другите вести од четвртокот, шефот на ЕУЛЕКС, Ив де Кермабон, ја посети новоформираната општина со претежно српско население Ранилуг, каде што ги отфрли парлалелните структури во Косово диригирани од Белград. „Силни, правични и мултиетнички институции за спроведување на законот за сите заедници се единствената опција. Ова ќе биде гаранција за фер правда и ќе ги направи т.н. паралелни структури ирелевантни“, рече Де Кермабон. (Зери, Коха Диторе, Лајм, Експрес, Косова сот - 15/01/10; РТК, Кохавижн - 14/01/10)
