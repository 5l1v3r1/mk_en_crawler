14/09/2010
БЕЛГРАД, Србија -- Полицијата претресе пет локации во рамките на истрагата за финансиската мрежа на поддршка на поранешниот водач на босанските Срби Ратко Младиќ. Бруно Векариќ, портпарол на српската обвинителска канцеларија за воени злосторства, во понеделникот (13-ти септември) објави дека се испитуваат неколку лица и претпријатија. Операцијата, спроведена во петокот, исто така беше насочена против поранешниот шеф на обезбедувањето на Младиќ, Брунослав Пухало. Младиќ е во бегство откако Трибуналот на ОН го обвини во 1995 година за геноцид, воени злосторства и злосторства против човештвото во врска со босанскиот конфликт во периодот 1992-1995 година. (РТС, Бета, Танјуг, АП - 13/09/10)
