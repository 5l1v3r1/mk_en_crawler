07/10/2004
ХАГ, Холандија -- 37-годишниот Насер Ориќ, поранешен командант на муслиманските сили во Сребреница во средата (6-ти октомври) се појави пред Трибуналот на ОН за воени злосторства, поради обвиненијата покренати против него. Во својата воведна изјава обвинителот Јан Вубен рече дека Ориќ знаел за тепањето на затворениците од страна на неговите луѓе и го одобрувал тоа. Седум српски затвореници, наводно, починале како резултат на измачувањата во периодот помеѓу 1992 и 1993 година. 
Во другите вести, Владата на Република Српска (РС) во средата објави дека му предала над 600 страници воени документи на Трибуналот на ОН. Сепак, сомнително е отсуството на личната архива на Радован Караџиќ, која исчезна во 1998 година. Премиерот на РС, Драган Микеревиќ, изјави дека пребарувањето на документите ќе продолжи. (AП, AФП, ПБС БиХ, Фена - 06/10/04) 
