16/06/2008
СКОПЈЕ, Македонијa -- Етничката Демократска унија за интеграција (ДУИ), освои повеќе од својот главен противник, Демократската партија на Албанците (ДПА), на прегласувањето во неделата (15-ти јуни) во 187 избирачки места, каде што се случија големи прекршувања за време на предвремените избори на 1-ви јуни. Прегласување имаше во три изборни региони, претежно населени со етнички Албанци. Според Државната изборна комисија, ДУИ освои 12,77 отсто од гласовите, добивајќи 18 места во новиот парламент, додека ДПА освои 8,47 отсто од гласовите, или 13 места. Коалицијата За подобра Македонија, предводена од ВМРО-ДПМНЕ на премиерот Никола Груевски, ја потврди својата победа привлекувајќи 48,8 отсто од гласовите. Опозициската СДСМ освои 23,65 отсто. Излезеноста на 1-ви јуни и на гласањето во неделата беше 57,37 отсто.
Прегласувањето во неделата помина релативно мирно, за разлика од гласањето на 1-ви јуни, кога во насилството поврзано со изборите едно лице загина, а повеќе од десет беа повредени. Овојпат имаше силно полициско присуство на сите избирачки места. (ИТАР-ТАСС, АП, РБК, А1, Макфакс - 15/06/08)
