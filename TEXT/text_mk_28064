21/10/2010
БУКУРЕШТ, Романија -- Пратеничкиот дом во вторникот (19-ти вторник) одобри предлог-закон за намалување на ДДВ за основните прехранбени производи од 24% на 5%, спротивно на договорот на Букурешт со ММФ. Некои пратеници од владејачката Либерал-демократска партија (ПДЛ) рекоа дека направиле грешка и дека им требаат разјаснувања за да ја поправат грешката. Предлог-законот за намалување на ДДВ за прехранбените производи беше инициран од опозициската Социјалдемократска партија (ПСД), која тврди дека и покрај тоа што основните прехранбени производи сочинуваат повеќе од 50 отсто од целокупната категорија на храната, буџетот нема да биде погоден. Тие тврдат дека намалувањето на приходите ќе биде компензирано со помала даночна евазија. Процедурално, мерката следно оди кај претседателот кој треба да ја објави и потоа спроведе, но се очекува тој да го врати законот во парламентот на повторно разгледување. (Meдиафакс, АФП - 20/10/10)
