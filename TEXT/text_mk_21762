20/06/2008
САРАЕВО, Босна и Херцеговина (БиХ) -- Министерот за надворешна трговија и економија на БиХ, Слободан Пухалац, во четвртокот (19-ти јуни) поднесе оставка, како што објави канцеларијата за комуникација со медиумите на Министерскиот совет на БиХ. Премиерот на БиХ Никола Шпириќ ја прифати оставката. Пухалац рече дека заминува од лични причини, а не поради некаков конфликт во владата. Тој потврди дека најверојатно ќе биде новиот министер за економија на Република Српска, место што остана испразнето откако Рајко Убипарип го напушти во април, од здравствени причини. (Независне новине, Дневни аваз - 20/06/08; РТРС, Pincom.info - 19/06/08)
