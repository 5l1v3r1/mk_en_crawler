03/08/2010
ПРИШТИНА, Косово -- Поглаварот на Српската православна црква, владиката Амфилохије, одржа празнична литургија во понеделникот (2-ри август) во Вуштри/Вучитрн. За првпат во последниве 11 години, околу 200 Срби се собраа пред црквата Свети Илија да го одбележат празникот на светецот.
Координаторот за спроведувањето на приштинската стратегија за северот од Косово, Илбер Хиса, рече дека Косово и неговата влада треба да бидат домаќини на сите овие церемонии, бидејќи тие се оние што ги гарантираат овие права. „Добредојдени сте во вашите куќи, косовските институции ги гарантираат вашите права за слобода на движењето и изведување на вашите верски ритуали“, рече Хиса. Српскиот државен секретар за Косово, Оливер Ивановиќ, исто така, присуствуваше на литургијата. (Коха Диторе, Лајм - 03/08/10; РТК, КЛАН Косова - 02/08/10)
