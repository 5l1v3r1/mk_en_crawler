12/09/2010
AНКАРА, Турција -- Гласачите во неделата (12-ти септември) излегоа на гласање, на националниот референдум за серија од 26 уставни амандмани. Поддржувачите велат дека пакетот ќе ги зголеми демократските стандарди и права, во споредба со актуелниот устав, кој беше изготвен од војската во 1982 година. Делумно, измените ќе бараат високиот воен персонал да биде суден во Врховниот суд, додека редовниот воен персонал ќе биде предмет за цивилни судски постапки. Забранувањето на политичките партии ќе биде потешко. Опозицијата вели дека владата го користи референдумот за да ја преземе контролата над судството, како дел од својата нечесна исламистичка активност. Последните анкети на јавното мислење покажуваат дека гласањето ќе биде тесно.
Во меѓувреме, локалните медиуми во петокот објавија дека едно момче е во критична состојба по судирите меѓу демонстрантите и полицијата во неколку градови во источна Турција. Тие избија во средата и четвртокот, откако властите објавија дека деветмина осомничени припадници на терористичката Курдистанска работничка партија се убиени во престрелките со армијата претходно оваа недела. Полицијата употреби гас и водени топови за да ги растера демонстрантите што фрлаа камења. (Ројтерс, АФП, ББС, Хуријет, АП - 12/09/10; Хуријет, АП - 10/09/10)
