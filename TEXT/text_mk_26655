10/11/2009
БЕЛГРАД, Србија -- Адвокатите во Србија започнаа тридневен штрајк од понеделникот (9-ти ноември) во знак на протест поради одлуката на владата со која се задолжуваат да воведат фискални апарати за наплатување на своите услуги почнувајќи од март 2010. Тие тврдат дека ваквата одлука ќе ја наруши независноста и доверливоста на нивната професија. Министерството за правда ги поддржа протестите, додека од Министерството за трговија и услуги изјавија дека преговорите со адвокатите се во тек. Драгољуб Ѓорѓевиќ, претседател на Адокатската комора на Србија, рече дека 7.000 адвокати ќе се приклучат на протестот. Такси возачите и сопствениците на дуќани се, исто така, лути зашто се присилени да воведат фискални апарати. (Б92, Бета, ДПА - 09/11/09)
