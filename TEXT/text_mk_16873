05/09/2006
МАЛА РЕЧИЦА, Македонија -- Опозицијата на етничките Албанци, Демократската унија за интеграција (ДУИ) и нејзиниот партнер, Партијата за демократски просперитет (ПДП), во понеделникот (4-ти септември) одлучи да ја бојкотира работата на парламентарните комисии. Водачите на ДУИ и ПДП, Али Ахмети и Абдулади Вејсели, ја објавија одлуката по состанокот во Мала Речица. Коалицијата инсистира на тоа дека требаше да биде вклучена во новата влада, откако го освои мнозинството гласови на етничките Албанци на парламентарните избори на 5-ти јули. Портпаролката на ДУИ, Ермира Мехмети, рече дека коалицијата ДУИ-ПДП планира целосно да го бојкотира законодавниот дом. (Макфакс, Вечер - 05/09/06; A1 TВ - 04/09/06)
