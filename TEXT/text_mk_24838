03/04/2009
СОФИЈА, Бугаријa -- Претседателот Георги Парванов во четвртокот (2-ри април) објави дека ќе ги закаже изборите за Европскиот парламент (ЕП) на 7-ми јуни, што е последниот можен датум во законскиот период што го одреди ЕУ. Брисел се согласи со датумот, рече Парванов. Тој ги повика бугарските пратеници брзо да одлучат за изборните правила. Тој, исто така, објави дека изборите за националниот парламент ќе се одржат помеѓу 28-ми јуни и 5-ти јули, со што ќе се спречи можноста за одржување на двата избори на ист датум.
Во другите вести од четвртокот, парламентот ги одобри амандманите на кривичниот законик за двојно зголемување на максималната затворска казна за изборна измама, потег поттикнат од повиците на ЕУ за интензивирани антикорупциски мерки за европските избори. Луѓето кои ги организираат шемите на купување гласови сега ќе се соочат со затворска казна од шест години. (БТА, Дарик, Софиска новинска агенција, БНТ, БНР, Нова ТВ, бТВ, Ројтерс - 02/04/09)
