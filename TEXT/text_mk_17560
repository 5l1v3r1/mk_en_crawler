25/06/2007
ИСТАНБУЛ, Турција -- Полицијата уапси пет лица под сомневање за врски со Ал каеда, пред црноморскиот самит во Истанбул в понеделник (25-ти јуни). На настанот ќе присуствува рускиот претседател Владимир Путин, а властите објавија дека помеѓу притворените има и Чеченци. Минатата недела безбедносните сили уапсија 23 наводни припадници на Ал каеда во северозападната покраина Бурса, додека пред еден месец во Истанбул беа притворени уште 11 други лица.
Во другите вести, официјалните претставници во неделата потврдија дека се убиени осум лица во судирите изминатиот викенд од страна на турските безбедносни сили и милитантите од терористичката Курдистанска работничка партија. (Сабах, АФП - 25/06/07; AП, Ројтерс - 24/06/07)
