15/10/2007
Заштитата на биодиверзитетот во Европа беше клучен фокус на конференцијата на која учествуваа министри за животна средина од 44 земји-членки на Економската комисија за Европа на ОН. Конференцијата што се одржа во Белград од средата (10-ти октомври) до петокот, привлече претставници од меѓународните организации и невладините организации. На форумот Советот на Европа претстави извештај за напредокот на програмата на Паневропската еколошка мрежа.
 *** 
Тридневниот меѓународен симпозиум за дијагноза и лечење на остеопорозаз започна во четвртокот (11-ти октомври) во Ниш, Србијa. Настанот беше организиран од страна на српското Министерство за здравство во соработка со Меѓународната фондација за остеопороза. 
*** 
Maкедонскиот премиер Никола Груевски ја обелодени новата владина иницијатива за помош на студентите во купувањето нови компјутери. Според проектот, секој студент ќе добие 200 евра за да купи компјутер до 15-ти декември. 
 *** 
Aлбанската влада отпочна пилот-проект за префрлање на јавните набавки онлајн. Целта е намалување на трошоците и разбивање на корупцијата. Проектот е поддржан од ОН во рамките на нивните Милениумски развојни цели. 
*** 
Грчкиот остров Родос беше домаќин на петтиот Дијалог помеѓу цивилизациите од средата (10-ти октомври) до неделата. Форумот обезбедува платформа за разговори околу културата, цивилизацијата и улогата на верата и законите, како и други теми. 
*** 
Грчките научници предупредуваат дека пепелот од катастрофалните пожари ова лето може да предизвика сериозни здравствени проблеми. Истражувачите открија високи нивоа на концентрација на олово, арсен и бакар во зафатените области. Познато е дек долготрајната изложеност на овие елементи предизвикува промени во ДНК и проблеми со нервниот систем.
(Разни извори - 08/10/07-15/10/07)
