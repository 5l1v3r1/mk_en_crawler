06/04/2007
ПРИШТИНА, Косово, Србија -- Парламентот во четвртокот (5-ти април) гласаше скоро едногласно за поддршка на планот спонзориран од ОН со кој покраината би добила надгледувана независност. Околу 100 пратеници го поддржаа планот подготвен од финскиот претседател Марти Ахтисари, еден гласаше против, додека 19 беа отсутни. Србите го бојкотираат законодавниот дом од етничките немири во март 2004 година. Пратениците ја усвоија изјавата според која планот претставува „избалансирано и вистинско решение и е во согласност со волјата на народот“. Парламентот, исто така, го поздрави планот на меѓународната заедница за задржување на цивилното и военото присуство додека Косово не ги исполни сите одредби од планот на Ахтисари.
Во Белград, Вук Јеремиќ, советник за надворешна политика на претседателот Борис Тадиќ, ја критикуваше резолуцијата како „унилатерален чин“ кој не помага во наоѓањето решение. (Дневни аваз - 06/04/07; AП, Косова лајв, РТК, Танјуг, РТС - 05/04/07)
