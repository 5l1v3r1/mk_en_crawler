08/04/2008
ЗАГРЕБ, Хрватска -- Судот во Вуковар во понеделникот (7-ми април) го започна судењето против хрватскиот Србин Богдан Кузмиќ, кој е обвинет за воени злосторства извршени за време на падот на градот во 1991 година. Кузмиќ (47) е обвинет за злосторства против цивилите кои побарале засолниште во болницата во Вуковар, каде што тој работел кога градот беше опколен од Југословенската народна армија. Според обвинението, на 18-ти ноември 1991 година, Кузмиќ избрал пет цивили и ги одвел некаде. Тие никогаш не се пронајдени. (ХИНА, АФП - 07/04/08)
