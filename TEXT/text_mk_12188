14/12/2004
ТИРАНА, Албанија -- Премиерот Фатос Нано во понеделникот (13-ти декември) изјави дека владини приоритети се здравството и образованието. Нано, кој се состана со регионалниот директор на Светската здравствена организација, Марк Данзон, додаде дека Владата работи на реформата на здравственото осигурување. 
Во другите вести од понеделникот, Централната изборна комисија објави дека владејачката Социјалистичка партија (СП) победи на локалните избори во општината Душк, во јужна Албанија. Од 17 советнички места СП освои седум, опозициските демократи освоија три, Социјалистичкото движење за интеграција освои две, а пет помали партии освоија по едно место.
Исто така во понеделникот, албанската полиција објави дека запленила три проектили земја-воздух, шверцувани од Црна Гора. Четири лица се уапсени во Фуше-Презе, 20 километри северно од Тирана. (ATA, Извештај за медиумите на ОБСЕ, АФП - 13/12/04)
