28/02/2011
ПРИШТИНА, Косово -- Известувачот на Европскиот парламент (ЕП) за Косово, Улрике Лунацек, вели дека претседателот треба да биде избран директно од граѓаните, со цел да се избегне каков било притисок во парламентот, објави Радио Слободна Европа во неделата (27-ми февруари). Лунацек беше присутен кога пратениците го избраа Беџет Пацоли минатата недела во третиот круг од гласањето. Одреден број парламентарни претставници се предомислија меѓу вториот и третиот круг, по наводниот политички притисок наметнат за време на паузата. Опозициските партии се подготвуваат да го оспорат изборот на Пацоли, тврдејќи дека се прекршени парламентарните процедури. Набргу потоа, додадоа тие, Пацоли го прекрши уставот кога гласаше за новата влада. (Коха Диторе, Зери - 28/02/11; Радио Слободна Европа - 27/02/11)
