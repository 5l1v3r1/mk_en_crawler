10/03/2005
САРАЕВО, Босна и Херцеговина (БиХ) -- Тројцата членови на српската Партија за демократски напредок (ПДП) во Министерскиот совет на БиХ, министерот за надворешни работи Младен Иваниќ, министерот за транспорт Бранко Ѓокиќ и заменик-министерот за цивилни прашања Зоран Тесановиќ - ги повлекоа своите оставки, како што се вели во соопштението на ПДП од средата (9-ти март). Веста ја потврди босанскиот премиер Аднан Терзиќ, кој рече дека тоа е резултат на политичкиот договор што беше постигнат помеѓу главните партии во БиХ за време на нивниот неодамнешен состанок во Неум. ПДП и Терзиќ укажаа на тоа дека овој потег би можел да го забрза спроведувањето на условите на физибилити студијата на ЕУ. Тројцата министри на ПДП во декември поднесоа оставка, како последица на санкциите на високиот претставник Педи Ешдаун против Република Српска. (Независне новине - 10/03/05; РТРС - 09/03/05)
