11/07/2010
БЕЛГРАД, Србија -- Претседателот Борис Тадиќ во петокот (9-ти јули) ја осуди неодамнешната изјава на косовскиот министер за внатрешни работи, Бајрам Реџепи, посочувајќи дека Приштина е можно да распореди специјални сили во северно Косово за да го загарантира редот таму. Тадиќ рече дека ваквите изјави претставуваат закана за кревкиот мир во регионот со доминантно српското население. Реџепи рече дека е можно да бидат испратени специјални единици, во договор со ЕУЛЕКС, по двата неодамнешни инциденти. На 2-ри јули еден маж загина, а 11 други беа повредени во експлозијата што се случи за време на српскиот протест во поделениот град Митровица. Тензиите уште повеќе се зголемија два дена подоцна, кога пратеник на косовските Срби беше застрелан и ранет пред својот дом. (Taнјуг, Бета, Фонет, РТС, Радио Слободна Европа - 09/07/10)
