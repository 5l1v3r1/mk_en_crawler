21/02/2005
ТАМПА, САД -- Американската централна команда во неделата (20-ти февруари) објави дека Романија ќе биде домаќин на конференцијата посветена на безбедноста на Ирак. Претставниците од САД, од Ирак и поголемиот број припадници на коалицијата во вторник и в среда ќе се состанат на разговори околу учеството во напорите за реконструкција на Ирак по изборите минатиот месец.
Во другите вести, романската Национална банка во неделата објави дека ќе им овозможи на локалните претпријатија да купуваат долари и евра без ограничувања. Досега претпријатијата можеа да купуваат девизи само со дозвола на централната банка. Целта е да им се помогне на претпријатијата да ги одбегнат валутните флуктуации што му штетат на профитот. (AП - 21/02/05; Блумберг - 20/02/05)
