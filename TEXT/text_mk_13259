28/11/2005
БАРСЕЛОНА, Шпанија -- Новиот германски канцелар, Ангела Меркел, во неделата (27-ми ноември) се обиде да го увери турскиот премиер Реџеп Тајип Ердоган дека таа нема да ги блокира разговорите за пристапување на Анкара со ЕУ. Меркел и нејзините демохристијани претходно се противеа на кандидатурата на Турција за членство во ЕУ, тврдејќи дека земјата, наместо тоа, треба да добие статус на привилегиран партнер. Одговарајќи на новинарски прашања по нејзиниот состанок со Ердоган на маргините од Евро-медитеранскиот самит во Барселона, Меркел рече дека договорите мора да се почитуваат.
Во другите вести, иранскиот министер за надворешни работи, Манушер Мотаки, в среда ќе ја посети Турција. Тој ќе биде првиот висок ирански претставник во посета на земјата по смената на администрацијата во неговата земјата. (Ројтерс - 27/11/05; НТВ, TurkishPress.com - 25/11/05)
