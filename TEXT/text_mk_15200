28/09/2006
ТИРАНА, Албанија -- Министрите за одбрана од Југоисточна Европа се собраа во средата (27-ми септември) во Тирана, на нивниот годишен состанок. На агендата доминираа прашањата поврзани со зајакнувањето на воената соработка и безбедноста во регионот, како и учеството во меѓународните мировни мисии. Учесниците, исто така, одлучија да им доделат набљудувачки статус на Босна и Херцеговина, Грузија, Црна Гора и Србија. Во рамките на состанокот се одржаа и разговори зад затворени врати во врска со проблемот со статусот на Косово, но потоа не беа дадени изјави.
Американскиот секретар за одбрана, Доналд Рамсфелд, кој моментно е во посета на регионот, присустуваше на состаноците. Тој ја потврди поддршката на неговата земја за понатамошно проширување на НАТО, но рече дека никој моментно не може да каже кога членките на Јадранската повелба, Албанија, Хрватска и Македонија, ќе бидат поканети за влез во Алијансата. Оваа одлука мора да ја донесат земјите на НАТО, додаде тој. (Албански вести, Побједа - 28/09/06; ХРT - 27/09/06)
