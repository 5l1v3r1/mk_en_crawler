11/02/2011
ХАГ, Холандија -- Обвинителството во Трибуналот на ОН за воени злосторства во четвртокот (10-ти февруари) побара затворски казни во траење до 40 години одделно, за поранешниот водач на босанските Срби, Јадранко Прлиќ, и петмината други обвинети за злосторства врз муслиманите. Прлиќ (51), поранешен премиер на хрватската република Херцег-Босна, се соочува со 26 точки од обвинението за воени злосторства и злосторства против човештвото. Другите обвинети во случајот се поранешниот министер за одбрана, Бруно Стојиќ, и четворица поранешни воени функционери. Судењето, кое сега завршува, почна во април 2006 година. 
Исто така во четвртокот, судиите од Хаг го одобрија шестнеделното одложување на судењето против воениот водач на босанските Срби, Радован Караџиќ. Тој побара тримесечно одложување, за неговите адвокати да добијат време да ги проучат новите материјали што ги обезбедија обвинителите. (Вечерње новости, Прес онлајн, е-новине, РТРС, Национал, Дневни аваз, Срна - 10/02/11)
