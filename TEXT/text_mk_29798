22/04/2011
ПРИШТИНА, Косовo -- Судската комисија на ЕУЛЕКС во Окружниот суд во Приштина, го прогласи градоначалникот на Качаник, Џабир Жарку, за виновен за изнуда и нелегално поседување оружје. Судењето заврши во четвртокот (21-ви април), при што Жарку беше осуден на три години затвор и му беше изречена парична казна од 1.500 евра. Истата казна му беше изречена на Арсим Колши, помошник на Жарку, додека другите обвинети, Бесник Хасани и Нусрет Цена, беа осудени на по 14 месеци затвор. Тие се обвинети за притисок врз група бизнисмени да се откаже од процесот на приватизација кој Жарку и неговата група го сакале за себе. Жарку тврди дека судењето било политички мотивирано, и неговиот адвокат вети дека ќе поднесе жалба на пресудата. Тој може да остане на фукцијата додека пресудата не се финализира. (Зери, Косова Сот, Експрес, Коха Диторе - 22/04/11)
