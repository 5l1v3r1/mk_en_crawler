20/10/2003
БУКУРЕШТ, Романија -- Премиерот Адриан Настасе во неделата (19-ти октомври) објави дека резултатите од дводневниот референдум за новиот устав се важечки. Наведувајќи ги прелиминарните пресметки, изборната комисија во неделата објави дека одѕивот изнесувал 54,5 отсто. Официјалните резултати се очекува да бидат објавени на почетокот од оваа недела. Новиот устав беше подготвен за да го олесни пристапот на Романија во ЕУ.
Во другите вести, тројца министри од кабинетот беа принудени да ги напуштат функциите поради наводите за корупција. С&#233; уште не е јасно дали тие поднеле оставка или биле отпуштени од страна на Настасе. Тоа се: министерката за европска интеграција, Хилдегард Пувак, која беше под истрага на ЕУ поради сомневаoето за злоупотреба на средства на ЕУ, министерот за здравство, Мирчеа Беуран, и министерот за координација на Владата, Сербан Михаилеску. Британскиот амбасадор во Романија, Квинтон Кајл, минатата недела изјави дека загриженоста во врска со корупцијата одвраќа многу инвеститори од Романија. Тој побара Владата да го подобри својот имиY во странство. (ББС - 20/10/03; AП, АФП - 19/10/03; Медиафакс - 17/10/03)
