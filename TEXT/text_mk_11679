18/07/2005
БУКУРЕШТ, Романија -- Јавноста генерално не ги одобрува предвремените избори, како што покажа една анкета на агенција Група за социјални студии 2000, објавена во локалниот печат во понеделникот (18-ти јули). Според истражувањето, 58 отсто од испитаниците се против предвремени избори, додека 42 отсто ја поддржуваат оваа идеја. Поддршката за моменталниот владејачки сојуз помеѓу Национал-либералната партија и Демократската партија е намалена, и покрај тоа што води пред другите партии и коалиции. Премиерот Калин Попеску Таричеану се очекува денес формално да ја понуди својата оставка, во знак на протест на неодамнешното отфрлање на клучниот закон за судски реформи од страна на Уставниот суд. За време на посетата на Брисел в понеделник Таричеану се очекува да ги увери претставниците на ЕУ дека Романија ќе ги почитува своите обврски од процесот за пристап, без оглед на домашната политика. (Aдеварул, Ромпрес - 18/07/05)
