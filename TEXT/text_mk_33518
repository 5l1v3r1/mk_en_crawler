24/09/2003
САРАЕВО, Босна и Херцеговина (БиХ) -- Командантот на СФОР, генерал Вилијам Ворд, во вторникот (23-ти септември) од локалните власти побара тие да го прифатат нацрт-законот за реформи во одбраната, кој има за цел да ја поттикне интеграцијата во НАТО и во ЕУ. Ворд рече дека планираните реформи нема да ги променат армиите во двата ентитета, но ќе помогнат тие да се соединат под едно знаме.
Исто така во вторникот, беше објавено дека Сараево в четврток и в петок ќе го посетат високи претставници на НАТО, со цел да соберат информации за работата на СФОР во БиХ.
Во другите вести, обвинителската канцеларија во БиХ во вторникот потврди дека врши истрага врз едно претпријатие лоцирано во Република Српска, за кое постои сомневаoе дека вршело нелегален увоз на нафта. Според БХТВ 1, истрагата на групата Ореа се однесува на лажни регистрации. (Онаса, ФЕНА, БХТВ 1, ББС - 23/09/03)
