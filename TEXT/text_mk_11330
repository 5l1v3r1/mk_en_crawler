26/07/2005
ЗАГРЕБ, Хрватска -- За време на посетата на Загреб во понеделникот (25-ти јули) врховниот командант на здружените сили за Европа и командант на американската команда во Европа, генерал Џејмс Л.Џонс, се состана со хрватскиот претседател Стипе Месиќ на разговори за прашањата на безбедноста во Европа и кандидатурата на Хрватска за членство во НАТО. Според соопштението од канцеларијата на Месиќ, Џонс ја потврдил поддршката за напорите на Хрватска за влез во Алијасната и го пофалил значителниот напредок изминатите десет години. Тој го посочил и последниот голем услов што Хрватска мора да го исполни, имено, целосната соработка со Трибуналот на ОН за воени злосторства. Џонс повикал на зголемено учество на Загреб во меѓународните напори за борба против тероризмот.
На разговорите Месиќ рече дека Хрватска е посветена на исполнување на критериумите за влез во НАТО и во ЕУ, како и на придонесот во меѓународните напори за справување со новите предизвици во безбедноста. (Нови лист - 26/07/05; Хина, ХРТ - 25/07/05)
