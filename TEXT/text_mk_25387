24/08/2009
ПРИШТИНА, Косово -- Институциите во Косово нема да прифатат потпишување на каков било договор за полициска соработка помеѓу ЕУЛЕКС и Србија, ако Приштина не биде потписник на истиот со јасна државна надлежност, локалните медиуми го цитираа вицепремиерот Хајредин Куци во неделата (23-ти август). Куци, исто така, ја отфрли можноста Приштина да изготви своја верзија на протоколот, која ќе му ја предложи на ЕУЛЕКС како прифатлива опција. Владини претставници и опозициски претставници го отфрлија договорот, тврдејќи дека истиот го крши уставот и суверенитетот на Косово. (Коха Диторе, Косова Сот, Телеграфи - 23/08/09)
