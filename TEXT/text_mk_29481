01/07/2010
БРИСЕЛ, Белгија -- Израелскиот министер за трговија, Бенјамин Бен-Елиезер, тајно се состана со турскиот министер за надворешни работи, Ахмет Давутоглу, во средата (30-ти јуни), прв состанок на високо ниво по убиствата на деветмина турски активисти во израелскиот напад на флотилата со хуманитарна помош за Газа во мај. Наводно, немало значителни договори за време на разговорите и барањата на Турција за надоместок и извинување, како и за меѓународна истрага, не биле исполнети. Израелскиот телевизиски Канал 2 ја објави веста за состанокот, која подоцна беше потврдена од кабинетот на изралскиот премиер Бенјамин Нетањаху. Двете страни велат дека другата ги иницирала разговорите. (ББС, АФП - 30/06/10)
