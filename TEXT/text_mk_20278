17/10/2007
САРАЕВО, Босна и Херцеговина (БиХ) -- Дванаесет партиски кандидати и двајца независни ќе влезат во трката на вонредните избори за претседател на Република Српска, објави Централната изборна комисија на БиХ, по регистрирањето до крајниот рок во вторникот (16-ти октомври). Изборите, закажани за 9-ти декември, се распишани по смртта минатиот месец на актуелниот претседател Милан Јелиќ. (Независне новине - 17/10/07; РТРС, ПБС - 16/10/07) 
