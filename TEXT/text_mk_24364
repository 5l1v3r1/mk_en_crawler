12/07/2009
СОФИЈА, Бугарија -- Комесарот за потрошувачки прашања ЕУ, Меглена Кунева, во петокот (10-ти јули) рече дека ќе го заврши својот мандат во Европската комисија (ЕК) и ќе се откаже од своето место во Европскиот парламент (ЕП), Кунева беше избрана на европските избори на 7-ми јуни во Бугарија, но за да го преземе местото во ЕП, мора да поднесе оставка од функцијата комесар на ЕУ. Таа рече дека ако работи како комесар на ЕУ до крајот на својот мандат во октомври, повеќе ќе й помогне на Бугарија.
Во другите вести, царинските власти запленија голема пратка течен кокаин скриен во вински шишиња, во црноморското пристаниште Варна, објави Царинската агенција. Вкупно 714 литри кокаин во вредност од околу 10 милиони евра беа пронајдени во 1,020 шишиња вино Кохлберг во контејнер кој пристигнал од Боливија. Операцијата била спроведена во соработка со американската Администрација за борба против дрогата. (Дарик, Софиска новинска агенција, Софија ечо, БНР, БТА, АП, ДПА, УПИ - 10/07/09) (БТА, Нова ТВ, Софиска новинска агенција, АФП, АП, ДВ, Еуроактив - 10/07/09)
