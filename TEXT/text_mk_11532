24/01/2005
АТИНА, Грција -- Македонскиот претседател Бранко Црвенковски во интервјуто објавено во неделата (23-ти јануари) рече дека Грција го користи својот статус на членка на НАТО и ЕУ за да врши притисок врз неговата земја за промена на името, наведувајќи ги заканите од Атина за блокирање на пристапот на Македонија во ЕУ и во НАТО. „Предлагаме нашето уставно име да се користи во меѓународните односи, додека во нашите билатерални односи да се изнајде взаемно прифатливо решение“, рече Црвенковски.
Во другите вести, австрискиот амбасадор во ОН, Волфганг Петрич, поранешен висок претставник во Босна и Херцеговина, рече дека смета оти граѓанскиот, а не етничкиот концепт, е клучот за развојот на Македонија. Одговарајќи на новинарски прашања во петокот, Петрич додаде дека 2005 е многу значајна година за целиот регион. (AФП - 23/01/05; Утрински весник - 22/01/05; MИА - 21/01/05)
