14/02/2010
СОФИЈА, Бугаријa -- Премиерот Бојко Борисов во петокот (12-ти февруари) рече дека САД ќе имаат прелиминарни разговори со бугарската влада околу можноста да бидат домаќини на американскиот противракетен одбранбен штит. На прес-конференцијата Борисов рече дека одлуката ќе ја делат ЕК и бугарскиот парламент. „Верувам дека треба да покажеме солидарност. Кога сте членка на НАТО, треба да работите за колективната безбедност“, рече Борисов. Изјавата уследи откако романскиот Врховен одбранбен совет го одобри американскиот план минатата недела. 
Реагирајќи на изјавата на Борисов, рускиот министер за надворешни работи, Сергеј Лавров, во неделата рече дека ќе побара од Бугарија објасување за оваа „непријатно изненадување“. „Веќе ги прашавме нашите американски партнери во Вашингтон ... во врска со ова, и зошто го имаме ова бугарско изненадување по романското изненадување“, се цитираше изјавата на Лавров. (AФП, РИА-Новости БТА, Ројтерс - 12/02/10)
