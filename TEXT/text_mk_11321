23/06/2005
БУКУРЕШТ, Романија -- Парламентот во средата (22-ри јуни) ја отфрли иницијативата за гласање недоверба на коалициската влада на премиерот Калин Попеску Таричеану. Опозициската Социјалдемократска партија (ПСД) ја покрена иницијативата минатата недела, наведувајќи ги како причина неуспесите во процесот на пристап во ЕУ, особено неодамнешните владини нацрт-закони за судските и имотните реформи. 
Исто така во средата, властите го објавија апсењето на Франческо Перспикасе, поранешниот „бос“ на една италијанска мафијашка група. Осомничениот шеф на еден од најголемите синџири на трговија со луѓе во Европа, наводно, влегол со лажен пасош во Романија пред два месеци. Тој ќе биде екстрадиран во Италија. (Ромпрес, Девет часот - 23/06/05; AФП - 22/06/05)
