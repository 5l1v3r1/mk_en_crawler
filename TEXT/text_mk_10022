14/06/2004
Од Антонела Крстовиќ за Southeast European Times во Подгорица - 14/06/04
Душко Јовановиќ, директор и главен уредник на дневниот весник Дан, почина на 28-ми мај во Клиничкиот Центар во Подгорица од раните добиени во престрелка пред канцелариите на весникот. Непознат напаfач отвори оган од автоматско оружје неколку секунди откако Јовановиќ влезе во својата кола.
Во еден уводник, весникот Дан го опиша убиството како напад врз слободниот говор, демократијата и "слободата на целата нација". Според весникот, Јовановиќ добивал заканувачки писма. Пред неколку години, додека беше пратеник во парламентот, тој беше нападнат пред неговиот стан.
Полицијата претпоставува дека истрелите од кои почина Јовановиќ се испукани од темно син Фолксваген Голф 3 со затемнети стакла кој се појави во центарот на Подгорица неколку дена подоцна. Два Калашникови - еден на задното, друг на совозачкото седиште - беа пронајдени во колата, заедно со чаурите. На околу 30 метри од колата, полицијата пронајде и пар хируршки ракавици.
Фолксвагенот беше паркиран во близина на улицата "Светозар Марковиќ". Полицијата, која изврши проверка на над 200 коли со темна боја и затемнети стакла, откри дека колата имала украдени регистерски таблички.
Министерството за внатрешни работи нуди 1 милион евра за информации во врска со убиството. Министерот за внатрешни работи Драган Ѓуровиќ побара од полициските организации од Франција, Велика Британија, Германија и Соединетите Американски Држави да испратат експерти за да й помогнат на црногорската полиција да го расветли случајот. Тој изјави дека ќе даде оставка доколку убиецот не биде пронајден.
Црногорските институции, политички партии, поединци и невладини организации го осудија убиството на Јовановиќ.
"Ова е напад врз мирот и стабилноста на Црна Гора и закана за безбедноста на нејзините жители. Поради ова, многу е важно внимателно да се анализира кој би можел да има мотив да ни испрати ваква порака преку овој злочин", рече црногорскиот премиер Мило Ѓукановиќ.
Претседателот на Србија-Црна Гора Светозар Маровиќ беше шокиран од убиството, додавајќи дека е убеден оти Србија-Црна Гора има сила "да го победи ова зло".
Убиството на Јовановиќ беше напад врз црногорското новинарство воопшто, рече заменик-претседателот на Здружението на професионални новинари на Црна Гора, Димо Рамовиќ. "Ова не е начин за расчистуваoе на сметките со новинарите. Тие се одговорни за она што го прават и има судови за оние на кои не им се допаfаше неговата работа. Убиваoето не е начин", изјави Рамовиќ за новинската агенција МИНА.
Здружението остро го осуди убиството, повикувајќи ја полицијата да го пронајде убиецот што е можно побрзо.
Директорот за информации на Советот на министри на Србија-Црна Гора, Слободан Орлиќ, рече дека убиството претставува продолжуваoе на насилството започнато во 1990-тите. Тој рече дека тоа ја покажува потребата од итни промени во медиумската средина.
Портпаролот на Комесаријатот за надворешни работи на Европската Комисија, Ема Удвин, беше шокирана од убиството и изрази надеж дека извршителите ќе бидат изведени пред суд.
Јовановиќ беше ко-сопственик на приватното претпријатие Ју Медиа Монт, кое ги опфаќа Дан, радиото Д и списанието Ревија Д. Неговиот весник беше долгогодишен заштитник на политичките ставови на Слободан Милошевиќ и еднаш беше споменат во една судска постапка од страна на трибуналот на ОН за откриваoе на идентитетот на еден заштитен сведок. По јавното извинуваoе и промената на уредничката политика кон Хашкиот Трибунал, парницата беше повлечена.
Во текот на 1990-тите години Јовановиќ беше член на обединетата Демократска Партија на социјалистите. По поделбата на партијата во 1997-та година, тој се приклучи кон Социјалистичката народна партија, предводена од Момир Булатовиќ. Додека беше пратеник во парламентот, тој беше нападнат, при што неговата актовка - во која, како што тврдеше тој, имало важни документи - беше украдена. Пред основаoето на Дан, тој работеше како финансиски инспектор во министерството за внатрешни работи, а подоцна како шеф на финансиската полиција во Никшиќ и Подгорица. Тој, исто така, беше директор на Управата за јавни приходи на Црна Гора.
Мили Перовиќ, кој го наследи Јовановиќ како уредник на Дан, рече дека ќе продолжи со издаваoето на дневниот весник и дека ќе се занимава со истите теми како порано.
