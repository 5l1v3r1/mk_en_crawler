03/08/2008
АТИНА, Грција -- Обвинителите покренаа обвиненија против шестмина поранешни претставници на грчкото претпријатие „Хелиос ервејс“ во врска со смртоносната авионска несреќа во Грција во 2005 година, објавија грчките и кипарските медиуми во саботата (2-ри август). Авион на Хелиос се урна во северна Атина на 14-ти август 2005 година, при што загинаа сите 121 патник и членови на екипажот. Шестмина се обвинети за убиство и небрежност која резултирала со смрт.
Во другите вести, земјотрес со јачина од 5,1 степени според Рихтеровата скала ја погоди источна Грција рано во неделата. Епицентарот се наоѓал во морската област, на околу 80 километри источно од Волос. Нема извештаи за евентуални жртви или материјална штета. (AНА-МПА, Катимерини, In.news, EРТ, СКАИ - 03/08/08; Tо Вима, In.news, Филелефтерос, Сајпрус мејл - 02/08/08) 
