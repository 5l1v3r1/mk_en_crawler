16/10/2005
БЕЛГРАД, Србија и Црна Гора -- Иднината на Србија зависи од нејзината подготвеност да ги уапси и екстрадира во Хашкиот трибунал неколкуте осомничени за воени злосторства кои сé уште се наоѓаат на слобода, изјави американскиот потсекретар за политички прашања, Николас Барнс, за време на посетата на Белград во петокот (14-ти октомври). Поблиски врски со НАТО и со САД ќе бидат возможни само кога преостанатите бегалци -- меѓу кои и поранешниот воен командант на босанските Срби Ратко Младиќ -- бидат изведени пред лицето на правдата, рече министерот за надворешни работи на Србија и Црна Гора, Вук Драшковиќ. Тој, исто така, рече дека преговорите за конечниот статус на Косово би можеле да започнат следниот месец, по состанокот на 2-ри ноември во Вашингтон на Контакт-групата, во која учествуваат претставници на шест нации. (Б92, AП - 14/10/2005)
