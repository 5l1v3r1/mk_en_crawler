29/06/2010
ЊУЈОРК, САД -- Генералниот секретар на ОН, Бан Ки-Мун, во понеделникот (28-ми јуни) го повика водачот на кипарските Турци, Дервиш Ероглу, да „го искористи актуелниот политички прозорец на можности за да постигне решение“ во долготрајните напори за повторно обединување на поделениот остров. Ова беше прв состанок на Ероглу со Бан откако во април беше избран за водач на северен Кипар, каде што доминира турското население. Според изјавата на ОН, Бан изразил надеж дека Ероглу и кипарскиот претседател Деметрис Христофиас „ќе постигнат сериозен напредок во следните месеци, сфаќајќи дека тоа ќе бара компромис од двете страни“. Ероглу ја потврди својата посветеност на изнаоѓањето решение, евентуално до крајот на годината. (Веб-страница на ОН, новинска агенција Анадолу - 28/06/10)
