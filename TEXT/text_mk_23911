18/03/2009
АТИНА, Грција -- Околу 2.000 членови на синдикатите протестираа во Атина во вторникот (17-ти март) поради невработеноста и побараа заштита на правата на работниците и подобри работни услови. Движењето ПАМЕ, кое претставува дел од 40-те синдикати во државата, го организираше протестот.
Во меѓувреме, медиумите во вторникот објавија дека владата размислува дали да воведе строги санкции против демонстрантите што носат качулки или маски. Новата мерка ќе биде дел од напорите на владата за борба против бранот улично насилство кое ја измачува земјата уште од декември, кога еден полицаец уби тинејџер.
Во другите вести, група грчки политичари во вторникот го објавија формирањето на нова центристичка политичка партија наречена Драсис (Акција). Меѓу основачите се поранешните министри Стефанос Манос и Василис Контојанопулос, кои се поранешни членови на парламентот за владејачката Нова демократија и опозициската партија ПАСОК. Манос вели дека целта на партијата е да й помогне на Грција во справувањето со последиците од светската економска криза. (Ta Неа, Елефтерос типос - 18/03/09; AНА-МПА, Нафтемборики, In.news, Катимерини, ЕРТ, Елефтеротипија, АП, ДПА, Ројтерс, Скај њус - 17/03/09)
