23/03/2009
САРАЕВО, Босна и Херцеговина (БиХ) -- Мостарската навладина организација „Кроација либертас“ во неделата (22-ри март) објави дека поднесла тужба против неколку политичари и воени водачи на босанските муслимани, во кои ги обвинува за воени злосторства. „Кроација либертас“ поднесе тужба во обвинителството на БиХ, како и во кантонското обвинителство на Мостар. Меѓу официјалните претставници на листата се најде и членот на претседателството на БиХ Харис Силајџиќ, кој беше премиер кога се случија наводните воени злосторства, и актуелниот министер за одбрана, Селмо Цикотиќ. Тужбата ги товари официјалните претставници на босанските муслимани дека извршиле воени злосторства против 375 Хрвати притворени во затворите, и се заснова на документираното сведоштво објавено во книгата „Муслимански концентрациони логори за Хрватите 1991-1995 година во БиХ“ на Ивица Мливончиќ. „Кроација либертас“ вели дека ќе поднесе тужба до Судот за човекови права на ОН за да ги истакне проблемите со судството на БиХ. (ХИНА, Јавно, Нетпрес, Б92, Фонет - 22/03/09)
