04/11/2007
РИМ, Италија -- Италија започна со депортирањето Романци со криминални досиеја, објавија во саботата (3-ти ноември) властите, како одговор на минатонеделното убиство на една 47-годишна жена. Во средата италијанската влада усвои декрет со кој се овластува полицијата да протерува државјани на ЕУ кои претставуваат ризик за безбедност. Првите тројца Романци со криминални досиеја беа ставени во авион за Букурешт во петокот вечер. 
Убиството во вторникот предизвика остри реакции против Романците во Италија. Десеттина маскирани мажи нападнаа тројца Романци во едно римско предградие, повредувајќи еден од нив сериозно. Тоа го поттикна министерот за внатрешни работи, Џулиано Амато, да ја осуди ксенофобијата и расната омраза. Според некои проценки, повеќе од 500.000 Романци живеат во Италија во моментов. (Ројтерс, АП, Еуроњус, Б92, АФП, Ромпрес - 03/11/07; AП, АФП, Ла Република - 02/11/07)
