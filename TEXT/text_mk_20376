14/03/2008
ДАКАР, Сенегал -- Иранскиот претседател Махмуд Ахмадинеџад во четвртокот (13-ти март) предложи заедничка офанзива со Турција, Иран и Ирак против членовите на терористичката Курдистанската работничка партија (ПКК). Говорејќи на самитот на исламските конференции во сенегалскиот главен град, Дакар, Ахмадијеџад рече дека само ако трите земји ги здружат напорите, ќе можат да го решат проблемот со ПКК. Иран, наводно, ја засили пограничната безбедност со Ирак откако Турција спроведе куса воздушна и копнена операција против ПКК минатиот месец, со цел да ги спречи герилците на ПКК да избегаат во Иран. 
Во другите вести, турската армија потврди дека околу десет членови на ПКК се убиени во четвртокот во судирите во југоисточниот дел од земјата. Армијата вели дека значителна количина гранати и експлозиви биле откриени во операцијата. (Хуријет - 14/03/08; AП, Ројтерс, ВОА, АФП - 13/03/08)
