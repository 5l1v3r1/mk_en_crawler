21/01/2005
(Разни извори – 14/01/05 - 21/01/05)
Бугарската Национална банка (БНБ) објави дека ќе воведе понатамошни рестрикции во домашниот банкарски систем. Како и претходните мерки тие ќе имаат за цел ограничување на вишокот заеми, како што беше договорено со ММФ. 
*** 
Тринаесет претпријатија поднесоа индикативни понуди за купување на 55 отсто од „Турк телеком“ и ќе им биде дозволено да го направат соодветниот обид, според турскиот приватизационен одбор. Помеѓу понудувачите се: Телеком Италија интернешанл, шпанските „Телефоника“ и „Белгаком“. 
*** 
Хрватското Министерство за финансии објави дека ревизијата на 7.850 претпријатија и 8.955 поединци покажала затајување на даноци во висина над 150 милиони евра. Стапката на собирање даноци порасна за 30 отсто во споредба со 2003 година. 
*** 
Меѓународната агенција за рангирање „Фич“ го потврди својот рејтинг за локалната валута без покритие од ББ+ за турската државна нафтена рафинерија Тупрас, која беше, исто така, отстранета од негативната рејтинг листа на агенцијата. Конзорциумот во која влегуваат руското претпријатие „Татнефт“ и турското „Зорлу холдинг“ планираа купување на претпријатието, но турската Влада го откажа договорот за приватизација минатиот месец. 
*** 
Канадското претпријатие „Bombardier“ го доби договорот за набавка на нови возови за метрото во Букурешт. Возовите ќе бидат произведувани во Шведска и во Германија, но конечкото склопување ќе се спроведува во романското претставништво на „Bombardier“, „Electroputere“. Првите пратки се очекуваат во 2006 година. 
*** 
Според извештаите во медиумите, водечката бугарска финансиска група ДЗИ можеби планира влез на македонскиот банкарски и осигурителен пазар. ДЗИ, наводно, разговара со три македонски банки, како и со најголемото осигурително претпријатие во земјата, Кјуби-Македонија. 
 *** 
Претставниците на ММФ и Светската банка побараа од македонската Влада да ја интензивира соработката помеѓу министерствата со цел да се спроведат планираните економски реформи. За време на разговорите со премиерот Владо Бучковски, тие, исто така, разговараа за конкретните реформски активности кои треба да се преземат. 
*** 
ЕБРД објави започнување на нов проект за поддршка на системот за менаџмент на воздушниот сообраќај во Босна и Херцеговина. Банката ќе додели независен заем во висина од 12 милиони евра за реализирање на проектот во висина од 14,4 милиони евра. Одборот на ЕБРД се очекува да го одобри овој заем за време на својата седница на 17-ти мај. 
 *** 
Индустриското производство на Федерацијата на БиХ (ФБиХ) се зголеми за 13,2 отсто за една година во 2004 година, како што покажуваат официјалните податоци. Растежот на индустриското производство беше поттикнат од зголемениот извоз од 14,5 отсто во производството, 14,8 отсто во секторот на јавните услуги и 5,8 отсто во рудаската индустрија. 
*** 
Мобилниот оператор „Orange Romania“ објави дека бројот на неговите корисници достигнал 5 милиони на почетокот од 2005 година. Претпријатието соопшти дека планира понатамошно проширување на романскиот пазар на мобилни услуги, со цел да го надмине својот главен конкурент „Конекс“. 
