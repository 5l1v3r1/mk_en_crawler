27/06/2007
ПРИШТИНА, Косово, Србија -- Претседателот Фатмир Сејдиу во вторникот (26-ти јуни) предупреди да не се одложува процесот на решавање на статусот на Косово. „Ние очекуваме дека по неколку обиди на Советот за безбедност на ОН, ќе се најде заеднички јазик за изгласување на нова резолуција за [независноста] на Косово“ й рече тој на делегацијата на членовите на германскиот Бундестаг. „Ова ќе биде најдобро решение бидејќи ќе го отвори патот за понатамошниот развој на Косово“, додаде тој. 
Во меѓувреме, генералниот секретар на НАТО, Јап де Хоп Шефер, потврди за време на состанокот со рускиот претседател Владимир Путин во Москва, дека проблемот со статусот на Косово мора да биде решен врз основа на планот на претставникот на ОН, Марти Ахтисари. Тој ја повика Русија да не става вето на новата резолуција на Советот за безбедност, заснована на таа карта со насоки. (РТК, РФЕ, Телеграфи, Косова лајв, Б92, Ројтерс, Танјуг - 26/06/07) 
