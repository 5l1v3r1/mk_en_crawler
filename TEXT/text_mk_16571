10/11/2006
МОСКВА, Русија -- Бугарскиот министер за внатрешни работи, Румен Петков, и неговиот руски колега, Рашид Нургалиев, во петокот (10-ти ноември) потпишаа договор за соработка во борбата против организираниот криминал. Договорот предвидува 15 области на соработка, вклучувајќи го тероризмот, трговијата со дрога, луѓе и оружје, перењето пари и крадењето автомобили. Документот, исто така, предвидува редовни размени на информации и формирање на заеднички антикриминални тимови и заеднички програми за обука во рамките на руските центри за обука за борба против тероризмот. (News.bg, Фокус - 10/11/06)
