01/09/2006
Регионалната директорка на Светската банка за Maкедонијa, Орсалија Каланѕопулос во четвртокот (31-ви август) се состана со македонскиот премиер Никола Груевски во Скопје. Банката вети дека ќе ја поддржува Македонија и во следните четири години во спроведувањето на реформските проекти во сите сектори. Главниот фокус на соработката ќе биде ставен на земјоделскиот сектор. Покрај тоа, Банката ќе обезбеди финансиска помош за десеттина проекти. 
*** 
Aлбанското Министерство за транспорт, најверојатно, ќе ги финализира договорите овој месец со американското претпријатие Бечтел за изградбата на автопатот од градот Решен до соседно Косово. Проектот е вреден 195 милиони евра и предвидува изградба на 55 километарски автопат со четири ленти. 
*** 
Унгарската OTП банка во средата (30-ти август) потпиша договор за купување на 100 отсто од акциите во црногорската Комерцијална банка (ЦКБ) за 105 милиони евра. Договорот се очекува да биде затворен на крајот од 2006 година и ќе биде одобрен од унгарските и црногорските власти. 
*** 
Стопанската комора на Maкедонија поднесе акционен план до новата влада во понеделникот (28-ми август). Планот содржи 26 иницијативи кои ќе й помогнат на земјата да го забрза економскиот раст и да го подобри животниот стандард. 
*** 
Aвстриски Power and Environment Technology (APET), конзорциум од австриски претпријатија, покажа интерес за инвестирање на 2,5 милијарди евра во енергетскиот сектор на Федерацијата на Босна и Херцеговина (ФБиХ). Австриската понуда е одговор на иницијативата на владата на ФБиХ за инвестирање во изградбата на хидроцентрали, термоцентрали и рудник. 
*** 
Најголемиот производител на автомобили во Tурција ТОФАС, заеднички потфат на „Коч“ со „Фиат“, објави дека нето профитот се намалил на 14,4 милиони евра. Препријатието вели дека тоа е целосно резултат на даночните промени, со оглед на тоа што продажбата е зголемена за 18,4 отсто за една година во тој период.
*** 
Индустрискиот раст на Хрватска достигна 5,2 отсто за период од една година во јули, откако индустриското производство падна за 1,1 отсто во јуни, објави во вторникот (29-ти август) Бирото за статистика (ДЗС). ДЗС истакна дека падот од јуни повторно бил краткотраен, предизвикан претежно од високата база од 2005 година и флуктуацијта во надворешната побарувачка.
 *** 
Романијa пушти на пазарот 10 отсто од акциите на националниот дистрибутер на електрична енергија Транселектрика на Букурешката берза во вторникот (29-ти август). Со пазарна вредност од 475 милиони евра, Транселектрика ќе стане петтото по големина претпријатие на домашниот пазар на акции по Петром, БРД, Банка Трансилванија и Алро. 
*** 
Бугарија има за цел да ја победи Ирска со тоа воведување на корпоративна даночна стапка најниска во Европа, објави во неделата (27-ми август) претседатеот на парламентарната буџетска комисија, Петар Димитров. 
(Разни извори 25/08/06 - 01/09/06) 
