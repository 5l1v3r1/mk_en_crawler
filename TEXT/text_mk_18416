13/03/2007
AНКАРА, Турција -- Специјалниот претставник на земјата во Ирак, Огуз Челиккол, во понеделникот (12-ти март) изјави дека Турција понудила да биде домаќин на состанок во април во врска со Ирак. На форумот во Истанбул би учествувале министри за надворешни работи на сите соседни земји на Ирак, како и претставници на петте постојани членки на Советот за безбедност на ОН и земјите на Г-8.
Во другите вести од понеделникот, министерот за правда, Чемил Чичек, во телевизиското интервју рече дека Турција не добива доволно меѓународна помош за борба против терористите. Тој мислеше на активистите на терористичката Курдистанска работничка партија во северен Ирак. (Turkishpress.com, AП, Фокус - 12/03/07)
