30/04/2007

Грчкиот министер за развој Димитрис Суфас и индискиот државен министер за нови и обновливи извори на енергија Вилас Мутемвар потпишаа договор за соработка во науката и технологијата. Договорот беше потпишан за време на посетата на Атина на индиска владина делегација, предводена од претседателот Абдул Калам. 
*** 
Црногорското Mинистерство за заштита на човековите и малцинските права ја изврши првата донација на компјутери за романските студенти што студираат на Црногорскиот универзитет. Претставниците на владата и на невладините организации присуствуваа на официјалната церемонија на доделување. 
*** 
Српскиот министер за рударство и енергија, Радомир Наумов, потврди дека редок минерал наречен јадарит бил откриен во рудник во западниот дел од земјата. Експертите за минерали велат дека неговиот хемиски состав е сличен на оној на криптонитот од научно-фантастичните филмови, кој му даваше на херојот од стриповите Супермен специјални сили. 
*** 
„Tелеком Словенија“ инвестираше дополнителни 2,9 милиони евра во својот мaкедонски интернет провајдер Он.нет, според извештаите на медиумите. Парите се наменети за развој на широкомрежниот безжичен пристап, широкомрежниот пристап АДСЛ и АДСЛ2 за зајакнување на позицијата на Он.не на македонскиот пазар на електронските комуникации. 
*** 
Maкедонските корисници имаат најскап интернет пристап помеѓу земјите од ЈИЕ, се заклучува во истражувањето на „Кулен интернешнал“. Цената на 40-часовен пакет за пристап во Македонија е 74 евра, во споредба со 40 евра во Хрватска. Интернет корисниците во БиХ, Албанија, Црна Гора и Србија плаќаат помеѓу 11 и 13 евра за истото време онлајн. Интернет пристапот е најевтин во Романија и Турција, каде што 40 часа чинат 4 евра.
Разни извори – 23/04/07-30/04/07)
