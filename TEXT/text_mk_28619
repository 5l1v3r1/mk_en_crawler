15/06/2010
БАЊА ЛУКА, Босна и Херцеговина (БиХ) -- Три владејачки партии во Република Српска -- Сојузот на независните социјалдемократи (СНСД), Сојузот на демократскиот народ и Социјалистичката партија -- се согласија да поддржат еден кандидат за претседател за претседател на РС. Тие, исто така, избраа член на СНСД да се кандидира за трипартитното претседателство на БиХ. Премиерот на РС Милорад Додик, претседател на СНСД, во понеделникот (14-ти јуни) рече дека официјалните номинации ќе бидат објавени на партискиот конгрес на 3-ти јули. Тој, најверојатно, ќе биде избран за претседател на РС, додека Небојша Радмановиќ ќе бара реизбор како член на претседателството на БиХ. 
Исто така, Хрватската демократска заедница на БиХ објави дека нејзиниот заменик-претседател, претседателот на ФБиХ Борјана Кристо, ќе биде нејзин кандидат за трипартитното претседателство на БиХ. Главните бошњачки партии сé уште не ги објавиле своите кандидати. Општите избори се закажани за 3-ти октомври. (РТРС, Дневни аваз, Фенa, Dnevnik.ba, Oнасa - 14/06/10)
