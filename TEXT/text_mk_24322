11/05/2009
AНКАРА, Турција -- Министерот за внатрешни работи, Бесир Аталај, во саботата (9-ти мај) ја отфрли можноста за укинување на државните единици на селската стража, и покрај убиствата минатата недела на 44 луѓе на свадба во југоисточната провинција Мардин. „Не е фер да се обвинува милицијата за трагедијата во Мардин. Милицискиот систем е изграден врз база на потребите на Турција, и истиот одигра важна улога во заштитата на селаните“, рече тој. Претседателот Абдула Ѓул и вицепремиерот Чемил Чичек предложија ревидирање или укинување на стражата, бидејќи некои од напаѓачите беа припадници на единиците на селската стража. Системот е воспоставен во 1985 година, за да ги заштити селата од нападите на терористичката Курдистанска работничка партија (ПКК). Групите за човекови права ги обвинуваат селските стражи за убиства и трговија со дрога.
Во меѓувреме, Аталај рече дека полицијата уапсила уште еден осомничен за убиствата од 4-ти мај во Билге. Полицијата не се посомнева дека тој може да е еден од напаѓачите, но тој, наводно, имал рачни гранати и друга муниција. Осуммина осомничени се соочуваат со обвиненија за поврзаност со убиствата. (Новинска агенција Анадолу, Ројтерс, АФП, Ксинхуа, Прес ТВ - 09/05/09)
