24/02/2006
АНКАРА, Турција -- Висок официјален претставник на ОН во четвртокот (24-ти февруари) ја повика Турција на зголемена заштита на човековите права во борбата против тероризмот. Мартин Шајнин, специјален известувач на ОН за заштитата на човековите права во антитерористичките кампањи, беше во еднонеделна мисија на утврдување на фактите во земјата, при што ги посети затворите во Анкара и Дијарбакир. Тој рече дека правната дефиниција на тероризмот во Турција е толку широка што дозволува покренување на судска постапка за најразлични други дела, вклучувајќи и критикување на владата.
Во другите вести, пет курдски терористи се убиени во вооружената престрелка во близина на југоисточниот град Мардин, објавија властите во петокот. Армијата таму спроведуваше операција против Курдистанската работничка партија. (AП - 24/02/06; AП, НТВ, АФП - 23/02/06)
