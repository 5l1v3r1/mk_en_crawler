07/04/2009
СКОПЈЕ, Македонијa -- Вториот круг од претседателските и локалните избори помина во согласност со „повеќето меѓународни стандарди“, објави ОБСЕ во изјавата од понеделникот (6-ти април). „Задоволни сме што видовме мирна атмосфера и добро организиран Изборен ден, иако некои аспекти од периодот на предизборната кампања сериозно го намалија целокупниот квалитет на изборниот процес“, рече Питер Ајчер, шеф на Изборната набљудувачка мисија на ОБСЕ. 
Шефот за надворешна политика на ЕУ, Хавиер Солана, исто така, ја пофали Македонија за успешните избори и му честиташе на новоизбраниот претседател Ѓорге Иванов на победата. Комесарот за проширување на ЕУ, Оли Рен, рече дека Македонија ги исполни препораките на ЕУ, со што ја потврди својата решеност да ги исполни стандардите на ЕУ и да постигне напредок во процесот на пристапување. (AФП, Макфакс, A1- 06/04/09)
