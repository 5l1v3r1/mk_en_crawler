15/05/2011
АТИНА, Грција -- Група млади луѓе фрли молотов коктел на полициска станица во центарот на Атина, при што беа повредени три лица во пожарот што потоа изби, во саботата (14-ти мај). Пожарот оштети и еден полициски автомобил и неколку други автомобили паркирани во близина. Министерот за заштита на граѓаните, Христос Папуцис, повика на смиреност во петокот, поради, како што го нарече „високиот ризик од кривични дела на одмазда“.
Атина од вторникот се соочи со бран насилства, кога еден маж беше убиен, наводно, од имигранти. Инцидентот предизвика националистички напади против странците: пакистанската заедница вели дека повеќе од 100 азиски и африкански имигранти биле нападнати во четвртокот од млади луѓе, кои протестираа поради убиството. Еден работник од Бангладеш беше избоден до смрт во средата, иако мотивот сé уште не е познат. (EРТ, Та Неа, То Вима, СКАИ, Елефтеротипија - 14/05/11)
