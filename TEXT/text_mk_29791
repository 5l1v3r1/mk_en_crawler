28/12/2010
TИРАНА, Албанија -- Пратениците во понеделникот (27-ми декември) го отфрлија предлогот за формирање парламентарна комисија која ќе ги испита спорните општи избори од 2009 година. Предлогот, поднесен од опозициската Социјалистичка партија (СП) беше отфрлен со 69 наспрема 59 гласови, и еден воздржан. СП тврдеше дека нивната мерка целосно ги исполнува препораките што се содржеа во претходната резолуција на Европскиот парламент за ставање крај на политичката криза во земјата. Владејачката Демократска партија (ДП) и опозицијата се согласија генерално за потребата од парламентарна комисија, но несогласувањата околу надлежностите, опфатот и составот спречија напредок и го одолговлечија политичкиот ќор-сокак.
Седницата во понеделникот беше последна на парламентот оваа година. Премиерот Сали Бериша им рече на пратениците дека локалните избори закажани за 8-ми мај ќе се одржат со или без опозицијата. (Курир - 28/12/10; Балканвеб, НОА, Шекули - 27/12/10)
