30/07/2008
НИКОЗИЈА, Кипар -- Специјалниот претставник на ОН Александар Даунер во вторникот (29-ти јули) рече дека сегашната ситуација во Кипар нуди најдобри шанси за повторно обединување на островот по 34 години поделеност. „Развојот на настаните во последниве месеци предизвика вистинско чувство дека изгледите можеби никогаш не биле подобри да се постигне сеопфатно решение“, рече тој на прес-конференцијата во тампон-зоната по состанокот со кипарскиот претседател Деметрис Христофиас и водачот на кипарските Турци Мехмет Али Талат. Даунер изрази охрабрување во врска со она што го слушна за време на разговорите со нив, велејќи: „Јасно е дека имате двајца водачи кои се искрени во својата посветеност и својата решеност да одат напред кон решение“. Даунер ја завршува својата прва посета на островот откако беше назначен за претставник на 12-ти јули.
Во другите вести, кипарскиот министер за образование, Андреас Димитриу, рече дека властите треба да ги ревидираат книгите по историја на кипарските Грци, за да помогнат да се сфати заедницата на кипарските Турци. „Измените ќе компензираат за некои пропусти во врска со турбулентната понова историја на островот“, рече тој. (Хуријет, Тркиш прес, КНА, Филелефтерос, АФП, АП, Ројтерс - 29/07/08)
