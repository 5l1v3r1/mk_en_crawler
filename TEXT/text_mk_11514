22/05/2005
АНКАРА, Турција -- Завршувајќи ја дводневната посета на Анкара ирачкиот премиер Ибрахим ал Џафари во саботата (21-ви мај) вети дека неговата влада ќе стори сé што е во нејзина моќ да ги спречи курдските милитанти лоцирани во Ирак да ја преминат ирачко-турската граница и да спроведуваат напади. Тој ја даде својата изјава по разговорите со неговиот турски колега Реџеп Тајип Ердоган и други високи официјални претставници. Ова беше прва посета на Ал Џафари во странство по формирањето на новата влада. Помеѓу договорите што беа потпишани беше и отворањето на новиот граничен премин во следните месеци, како и обуката на нови припадници на ирачката армија од страна на Турција. (Алџазера - 21/05/05; НТВ, TurkishPress.com - 20/05/05)
