27/05/2008
БРИСЕЛ, Белгија -- Министрите за одбрана на ЕУ во понеделникот (26-ти мај) се согласија ЕУФОР да остане во Босна и Херцеговина (БиХ) поради загриженоста за безбедноста во врска со независноста на Косово. „Регионот не е сé уште целосно стабилен“, рече словенечкиот министер за одбрана, Карл Ерјавец, претседавач на состанокот во Брисел. ЕУФОР го сочинуваат околу 2.500 војници. 
Во меѓувреме, шефот за безбедност на ЕУ, Хавиер Солана, ги повика босанските партии да започнат со спроведување на полициските реформи. Тој, исто така, посочи дека напредокот во оваа област ќе доведе до трансформација на Канцеларијата на високиот претставник во Канцеларија на специјалниот претставник на ЕУ. (Фена, ПБС, АП - 26/05/08)
