04/07/2008
ПРИШТИНА, Косово -- Во извештајот насловен како „Четири години подоцна“, објавен во четвртокот (3-ти јули) ОБСЕ го критикуваше косовското судство за водењето на случаите во врска со немирите од март 2004 година. Во извештајот се истакнуваат континуираните тешкотии во обезбедувањето изјави на сведоците, раширеното неказнување на наводните извршители и долгите одложувања на судските постапки. Според извештајот, судовите во многу случаи не го земале предвид етничкиот мотив како отежнувачки фактор. Тим Гулдиман, шеф на мисијата на ОБСЕ истакна: „Делата не можат да се поправат, но може да следи законско дејство“. Деветнаесет луѓе загинаа, а преку 900 беа повредени во немирите што се раширија низ цело Косово од два етнички мотивирани инциденти. 
Во другите вести од четвртокот, претседателот Фатмир Сејдиу потпиша декрет за отворање косовска амбасада во Турција. Досега се потпишани декрети за амбасади во девет земји, но не е јасно кога точно треба тие да се отворат. (Косовалајв, Косовапрес, TurkishPress.com - 04/07/08; веб-страница на ОБСЕ, Б92, Maкфакс - 03/07/08)
