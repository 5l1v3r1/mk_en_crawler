07/10/2010
БРИСЕЛ, Белгија -- На својата пленарна седница во четвртокот (7-ми октомври) Европскиот парламент (ЕП) го поддржa извештајот кој препорачува укинување на визниот режим за Босна и Херцеговина (БиХ) и Албанија. Предлогот беше усвоен со 538 наспрема 47 гласови и 41 воздржани. Конечната одлука за доделување на албанските и босанските граѓани на безвизен режим во повеќето земји на ЕУ е сега во рацете на Советот на министри, кој се очекува да расправа за ова прашање во ноември. Во предвечерјето на гласањето, известувачот на ПК за визната либерализација на Западен Балкан, Тања Фајон, изрази оптимизам дека граѓаните на двете земји ќе можат да патуваат во ЕУ без визи до крајот на годината. „Албанија и БиХ ги исполнија сите услови и се подготвени за укинување на визите. Време е да се испрати позитивна порака до овие земји: ние ќе ги срушиме визните ѕидови“, рече таа за време на расправата во ЕП во средата. (Веб-страница на ЕП, Дневни аваз, Онаса, Фена, Срнa - 07/10/10) 
