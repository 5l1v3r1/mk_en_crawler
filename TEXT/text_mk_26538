10/12/2009
ЊУЈОР, САД -- Апелациониот суд во Менхетн во средата (9-ти декември) донесе одлука дека поранешниот босански дипломат не може да биде екстрадиран во Босна и Херцеговина (БиХ). Мухамед Шаќирбеј, американски државјанин, беше амбасадор на БиХ во ОН од 1992 до 2000 година. Босанските власти го обвинија за проневера на најмалку 600.000 американски долари од владините пари и бараат негова екстрадиција од 2002 година. Но, американскиот суд утврди дека против него воопшто не е подигнато обвинение. Шаќирбеј негира какви било злоупотреби. (AП, Ројтерс, Бета - 09/12/09)
