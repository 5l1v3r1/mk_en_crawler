21/06/2006
ТИРАНА, Албанија -- Владејачката Демократска партија (ДП) и опозициската Социјалистичка партија (СП) ги разменија своите номинации за пополнување на испразнетото место во Централната изборна комисија (ЦИК), објави во вторникот (20-ти јуни) штабот на ДП. Секоја партија предложи по четири имиња -- од кои две ќе бидат одобрени од спротивната страна, а потоа ќе бидат поднесени до Високиот совет за правда (ВСП).
Вршителот на функцијата претседател на ЦИК Клемент Згури ги предупреди партиите дека континуираното одложување на комплетирањето на составот на ЦИК ќе има негативен ефект врз подготовките за следните локални избори, кои ќе се одржат оваа зима. (Aлбански вести - 21/06/06)
