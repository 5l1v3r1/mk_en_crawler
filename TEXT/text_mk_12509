08/03/2005
БУКУРЕШТ, Романија -- Министерот за надворешни работи Михаи-Разван Унгуреану во понеделникот (7-ми март) ги објави плановите за драстична реформа на министерството, во обид за подобрување на ефикасноста во согласност со очекуваниот влез на земјата во ЕУ во 2007 година. Тој, исто така, рече дека побарал од сите сегашни дипломати да му се обратат на националниот совет задолжен за истражување на архивите на Секуритате од времето на комунизмот. Тој сака тие да ги објават своите досиеја со цел да се „исчисти“ министерството од поранешните комунистички агенти за безбедност. (Ромпрес, Зиуа - 08/03/05) 
