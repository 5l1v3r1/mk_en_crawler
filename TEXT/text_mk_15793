22/11/2006
ЊУЈОРК, САД -- Советот за безбедност на ОН во вторникот (21-ви ноември) гласаше за продолжување на воената мисија предводена од ЕУ во Босна и Херцеговина (БиХ) за уште една година. Додека „видливите“ знаци дека БиХ се доближува до членството во ЕУ се поздравуваат, во резолуцијата усвоена во вторникот се вели дека мировниот договор на земјата не е целосно спроведен и дека БиХ мора да обезбди враќање на бегалците, повеќе од една деценија по конфликтот. 
Резолуцијата, исто така, ја повикува БиХ да се фокусира на реформирање на фрагментираните полициски служби и ја потврдува обврска на земјата да ги пронајде и да ги уапси осомничените за воени злосторства. Во вторникот се навршија 11 години од прелиминарниот договор за Дејтонската спогодба, со која беше ставен крај на крвавиот меѓуетничките конфликт во БиХ.
Исто така во вторникот, водачите на шестте најголеми партии остварија разговори кои имаа за цел формирање на парламентарно мнозинство во Претставничкиот дом на БиХ. Преговорите ќе продолжат. (Независне новине, Еурактив - 22/11/06; AП, веб-страница на ОН, РТРС, ПБС БиХ - 21/11/06)
