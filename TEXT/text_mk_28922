09/08/2010
ПРИШТИНА, Косовo -- Косово и Србија треба да разговараат без каква било агенда, во духот на регионалната соработка и почитувањето на меѓусебните црвени линии, рече италијанскиот амбасадор во Косово, Михаел Џифони, за време на интервју објавено во понеделникот (9-ти август) во весникот Коха Диторе. Олеснувачот на ЕУ за север рече дека Приштина и Белград треба да се вклучат во дијалог за животите на српските граѓани во Косово. Според него, „флексибилен договор кој ги подобрува животите на граѓаните не треба да се смета за нарушување на суверенитетот на Косово“. Џифони одби да коментира за соопштенијата на ЕУЛЕКС во врска со апсењата на север, велејќи дека ваквите прашања й припаѓаат исклучително на мисијата на ЕУ. (Коха Диторе, Арта ТВ, Топ њус, РТК - 09/08/10)
