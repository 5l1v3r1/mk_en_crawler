12/07/2010
ЗАГРЕБ, Хрватска -- Опозициската коалиција предводена од Социјалдемократската партија (СДП) во неделата (11-ти јули) изрази подготвеност за предвремени избори. Водачот на СДП, Зоран Милановиќ, Радимир Чачиќ од Хрватската народна партија, Иван Јаковчиќ од Истарското демократско собрание и Силвано Хреља од Хрватската партија на пензионерите рекоа дека нивната коалиција има јасна алтернатива и стратегија за Хрватска. Тие велат дека земјата се соочува со тешка ситуација со која актуелната влада не може да се справи. Премиерката Јадранка Косор ја отфрли секоја можност за предвремени избори откако Хрватската социјаллиберална партија (ХСЛС) ја напушти владејачката коалиција во саботата. Нејзиниот главен мотив, според ХСЛС, беше незадоволството од тоа како владата ги води јавните финансии и својата енергетска политика. (ХРТ, ХИНА, Пословни дневник - 12/07/10)
