14/05/2009
БРИСЕЛ, Белгија -- Европската комисија (ЕК) во средата (13-ти мај) одлучи да отпочне процедура против Романија заради вишок дефицит, иако владата го припишува истиот на буџетската празнина во 2008 година од 5,4 отсто од БДП за трошоците поврзани со платите на државните службеници во контекст на глобалната финансиска криза. Според извештајот на ЕК, Романија водела „про-циклична буџетска политика помеѓу 2005 и 2008 година“ што водела до зголемување на буџетскиот дефицит од 1,2 отсто од БДП во 2005 година на 5,4 отсто од БДП во 2008 година, и покрај просечниот реален раст на БДП од 6,5 отсто. Во истиот извештај, ЕК ги признава неодамнешните напори на владата за решавање на макроекономските дебаланси, вклучително и мерките за фискална консолидација во буџетот од 2009 година, усвоен во февруари и изменет во април. ЕК голем дел од дефицитарните проблеми ги припишува на генерално слабото буџетско планирање и спроведување од страна на поранешната влада. (Хотњус, Медиафакс, Агерпрес, Зиаре - 13/05/09)
