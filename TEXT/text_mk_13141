31/08/2005
АТИНА, Грција -- По уривањето на кипарскиот авион во Грција претходно овој месец, властите повторно беа ставени во состојба на готовност во вторникот (30-ти август) откако еден чешки чартер авион не одговори на контролата на воздушниот сообраќај во Атина. Локалните медиуми во средата објавија дека авионот, кој летал од Каиро до Братислава, влегол во грчкиот воздушен простор околу пладне, но не одговорил на повторените повици од воздухопловната контрола. Во моментот кога Цивилната авијациска управа се подготувала да испрати два авиона на воздухопловните сили, пилотите на чешкиот авион стапиле во контакт со Атина, пријавувајќи проблеми со слушалките. (Катимерини - 31/08/05) 
