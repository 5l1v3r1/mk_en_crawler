24/04/2005
САРАЕВО, Босна и Херцеговина (БиХ) -- Хрватска нема да воведе реципрочни увозни даноци за стоката од БиХ сега засега, и покрај неодамнешното воведување на такви даноци од страна на БиХ за хрватските месни и млечни производи, беше речено по состанокот помеѓу министерот за надворешна трговија на БиХ Драган Доко и хрватскиот министер за земјоделство Петар Чобановиќ во петокот (22-ри април). Тие се состанаа во Сараево на разговори во врска со неодаменшните проблеми со спроведувањето на билатералниот Договор за слободна трговија. Властите на БиХ инсистираа на тоа дека новите данови -- воведени од страна на владата под притисок на локалните земјоделци -- нема да имаат сериозни последици, со оглед на тоа што опфаќаат само 2,8 отсто на хрватскиот увоз во БиХ. Доко и Чобановиќ се согласија за продолжување на преговорите. (Фена, ХРТ - 22/04/05)
