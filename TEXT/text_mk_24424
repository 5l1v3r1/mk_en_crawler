12/06/2009
БУКУРЕШТ, Романија -- Сенаторите во средата (10-ти јуни) се согласија да му го одземат имунитетот од судско гонење на колегата Сербан Михаилеску, како што побара Националниот антикорупциски директорат. Инспекторите велат дека Михаилеску, од Социјалдемократската партија (ПСД), е обвинет за корупција и кршење на законите за трговија и поседување оружје. Ова е за првпат Сенатот да гласа за укинување на имунитетот на свој колега.
Во другите вести, претседателот Трајан Басеску во четвртокот ги потврди 33-цата припадници на Европскиот парламент (ЕП) кои романските гласачи ги избраа во неделата. Половина од нив ќе влезат во ЕУ за првпат, а повеќето се од ПСД и Либералдемократската партија. (Медиафакс, Hotnews.ro - 11/06/09; Реалитатеа, Антена 3, Адеварул, Медифакс - 10/06/09)
