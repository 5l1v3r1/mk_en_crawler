29/05/2011
ЊУЈОРК, САД -- Советот за безбедност на ОН во петокот (27-ми мај) го поздрави апсењето на поранешниот воен водач на босанските Срби, Ратко Младиќ. Државите-членки ги поздравија напорите на српските власти кои ја покажаа нивната волја за соработка со Хашкиот трибунал за воени злосторства. Францускиот амбасадор Герард Арод, чија земја претседава со Советот, ја поздрави намерата на Белград да го пренесе Младиќ во Хаг што е можно поскоро.
Во саботата, српскиот заменик-обвинител за воени злосторства, Бруно Векариќ, рече дека датумот на екстрадицијата нема да биде објавен од безбедносни причини, додавајќи дека Младиќ има рок до понеделник да поднесе жалба против екстрадицијата. (Бета, Б92, веб-страница на Советот за безбедност на ОН - 28/05/11)
