29/02/2008
БЕЛГРАД, Србија -- Министерот за правда, Душан Петровиќ, во четвртокот (28-ми февруари) испрати официјално барање до Русија, барајќи екстрадиција на сопругата и синот на покојниот српски водач Слободан Милошевиќ. Министерството рече дека се одлучило на овој чекор бидејќи се добро познати живеалиштата на Мира Марковиќ и Марко Милошевиќ. Претходно оваа година Русија потврди дека на двајцата им е доделен азилантски статус, поради што е мала веројатноста за екстрадиција. Марко Милошевиќ живее во Русија од 2000 година. Неговата мајка му се придружи три години подоцна, по истрагата за проневера на пари во Србија. Минатата година властите издадоа меѓународна потерница за двајцата, во врска со меѓународниот синџир на шверц со цигари. (Taнјуг, РТС, РИА Новости, Фокус, Ројтерс, Русија денес - 28/02/08)
