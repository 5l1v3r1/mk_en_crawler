28/01/2007
СТРАЗБУР, Франција -- Парламентарното собрание на Бирото на Советот на Европа (ПАЦЕ) во петокот (26-ти јануари) издаде соопштение во кое ги повикува либиските власти да ги ослободат шесте странски медицински лица, осудени на смрт минатиот месец во контроверзното судење за инфицирањето на ХИВ. Бирото на ПАЦЕ рече дека пресудите против петте бугарски медицински сестри и палестинскиот лекар ги прекршиле основните услови за фер судење.
Во Либија во тек е жалбената постапка. Во саботата бугарските медиуми го цитираа синот на либискиот водач Моамер ал Гадафи дека медицинските сестри нема да бидат егзекутирани. (24 Часа, ДПА, бТВ - 27/01/07; веб-страница на СоЕ - 26/01/07)
