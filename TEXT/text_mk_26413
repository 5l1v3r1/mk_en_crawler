12/02/2010
БЕЛГРАД, Србија -- Владата во четвртокот (11-ти февруари) објави дека одлучила да го одложи за шест месеци воведувањето задолжителни фискални каси за таксистите и адвокатите. Мерката ќе стапи на сила на 31-ви август, наместо следниот месец. Министерот за трговија Слободан Милосављевиќ рече дека на владата й треба повеќе време за да „ги проучи ефектите“ на промената. Ова е вторпат мерката да биде одложена. Адвокатите велат дека фискалните каси може да ја загрозат приватноста на нивните клиенти. Таксистите велат дека тоа ќе биде непожелна нервоза. (ДПА, Бета, РТВ, Танјуг, Фонет, Вечерње новости - 11/02/10)
