27/02/2007
СКОПЈЕ, Македонија -- Претседателот Бранко Црвенковски и неговиот албански колега, Алфред Мојсиу, се состанаа во понеделникот (26-ти февруари) на разговори околу последниот напредок во реформската агенда за НАТО и понатамошната соработка помеѓу трите земји-потписнички на Јадранската повелба. Тие рекоа дека се убедени оти Албанија, Хрватска и Македонија ќе добијат покана за влез во Алијансата на следниот самит на НАТО во 2008 година. Двајцата претседатели, исто така, изразија задоволство од сегашното ниво на билатералните односи и ветија дека ќе ја зајакнат економската и културната соработка. 
Црвенковски, исто така, потврди дека предлогот на претставникот на ОН, Марти Ахтисари, претставува добра основа за решавање на конечниот статус на Косово, за кој рече дека е неопходен за траен мир и стабилност на Балканот. (Вечер - 27/02/07; Maкфакс, Телма ТВ, Фокус, АП - 26/02/07) 
