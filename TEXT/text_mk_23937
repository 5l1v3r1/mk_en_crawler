20/07/2009
ПРИШТИНА, Косово -- Министерот за надворешни работи, Скендер Хисени, во понеделникот (20-ти јули) предвиде дека Косово ќе стане членка на ОН во текот на следните пет години, додавајќи дека е иницирано официјално барање за кандидатски статус. Вицепремиерот Хајредин Куци, сепак, истакна дека тоа многу ќе зависи и од настаните што се надвор од контрола на Приштина. „Очекуваме да станеме членка на ОН што е можно поскоро, но многу работи ќе зависат од меѓународните геополитички настани“, рече Куци. Главната пречка, најверојатно, ќе биде тужбата што Србија ја покрена оспорувајќи ја легитимноста на независноста на Косово, пред Меѓународниот суд на правдата.
Во другите вести, во саботата беше побарано од српскиот водач Милан Ивановиќ во северно Косово да поднесе извештај до полициската станица во јужна Митровица, во врска со сомневањата за вмешаност во кривични дела. Ивановиќ рече дека добил писмо од обвинител на ЕУЛЕКС. Тој ги обвини властите дека го товарат за кривични дела што не ги извршил и рече дека ќе побара помош од Белград. Тој е осомничен за организирање и поддршка на терористички групи, поттикнување етничка, расна и верска омраза, и загрозување на персоналот на ОН и ЕУЛЕКС. (Коха Диторе, Телеграфи, Кохавижн - 20/07/09; Коха Диторе, Бота Сот, Епока е ре - 19/07/09; Клан Косова, Кохавижн - 18/07/09)
