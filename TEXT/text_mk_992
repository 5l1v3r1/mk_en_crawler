23/10/2007
Норвешкиот премиер Јенс Столтенберг истакна дека и покрај тоа што Норвешка не е членка на ЕУ, таа е силен поддржувач на заложбите на Србија за интеграција во ЕУ и сите реформи поврзани со тоа. За време на дводневната посета која започна во неделата (21-ви октомври) Столтенберг се состана со министерот за одбрана, Драган Шутановац, со кого разговараше за заедничко учество во мировната мисија во Авганистан. Тој, исто така, оствари разговори со српскиот претседател Борис Тадиќ и со премиерот Воислав Коштуница. 
*** 
Градоначалниците на Сараевo и Скопјe, Семиха Боровац и Трифун Костовски, потпишаа договор за соработка помеѓу двата града во петокот (19-ти октомври) во Скопје. Договорот покрива различни заеднички активности, при што приоритет им се дава на проектите поврзани со интеграцијата во ЕУ.
*** 
Делегација на Комитетот за надворешни односи на парламентот на Босна и Херцеговинa (БиХ), во петокот (19-ти октомври) беше во Москва. Тие се состанаа со рускиот заменик-министер за надворешни работи, Александар Грусков, со заменик-претседателот на Думата, Валентин Александровиќ-Купчов, и членовите на Комитетот за надворешни работи на Думата. Разговорите се фокусираа на економската соработка и традиционалните врски помеѓу БиХ и руските бизнисмени.
*** 
Во обид за унапредување на соработката помеѓу двете земји, британска делегација ја посети Aлбанијa во понеделникот (22-ри октомври), само неколку дена откако земјата го ратификуваше Договорот за стабилизација и асоцијација на Албанија (ДСА) со ЕУ. Делегацијата се состана со претседателката на албанскиот парламент, Џозефина Топали. 
*** 
Рускиот заменик-министер за надворешни работи, Владимир Титов, во неделата (21-ви октомври) беше во Белград, каде што се состана со српскиот премиер Воислав Коштуница. Разговорите се фокусираа на прашањето на статусот на Косово. Пред пристигнувањето во Белград, Титов беше во <b>Aлбанијa</b>, каде што се состана со министерот за надворешни работи Лулзим Баша и со други официјални претставници. Турнејата на министерот за надворешни работи вклучува посети на Босна и Херцеговина, Македонија и Бугарија. 
*** 
На Maкедонијa й треба политичка зрелост за успешна кандидатура за членство во НАТО, рече во четвртокот (18-ти октомври) во Лондон британскиот министер за Европа, Џим Марфи, на состанокот со македонскиот министер за надворешни работи, Антонио Милошоски. Марфи истакна дека политичките критериуми и соработката помеѓу владата и опозицијата се од суштинска важност за нејзините напори за интеграција во НАТО и ЕУ. 
*** 
Aлбанскиот премиер Сали Бериша во средата (17-ти октомври) беше во Лондон и се состана со британскиот министер за надворешни работи, Дејвид Милибенд. Милибенд й честиташе на албанската влада за успехот во борбата против организираниот криминал и корупцијата, и ги повика да бидат потрудољубиви со своите реформи во судскиот сектор и изборниот систем. 
*** 
Rоманијa ќе испрати советници во Црна Гора за да й помогнат на оваа поранешна југословенска република „да избегне грешки“ на својот пат кон пристапот во ЕУ, рече романскиот претседател Трајан Башеску во понеделникот (22-ри октомври) за време на состанокот со својот црногорски колега, Филип Вујановиќ, во Букурешт. Романскиот претседател ја потврди поддршката на неговата земја за евроатланската интеграција на Западен Балкан. 
 (Разни извори 16/10/07-23/10/07) 
