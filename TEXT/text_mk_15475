27/07/2006
БУКУРЕШТ, Романија -- Претседателот Трајан Басеску во средата (26-ти јули) отпатува во тридневна официјална посета на САД. Неговиот состанок со колегата Џорџ В. Буш в четврток ќе се фокусира на прашањата поврзани со постигнатиот договор за американските бази во Романија, глобалната борба против тероризмот, како и барањето на Букурешт за олеснување на американскиот визен режим за романските граѓани. Во Вашингтон Басеску ќе се состане и со претставници на Светската банка. (Девет часот, Букурешки дневни вести - 27/07/06; Ромпрес - 26/07/06)
