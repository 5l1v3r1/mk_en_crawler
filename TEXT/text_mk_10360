21/09/2004
САРАЕВО, Босна и Херцеговина (БиХ) -- Државната агенција за истраги и заштита ќе почне да учествува во апсењето на осомничените за воени злосторства. Оваа одлука беше објавена по состанокот помеѓу високиот претставник Педи Ешдаун, министерот за безбедност на БиХ, Бариша Чолак, и комесарот на полициската мисија на ЕУ, Кевин Карти, во понеделникот (20-ти септември). 
Во другите вести од понеделникот, премиерот на БиХ, Аднан Терзиќ, се состана со претседателот на норвешкиот Парламент, Јорген Космо, кој изрази поддршка за напорите на Владата за вклучување на земјата во евро-атланските структури. Космо и Терзиќ се согласија дека пристапот на БиХ во програмата на НАТО, Партнерство за мир, би ги охрабрил странските инвестиции. (Дневни аваз - 21/09/04; Фена, Pincom.info, ПБС БиХ - 20/09/04) 
