18/01/2010
ПРИШТИНА, Косово -- Општинските избори во областите во северно Косово, каде што живее претежно српско население, е можно повторно да бидат одложени, рече во неделата (17-ти јануари) министерот за локална власт и администрација, Садри Ферати. Тој објасни дека промената на датумите може да резултира од предизвиците што ги носат српските паралелни структури. 
Ферати рече дека планот е да се одржат избори во две општини -- Партеш и Северна Митровица -- шест месеци по локалните избори во Косово, но сé уште не е сигурен дали тоа ќе се случи. Со првите избори што се одржаа во ноември беа воспоставени три нови општини со претежно српско население -- Грачаница, Клокот-Вербовц и Ранилуг. (Зери, Телеграфи, Епока е Ре - 18/01/10)
