07/10/2007
СОФИЈА, Бугаријa -- Решението за прашањата во Западен Балкан е европската и евроатланската перспектива на земјите таму, рече во петокот (5-ти октомври) бугарскиот претседател Георги Парванов, на отворањето на 10-тата Меѓународна конференција на Балканскиот политички клуб во Софија. Парванов ја истакна важноста на ангажманот на меѓународната заедница во регулирањето на конфликтите, преку ОН и ОБСЕ и со блиското партнерство на ЕУ.
Претседателот на македонскиот парламент, Љубиша Георгиевски, кој присуствуваше на конференцијата, рече дека неговата земја очекува поддршка од Бугарија во напорите за пристап во НАТО. Тој истакна дека Македонија ги исполни сите услови и дека учествува во мисиите на НАТО во Авганистан и Ирак. 
Поранешниот турски претседател Сулејман Демирел, исто така, присуствуваше на форумот. Тој во петокот за БТА изјави дека во овој момент, тој не гледа закана по секуларизмот во Турција. (БTA, Actualno.com, Maкфакс, МИA - 06/10/07; БГНЕС, БТA - 05/10/07)
