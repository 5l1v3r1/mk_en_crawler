12/07/2005
СОФИЈА, Бугарија -- Премиерот во заминување Симеон Саксобурготски во понеделникот (11-ти јули) укажа на тоа дека можеби ќе остане на функцијата до јануари 2007 година, датумот кога Бугарија треба да пристапи во ЕУ. Тој објасни дека функцијата тогаш ќе му биде предадена на Сергеј Станишев, водачот на Бугарската социјалистичка партија, која освои најголема поддршка на минатомесечните парламентарни избори. Саксобурготски рече дека неговиот предлог бил само еден од неколкуте постизборни сценарија за коалицирање и дека преговорите ќе продолжат. 
Исто така во понеделникот, претседателот Георги Парванов најави дека ќе й го додели мандатот на новата влада во текот на следните три дена. За време на говорот на првата седница на новиот парламент, тој ја истакна потребата од консензус, со оглед на роковите на Бугарија за пристап во ЕУ. (24 Часа, Труд - 12/07/05; Mедиапул - 11/07/05)
