18/12/2007
ЗАГРЕБ, Хрватска -- Новата коалициска влада за која се преговара е можно да има четворица вицепремиери и 16 министри, за разлика од сегашните 12 министри и двајцата вицепремиери, објавија во понеделникот (17-ти декември) извори блиски до процесот. Претседателот Стипе Месиќ во саботата му даде на премиерот Иво Санадер мандат за составување на новата влада, по изборите минатиот месец. Санадер вели дека договорот би можел да биде постигнат до крајот на годинава, две недели пред крајниот рок, со оглед на темпото на разговорите помеѓу неговата партија, Хрватската демократска заедница (ХДЗ), Хрватската селска партија (ХСС) и Хрватската социјал-либерална партија (ХСЛС).
Едно од најчувствителните прашања за кои сега се разговара е воведувањето на контроверзната заштитена еколошка рибарска зона (ЗЕРП) во Јадранското Море. ХДЗ е внимателна во врска со ЗЕРП, бидејќи тоа би можело да ги налути Италија и Словенија и да доведе до ќор-сокак во преговорите за пристап во ЕУ. ХСС и ХСЛС се странски поддржувачи на ЗЕРП и се залагаат за попротекционистичка политика во земјоделството и рибарството. (Вјесник - 18/12/07; ХРТ, Пословни дневник, Javno.com - 17/12/07)
