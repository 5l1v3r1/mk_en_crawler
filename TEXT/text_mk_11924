18/01/2005
ТИРАНА, Албанија -- За време на состанокот со данскиот парламентарен народен правобранител Ханс Гамелтофт во понеделникот (17-ти јануари) во Тирана, премиерот Фатос Нано изрази пофалби за помошта што Данска ја обезбеди за зајакнување на албанските институции. Тие се согласија дека напредокот во институционалните реформи е основен за демократизацијата на Албанија и нејзината интеграција во ЕУ. 
Во другите вести, Нано во понеделникот имаше свое обраќање за време на состанокот на управниот одбор на владејачката Социјалистичка партија. Тој изрази уверување дека социјалистите ќе победат на овогодинешните парламентарни избори. (Албански вести - 18/01/05; ATA - 17/01/05)
