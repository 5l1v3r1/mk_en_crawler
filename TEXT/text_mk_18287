16/01/2007
САРАЕВО, Босна и Херцеговина (БиХ) -- Дваесет и двајца затвореници обвинети за воени злосторства сé уште штрајкуваат со глад. Тие бараат примена на стариот закон на поранешна Југославија, според кој не би можеле да бидат осудени на повеќе од 15 години затвор, наместо максималните 40 години, предвидени со босанскиот закон.
Во понеделникот (15-ти јануари) специјалниот суд за воени злосторства во Сараево внесе изјави за невиност во име на двајца штрајкувачи со глас, Митар Рашевиќ и Саво Тодоровиќ. Двајата босански Срби се обвинети за незаконско затворање и прогон на несрпското население во областа Фоча за време на конфликтот 1992-1995 година. По првичното одложување на случаите, судот одлучи да продолжи со судските процеси во отсуство на обвинетите. (Ројтерс - 15/01/07) 
