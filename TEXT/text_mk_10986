30/12/2004
БЕЛГРАД, Србија и Црна Гора -- Специјалниот српски обвинител за воени злосторства за првпат во средата (29-ти декември) призна дека голем број косовски Албанци биле егзекутирани од страна на југословенските сили во текот на конфликтот 1998-1999 година. Владимир Вукчевиќ за новинарите изјави дека 800-те лица чии тела беа ископани од масовната гробница во Батајница не загинале од бомби, како што тврдеа властите во Белград. Аутопсиите, наместо тоа, потврдија дека тие биле жртви на масовна егзекуција. Тој додаде дека обвинителите ги испитуваат извештаите дека косовски Албанци биле кремирани во српски фабрики во 1999 година. 
Во другите вести, српскиот премиер Воислав Коштуница објави дека Владата одлучила да формира Совет за Косово и Државен фонд за Косово. Тој рече дека фондот ќе обезбеди помош за враќање и безбедност на косовските Срби. Овие напори ќе бидат финансирани со приватни донации од граѓани и од српската дијаспора. (Бета - 30/12/04; AФП, БТА, СРНА - 29/12/04) 
