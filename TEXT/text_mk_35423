15/06/2004
БЕЛГРАД, Србија и Црна Гора -- Милорад Луковиќ - Легија, поранешен командант на полициската единица за специјални операции и познато лице од подземјето, во понеделникот (14-ти јуни) се појави пред судот во Белград и се изјасни за невин во врска со убиството на премиерот Зоран Ѓинfиќ во март 2003 година. Луковиќ им рече на судиите дека тој нема никаква врска со атентатот и се обиде да се дистанцира себеси од криминалната банда Земунски клан, која Владата ја товари за убиството. Покрај тоа, тој се обиде да вмеша некои од блиските соработници на Ѓинfиќ во трговијата со дрога, тврдејќи дека тие му давале инструкции за продажба на хероинот запленет од страна на полицијата во странство, со цел да ги зголемат приходите за државата. (Вашингтон пост, АФП, АП, СНН, Б92, Танјуг - 14/06/04)
