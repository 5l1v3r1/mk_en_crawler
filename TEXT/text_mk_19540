30/10/2007
НИКОЗИЈА, Кипар -- Владата во понеделникот (29-ти октомври) објави дека нема да учествува на форумот со Велика Британија закажан за почетокот на следниот месец, во знак на протест поради новиот договор помеѓу Лондон и Анкара. Се работи за пактот потпишан минатата недела за време на дводневната посета на турскиот премиер Реџеп Тајип Ердоган на Лондон.
Документот ја истакнува соработката помеѓу Велика Британија и Турција и повикува на „повеќе акција во борбата против тероризмот“, вклучително и размена на разузнавачки информации и докази. Истиот повикува на зголемена соработка во трговијата, безбедноста, економијата и културата. Сепак, нарекувањето на Северен Кипар, „Турска Република Северен Кипар“, и прекинот на изолацијата на кипарските Турци, ги вознемири властите на кипарските Грци. Министерот за надворешни работо, Ерато Козаку-Маркулис, нема да учествува на форумот поради тоа, рече портпаролот на владата Василис Палмас. (Ксинхуа, КНА, АП, АФП - 29/10/07)
