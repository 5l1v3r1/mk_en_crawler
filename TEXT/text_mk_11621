23/03/2005
САРАЕВО, Босна и Херцеговина (БиХ) -- Рускиот амбасадор во БиХ, Александер Гришенко, во вторникот (22-ри март) изјави дека властите водат истрага за наводното присуство на обвинетите од Хашкиот трибунал на руска територија. Неговиот коментар уследи по состанокот со министерот за надворешни работи на БиХ, Младен Иваниќ, и министерот за правда, Слободан Ковач. Гришенко рече дека официјалните институции во Русија никогаш не биле вмешани во криење бегалци. 
Во другите вести, поранешниот потполковник на армијата на босанските Срби, Драго Николиќ, во средата за првпат се појави пред Хашкиот трибунал, одложувајќи го своето изјаснување. Тој се соочува со обвиненија во врска со масакрот во Сребреница во 1995 година. Четириесетиседумгодишниот Николиќ му се предаде на Трибуналот минатата недела. (ПБС БиХ, Танјуг - 23/03/05; НТВ Хајат - 22/03/05)
