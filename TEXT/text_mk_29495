02/04/2010
AНКАРА, Турција -- Дипломатски извори велат дека Анкара ќе го врати својот амбасадор во Вашингтон следната недела, пред посетата на САД на премиерот Реџеп Тајип Ердоган на 12-ти април, каде што ќе присуствува на самит. Амбасадорот Намик Тан беше повикан на консултации откако Комисијата за надворешни работи на американскиот дом одобри контроверзна резолуција на 4-ти март, во која убиствата од 1915 година на Ерменците од страна на Отоманската империја се именуваат како геноцид. Договорот за враќање на Тан во Вашингтон уследи по преговорите меѓу министерот за надворешни работи, Ахмет Давутоглу и државната секретарка Хилари Клинтон. (AФП, АП - 02/04/10; Хуријет, УПИ, новинска агенција Анадолу, АФП - 01/04/10) 
100402-WMI-004-ENG
Германија подготвена да го екстрадира српскиот неонацистички водач
БЕЛГРАД, Србија -- Германија ја одобри екстрадицијата на српскиот неонацистички водач Горан Давидовиќ во Србија, објави во четвртокот (1-ви април) министерот за внатрешни работи, Ивица Дачиќ. Давидовиќ, познат како „Фирерот“, беше уапсен на почетокот од февруари од страна на германската полиција врз основа на потерницата за апсење што ја издаде белградската канцеларија на Интерпол. Србија го осуди на една година затвор за поттикнување национална, етничка и верска омраза. 
Србија, исто така, издаде меѓународна потерница за Петер Егнер, кој е осомничен за злосторства извршени за време на Втората светска војна, потврди во четвртокот локалниот суд. Егнер (88) живее во САД. Тој, наводно, бил вмешан во убиствата на 17.000 цивили, Евреи и Роми во Белград меѓу 1941 и 1943 година. (Бета, Политика, Б92, Танјуг, АП - 01/04/10)
