01/06/2006
Од Влатко Вукотиќ за Southeast European Times во Бања Лука – 01/06/06
Политичката сцена во Босна и Херцеговина (БиХ) е повторно поделена, овојпат поради полициските реформи. Ентитетот на босанските Срби, Република Српска (РС), неодамна одлучи да го замрзне своето учество во управниот одбор на Директоратот за полициски реформи, наведувајќи ги како причина несогласувањата со нацрт-моделот на полициските сили на БиХ. 
Помеѓу другите работи, моделот предвидува и трансфер на законодавните и буџетските надлежности во полицискиот сектор од ентитетите на државата. Политичарите од РС велат дека предлогот ќе доведе до укинување на полицијата на ентитетите. 
Во средата (31-ви мај) управниот одбор ја усвои позицијата за формирање на единствена полициска структура во БиХ. Сепак, одлуката е донесена беа гласовире на двајцата членови од РС во десетчленото тело. Од еден од претставниците беше побарано од владата на РС да биде само набљудувач, додека другиот воопшто и не присуствуваше. 
Високиот претставник Кристијан Шварц-Шилинг го критикуваше ставот на Бања Лука, предупредувајќи дека одложувањето на полициските реформи ќе ги загрози надежите на БиХ за придвижување поблиску до членството во ЕУ. На овие надежи веќе има беше нанесен удар на крајот од април, кога пратениците од бошњачките и хрватските партии не го прифатија клучниот пакет за уставните реформи. 
„Клучот за придвижувањето напред е во рацете на владата на РС“, рече Шварц-Шилинг по последниот ќор-сокак. 
Премиерот на РС Милорад Додик негираше дека неговата влада го блокира процесот, велејќи дека тој само сака консензус за концептот за да не биде РС оставена без своите полициски сили. „Ако тие имаат некакво друго решение за проблемот, тогаш тие треба да ја завршат работата“, рече Додик. 
Сите партии тврдат дека го почитуваат договорот за полициските реформи постигнат пред осум месеци. Но, аналитичарите велат дека сегашната расправија претставува сигнал дека сé уште не се „испеглани“ некои суштински разлики, и поради можно е да настане и уште посериозен проблем со реформскиот процес. 
Политичарите од босанските Срби сé уште инсистираат на тоа дека предложените полициски региони не треба да ги надминуваат граничните линии помеѓу ентитетите -- став што не се совпаѓа со насоките на ЕУ за полициската функционалност. 
Според извештаите на локалните медиуми, во кои се цитираат извори на меѓународната заедница, можно е да се најде евентуален компромис во поделбата на РС на два полициски региони, еден на исток и друг на запад од ентитетот. Само во мал број случаи, особено во Сараево, регионите ќе ги надминуваат границите на ентитетите. 
