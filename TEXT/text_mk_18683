08/07/2007
ДУБРОВНИК, Хрватска -- Србија треба да го сврти своето внимание кон напорите за пристап во ЕУ и да се откаже од своето противење на независноста за Косово, рече американскиот помошник државен секретар за европски прашања, Даниел Фрајд, во интервјуто објавено во саботата (7-ми јули). Тој рече дека Слободан Милошевиќ го изгуби Косово пред години и дека Србите повторно ќе живеат во еден политички ентитет само кога сите земји на поранешна Југославија и Балканот ќе влезат во Унијата. Фрајд, исто така, го пофали францускиот предлог за одложување на одлуката за иднината на Косово за шест месеци. 
Во меѓувреме, за време на посетата на Подгорица во петокот, српскиот министер за надворешни работи, Вук Јеремиќ, ги предупреди соседните земји за евентуални унилатерални дејства во врска со Косово, вклучувајќи го и признавањето на независноста. Тој беше првиот српски министер за надворешни работи што ја посетил Црна Гора по нејзиното одвојување од Србија минатата година. (AФП, Б92, Блиц, Вјести, Фонет, АП - 07/07/07; AП - 06/07/07)
