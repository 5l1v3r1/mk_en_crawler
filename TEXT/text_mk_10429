21/10/2004
БЕЛГРАД, Србија и Црна Гора -- Стратегијата за интеграција на Србија и Црна Гора во ЕУ ќе биде готова до февруари, се вели во соопштението на српската Влада до медиумите во средата (20-ти октомври). Во соопштението се вели дека експертски тим започнал да работи на овој документ минатиот месец, како и дека конечната верзија ќе содржи оценка на политичката и економската ситуација во државата заедница. Во него, исто така, ќе бидат предвидени крајни рокови за завршување на активностите и мерките во процесот на интеграција во ЕУ. 
Во другите вести од средата, претседателот на српскиот Парламент, Предраг Марковиќ, се состана со својот унгарски колега, Каталин Сили, во Белград. Тие се согласија за интензивирање на напорите кои имаат за цел смирување на националистичките тензии во провинцијата Војводина, претежно населена со Унгарци. 
Исто така во средата, претседателот на Србија и Црна Гора, Светозар Маровиќ, планира да го покани папата Јован Павле II за првпат да ја посети земјата. Овој потег предизвика расправии од страна на националистите. (Б92, Танјуг, АП, АФП - 21/10/04; УПИ, Танјуг, АП, АФП - 20/10/04) 
