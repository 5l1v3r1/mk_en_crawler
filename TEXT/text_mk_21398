26/06/2008
САРАЕВО, Босна и Херцеговина (БиХ) -- Управниот одбор на Советот за спроведување на мирот (ПИК) вели дека иако е постигнат одреден напредок во исполнувањето на условите и целите потребни за затворање на Канцеларијата на високиот претставник (ОХР), тоа не е доволно. На крајот од дводневниот состанок во средата (25-ти јуни), ПИК истакна дека два услови се потпишувањето на Договорот за стабилизација и асоцијација со ЕУ и позитивната оценка за ситуацијата во БиХ од страна на ПИК. Петте цели вклучуваат наоѓање прифатливо и одржливо решение за поделбата на имотот помеѓу државата и другите нивоа на власта, поделбата на државниот и одбранбениот имот, фискалната одржливост, завршување на Финалното доделување на Брчко и унапредувањето на владеењето на правото. (веб-страница на ОХР, РТРС, СРНА, Дневни аваз - 25/06/08)
