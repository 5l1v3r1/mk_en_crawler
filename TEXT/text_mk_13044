27/02/2006
СОФИЈА, Бугарија -- Тридневната регионална конференција за проблемите во врска со птичјиот грип започна во понеделникот (27-ми февруари) во Софија. На конференцијата, организирана под покровителство на Здравствената мрежа на Југоисточна Европа (ЈИЕ), учествуваат претставници на осум земји од ЈИЕ, Светската здравствена организација и ЕУ. Фокусот ќе биде ставен на националните планови за борба против птичјиот грип и системите за набљудување и рано предупредување што веќе се воспоставени. 
Хрватска во понеделникот потврди дека мртвиот лебед пронајден во јужниот крајбрежен регион на Трогир на крајот од минатата недела бил заразен со смртоносниот вирус Х5Н1. Ова е втор вакво случај во земјата. 
Во меѓувреме, албанските медиуми во понеделникот јавија за еден сомнителен случај на околу 200 мртви кокошки во селото Рошник, во близина на јужниот град Берат. Според извештаите, локалните жители ги известиле властите откако ја пронашле живината фрлена во вреќи во една река. (ХИНА, Нова ТВ, Нови лист, Газета сот - 27/02/06; ХИНA - 26/02/06)
