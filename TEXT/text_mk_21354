29/09/2008
СОФИЈА, Бугарија -- Премиерот Сергеј Станишев во неделата (28-ми септември) ги негираше тврдењата дека неодамна формираната Агенција за национална безбедност прислушувала лични телефони на неколку пратеници. Станишев ги минимизираше тврдењата како „смислени“ напори за поткопување на авторитетот на агенцијата. Скандалот изби минатата недела кога пратеници во парламентот рекоа дека агенцијата ги прислушувала нивните телефони, како и оние на некои бизнисмени, за политички цели. Станишев, исто така, негираше дека директорот на агенцијата Петко Сертов знаел за нелегалното прислушување. Но, висок претставник на агенцијата тврди дека Сертов знае сé за сите активности на агенцијата. (Дарик, БНР, Сега, Дневник, Медиапул, Dnes.bg - 28/09/08)
