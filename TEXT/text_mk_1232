30/06/2009
Словачкиот министер за надворешни работи, Мирослав Лајчак, во четвртокот (25-ти јуни) беше во Maкедонијa, каде што присуствуваше на официјалното отворање на Словачката амбасада во земјата. Словачка е 28-мата земја што отвори амбасада во македонскиот главен град. За време на посетата Лајчак и неговиот македонски колега Антонио Милошоски потпишаа договор за странски инвестиции. 
*** 
 Грчката министерка за надворешни работи, Дора Бакојани, се состана со нејзиниот турски колега, Ахмет Давутоглу, на маргините од дводневниот состанок на министрите за надворешни работи на ОБСЕ, што се одржа изминатиот викенд на Крф. Министрите разговараа околу чекорите за враќање на довербата и намалување на тензиите меѓу двата соседи. Бакојани ја прифати поканата да ја посети Анкара во обид за решавање на билатералните прашања и подобрување на односите. 
*** 
Кинескиот претседател Ху Јинтао во четвртокот (25-ти јуни) се состана со својот турски колега во посета на земјата, Абдула Ѓул. Двајцата водачи се согласија дека треба да се вложат заеднички напори за понатамошно зајакнување на пријателските односи и соработката меѓу двете земји. Ѓул, кој беше во Кина за првпат како претседател, истакна дека Турција сака понатамошно зајакнување на својата антитерористичка соработка со Кина.
*** 
 Хрватскиот министер за економија, Дамир Поланчец, и неговиот српски колега Млаѓан Динкиќ, во средата (24-ти јуни) во Загреб потпишаа договор за економска соработка. Соработката ги опфаќа областите на бродоградежништво, енергија, електроинженеринг, инфраструктура, земјоделство, туризам и прехранбената индустрија.
 (Разни извори -- 23/06/09-30/06/09)  
