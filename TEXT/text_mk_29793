24/05/2011
БРИСЕЛ, Белгија -- Членките на ЕУ останаа поделени во врска со завршувањето на разговорите за пристапување со Хрватска за време на работниот ручек на министрите за надворешни работи во понеделникот (23-ти мај). Унгарија, Австрија и Италија вршат притисок за финализирање на преговорите до крајот на јуни, додека Франција инсистира на тоа дека механизмот на следење за антикорупциските реформи треба да биде спроведен додека Хрватска не пристапи. Според медиумите, Велика Британија и Холандија изразиле резервираност за какво било брзо затворање на поглавјето од преговорите за судството, препорачувајќи Унијата да го почека извештајот за соработката во врска со воените злосторства која Серж Брамерц, главниот обвинител на Хашкиот трибунал, ќе го претстави следниот месец. (ХРТ, index.hr, Нова ТВ - 23/05/11)
