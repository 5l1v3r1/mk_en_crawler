08/05/2009
БРИСЕЛ, Белгија -- Комесарот за проширување на ЕУ, Оли Рен, во четвртокот (7-ми мај) ги повика сите земји-членки да го комплетираат процесот на проширување и да ги прифатат земјите од Југоисточна Европа во своите редови. „Ајде да ја завршиме работата во Југоисточна Европа ... како што принципите на слободата и демократијата, почитувањето на човековите права и слободи на кои се заснова ЕУ, бараат од нас“, рече Рен во говорот по повод 9-ти мај, Денот на Европа. Тој истакна дека земјите од Западен Балкан -- Србија, Хрватска, Македонија и Босна и Херцеговина -- постојано напредуваат на патот кон ЕУ. Брисел очекува Турција, исто така, да ги исполни потребните реформи, додаде тој. „Во споредба со другите региони во светот, Југоисточна Европа ужива релативна политичка стабилност, а тоа се должи на нејзината европска перспектива“, рече Рен. (Б92, Tанјуг - 08/05/09; MИA - 07/05/09)
