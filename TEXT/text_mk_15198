28/08/2006
БЕЛГРАД, Србија -- Парламентот наскоро ќе одржи вонредна седница, во врска со разговорите за статусот на Косово, објави во понеделникот (28-ми август) весникот „Данас“, цитирајќи владини извори. Истиот вели дека седницата е свикана поради бомбашкиот напад во саботата во Митровица, во кој беше вмешан еден тинејџер од етничките Албанци. Српската влада ја повика меѓународната заедница да го осуди инцидентот.
Контроверзните коментари на специјалниот претставник на ОН Марти Ахтисари, наводно, исто така ќе бидат дискутирани. Минатата недела беше цитирана изјавата на претставникот дека Србија е „виновна како нација“ и можно е како резултат на тоа да го загубат Косово. Тој подоцна ја разјасни својата изјава, велејќи дека „секоја нација го сноси товарот за она што мора да го плати“. И покрај тоа што новото демократско раководство во Белград не може да се обвинува за политиката на поранешниот претседател Слободан Милошевиќ во Косово, рече Ахтисари, „водачите во Белград мора да се соочат со историското наследство и да ја прифатат одговорноста за изминатите години“. Српскиот преговарачки тим за разговорите околу статусот треба да се состане со Ахтисари во понеделник. (Данас, Танјуг, РТС - 28/08/06)
