16/05/2005
СКОПЈЕ, Македонија -- Претседателот Бранко Црвенковски во саботата (14-ти мај) изјави дека специјалниот пратеник на ОН за тековниот спор во врска со името со Грција, Метју Нимиц, ќе го посети Скопје оваа недела. Според Црвенковски разговорите ќе се фокусираат на договарањето на распоредот за преговорите со кои посредуваат ОН во следните месеци. 
Претседателот на најголемата опозициска партија ВМРО-ДПМНЕ Никола Груевски, пак, повика на референдум за уставното име на државата до крајот на оваа година. Груевски смета дека референдумот би ја потврдил желбата на народот да се задржи името „Република Македонија“. 
Во другите вести, македонската министерка за правда Мери Младеновска-Ѓорѓиевска во петокот рече дека министерството започнало да работи на приспособувањето на изборната легислатива на земјата. Амандманите имаат за цел хармонизирање на законите со меѓународните стандарди и осигурување на фер и демократски избори. (Телевизија Телма - 15/05/05; A1 TВ, Дневник, Вест - 14/05/05)
