17/11/2006
Од Зоран Николовски за Southeast European Times во Скопје - 17/11/06
Скопскиот суд во вторникот (14-ти ноември) осуди 26 лица кои беа прогласени за виновни за шверц на автомобили и трговија со луѓе. Тие заедно добија затворска казна во траење од 108 години. Во групата има Македонци, Бугари, Албанци и Косовари. 
Организаторите на меѓународниот канал на шверц, Дејан Стамков и Јане Белдедовски, добија најстори казни -- 13 и 10 години. Петмина бугарски државјани беа судени и осудени во отсуство на по три години затвор, а двајца албански државјани беа осудени во отсуство на по седум години затвор. 
Судот, исто така, нареди да се запленат 10.000 евра, неколку возила, една зграда и земја. 
Пресудата претставува последното поглавје од „Операцијата југ“ на македонската полиција. Полицијата започна со апсење на оние кои беа вклучени во групата минатиот ноември. Судскиот процес што произлезе од истото, беше најдобро организираниот процес организиран во Македонија досега, со најголем број учесници. Групата транспортирала нелегални имигранти во земјите-членки на ЕУ -- главно во Грција. Стамков и Белдедовски ја надгледувале операцијата. За транспорт тие користеле камиони со специјални кабини, каде што имигрантите можеле да се кријат. Имигрантите плаќале помеѓу 1.000 и 1.500 евра
Најчести корисници на каналот биле Албанци. Групата успеала да пренесе околу 44 имигранти во рок од две години. Покрај нелегалниот трансфер на имигранти, некои во групата шверцувале и луксузни автомобили. Бугарските државјани го поддржувале тој дел од активноста. Вмешан бил шефот на пограничната полициска станица и еден полицаец. 
Македонската полиција користела специјални мерки за фаќање на групата на организиран криминал -- набљудување, прислушување и скриени камери. Некои од адвокатите на одбраната велат дека казните се премногу остри и најавија жалби. 
