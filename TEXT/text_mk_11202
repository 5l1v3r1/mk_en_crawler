26/06/2005
БЕЛГРАД, Србија и Црна Гора -- Премиерите на Србија и Република Српска (РС) во петокот (24-ти јуни) ги осудија „сите воени злосторства извршени врз припадниците на другите националности и масовните воени злосторства во Сребреница“. Во заедничката изјава Воислав Коштуница и Перо Букејловиќ, исто така, побараа да биде спроведена правдата и во однос на оние кои извршија воени злосторства за време на конфиктот 1991-1995 година.
Во другите вести, медиумите во Бања Лука и Белград објавија дека полицијата на РС уапси десеттина луѓе осомничени за воени злосторства во 1995 година во Сребреница. Вкупно 15 лица -- меѓу кои и поранешни и сегашни вработени во Министерството за внатрешни работи -- наводно се уапсени во текот на изминатите три дена. (Независне новине, Данас, РТС - 25/06/05; AФП, веб-страница на владата на РС, НТВ Хајат, ПБС БиХ, Б92, Бета - 24/06/05)
