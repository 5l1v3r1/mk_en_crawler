02/10/2006
СОФИЈА, Бугарија -- Специјалните служби на земјата пресекоа синџир на трговија со цигари за Западна Европа преку Бугарија, објави во неделата (1-ви октомври) Министерството за внатрешни работи. На крајот од минатата недела бугарските власти запленија цигари во вредност од вкупно 3 милиони евра од два камиона со руски регистарски таблички. Тие пристигнаа во пристаништето во Бургас со брод од Русија. Министерството се обидува да утврди дали бил вмешан и починатиот криминален „бос“ Иван Тодоров. Тој беше убиен во Софија во февруари. (Дарик, Дневник - 02/10/06; бТВ - 01/10/06)
