02/01/2011
AТИНА, Грција -- Грција сака да изгради „ѕид“ на нејзината копнена граница со Турција, главна точка за влез на нелегалните имигранти што се обидуваат да стигнат во Европа. „Општеството ја надмина својата способност за апсорбирање нови нелегални имигранти“, рече министерот за заштита на граѓаните, Христос Папуцис, во интервју за агенцијата АНА-МПА во петокот (31-ви декември). „Само оние мигранти што имаат меѓународно признато право за заштита или право на азил ќе останат во земјата, никој друг.“ 
Исто така во петокот, полицијата пронајде 65 нелегални имигранти скриени во камион во близина на Атина. Мигрантите, од блискоисточните земји, беа на пат кон западниот пристанишен град Патрас, каде што се надеваа дека ќе скокнат на брод за Италија. Возачот на камионот и еден осомничен шверцер, се уапсени. (Хуријет - 02/01/11; Дојче веле - 01/01/11; ДПА, АФП, АНА-МПА - 31/12/10)
