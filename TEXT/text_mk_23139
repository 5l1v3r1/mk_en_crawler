02/06/2008
ПРИШТИНА, Косово -- Шефот на Меѓународната цивилна канцеларија (ИКО) во Косово, Питер Фејт, во неделата (1-ви јуни) потврди дека откако уставот на Косово ќе влезе во сила на 15-ти јуни, владата ќе добие понатамошни надлежности, како што е предвидено со планот на поранешниот претставник на ОН за Косово, Марти Ахтисари. Фејт во неделата го посети Ѓаково, како дел од кампањата „Дојдете во Европа“, која ја поканува јавноста да ја прифати идејата за иднината на Косово во ЕУ. „Не заборавајте го уништувањето на кое бевте сведоци по конфликтот. Резултатите во развојот на Ѓаково се видливи, и заедно ќе бидеме дел од новото семејство кое ја претставува ЕУ“, рече Фејт. (Зери, Коха Диторе, Лајм - 02/06/08)
