18/08/2005
АТИНА, Грција -- Кипарскиот претседател Тасос Пападопулос во средата (17-ти август) допатува во Атина за да добие информации за уривањето во неделата на кипарскиот авион, при кое загинаа сите 121 лице во авионот. По разговорите Пападопулос рече дека е сосема задоволен од активностите на грчките власти пред, за време и по уривањето.
Цитирајќи неименувани извори од Министерството за одбрана државната телевизија НЕТ во средата објави дека е можно некој во авионот да направил последни, очајнички обиди да го спаси авионот на Хелиос ервејс 737 пред тој да се урне во планините. Пилотите на двата грчки борбени авиони Ф-17 кои се обидоа да летаат во близина на авионот велат дека некој во пилотската кабина ја презел контролата на авионот додека истиот постепено се спуштал надолу, очигледно на автоматски пилот, во близина на аеродромот во Атина. Тоа лице потоа направило странично свртување од Атина, доведувајќи го авионот најпрво на височина од 2.000 стапки, а потоа качувајќи го повторно на 7.000 стапки пред авионот да остане без гориво и да се урне. (AНА, АП - 17/08/05)
