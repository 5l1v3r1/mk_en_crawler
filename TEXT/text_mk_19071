03/01/2007
СОФИЈА, Бугарија -- Заменик-министерот за правда Маргарит Ганев бара пристап во либискиот затвор каде се затворени пет бугарски медицински сестри. Тие беа осудени на смрт минатиот месец, што предизвика широки расправи надвор од Либија, под обвинение дека заразиле стотици деца со вирусот ХИВ. Во средата (3-ти јануари), бугарската амбасада во Триполи соопшти дека Ганев планира да ја разгледа стратегијата на одбраната во следната фаза на судењето, процесот на жалба. Како што се дознава, некои од сестрите, кои беа осудени заедно со еден палестински доктор, сакаат промени во тимот на одбраната.
Во вторникот, претставникот на Европскиот Парламент за Бугарија, Џефри Ван Орден, побара од либискиот лидер Мауамар ал-Гадафи да ги помилува и веднаш да ги ослободи шесте лекари. Зборувајќи на конференција за новинарите во Софија, Ван Орден рече дека исходот од судењето може да влијае врз напорите за подобрување на политичките и економските односи помеѓу Либија и ЕУ. (Сега, Монитор, Дневник, Дарик - 03/01/07)
