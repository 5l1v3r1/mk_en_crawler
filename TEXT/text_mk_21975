17/06/2008
БЕЛГРАД, Србија -- Судија во белградскиот окружен суд за воени злосторства во понеделникот (16-ти јуни) потпиша наредба за екстрадиција на осомничениот за воени злосторства Стојан Жупљанин во Трибуналот на ОН во Хаг. Неговиот одбранбен тим сега има рок од три дена да поднесе жалба. Екстрадицијата, најверојатно, ќе биде реализирана следната недела. Уапсен минатата недела во близина на Белград, поранешниот началник на полицијата на Република Српска во БиХ е одговорен за етничкото чистење муслимани и Хрвати за време на конфликтот во периодот 1992-1995 година.
Во другите вести од понеделникот, холандскиот суд го започна првото рочиште од судската постапка против Холандија, што ја покренаа роднините на Бошњаците убиени во масакрот во Сребреница во 1995 година. Тие ги обвинуваат холандските војници дека не го заштитиле цивилното население во енклавата, која беше заштитена зона на ОН, во која прибежиште најдоа илјадници босански муслимани. Истата беше нападната од силите на босанските Срби, што резултираше со смрт на 8.000 муслимани. (Дневни аваз - 17/06/08; Б92, Бета, Танјуг, Фена, ББС - 16/06/08)
