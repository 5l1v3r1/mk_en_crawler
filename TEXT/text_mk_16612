09/04/2006
ИСТАНБУЛ, Турција -- Турската полиција разби ќелија на Курдистанската работничка партија (ПКК) и уапси деветмина осомничени, според истанбулскиот градоначалник Муамер Ѓулер. Тој рече дека полицијата запленила скоро 8 килограми пластични експлозиви, како и опрема за правање бомби и лажни лични карти, за време на рацијата во петокот (7-ми април). Според извештаите на медиумите од саботата, полицијата, исто така, уапсила и осомничен член на ПКК во врска со бомбашкиот напад минатото лето во туристичкиот центар Кушадаси, при кои загинаа пет лица, а 13 беа повредени.
Во меѓувреме, турските безбедносни сили убија седуммина курдски милитанти во судирите во југоисточниот дел од земјата. Петмина од жртвите беа вклучени во претходната заседа во која загинаа пет војници. Властите, исто така, објавија дека двајца полицајци, од кои еден потполковник, загинале од противпешадиска мина во провинцијата Елазиг. (TurkishPress.com - 09/04/06; Turks.US, ББС Њус - 08/04/06; НТВ, АФП, ББС - 07/04/06) 
