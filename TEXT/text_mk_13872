19/10/2005
ТИРАНА, Албанија -- Премиерот Сали Бериша во вторникот (18-ти октомври) рече дека на Косово треба да му се даде независност. По состанокот со својот црногорски колега, Мило Ѓукановиќ, во Подгорица Бериша рече дека прашањето на статусот „треба да се реши во согласност со волјата на народот“, кој, како што рече, веќе веќе повеќе пати се одлучи за независност“. Истовремено, Бериша повика на гарантирање на правата на Србите и другите малцинства во Косово, додавајќи дека треба да се преземат мерки за да им се овозможи на сите бегалци да се вратат во своите домови. (Албански вести - 19/10/05; AП, АФП, Танјуг, Правда, А1 ТВ - 18/10/05)
