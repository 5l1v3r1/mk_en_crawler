24/06/2008
AНКАРА, Турција -- Парламентарното собрание на Советот на Европа (ПАЦЕ) во понеделникот (23-ти јуни) го повика турскиот Уставен суд да донесе пресуда во согласност со европските принципи, во врска со случајот на затворање против владејачката Партија на правдата и развојот (АКП). Како невообичаен потег, претседателот на ПАЦЕ, Луис Марија де Пуиг, во четвртокот повика на седница за „функционирањето на демократските институции во Турција“ со цел да се разговара за случајот за затворање на АКП. Најголемата секуларистичка опозициска партија, Републиканската народна партија, се противи на планираната специјална седница на ПАЦЕ. Главниот обвинител на Врховниот апелационен суд, Абдурахман Јалцинкаја, во вторникот го изнесе својот случај пред судот. Тој рече дека АКП го загрозува секуларизмот во Турција. (Заман, Сабах - 24/06/08; новинска агенција Анадолу, Хуријет - 23/06/08)
