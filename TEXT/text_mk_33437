02/05/2003
БИНГОЛ, Турција -- Полицијата во петокот (2-ри мај) пукаше во воздух и долго време се бореше со протестантите во југоисточниот град Бингол, кога надежта за спасуваoе на околу 70 деца, затрупани во срушеното училиште се намали. Спасувачите работеа во текот на целата ноќ, пробивајќи се низ осветлените руини на интернатот срушен од земјотресот во четвртокот, во кој загинаа повеќе од 100 лица во сиромашната планинска област. До следното утро беа пронајдени телата на 38 ученици и на еден наставник. Повеќе од 1000 лица во излив на лутина се упатија кон канцеларијата на градоначалникот. Извикувајќи "оставка, оставка", тие го обвинија дека тој не пружал никаква помош и побараа повеќе шатори и храна. Полицијата на влезот од канцеларијата пукаше во воздух со автоматско оружје. Без да ја критикува полицијата, премиерот РеYеп Тајип Ердоган подоцна објави дека локалниот шеф на полицијата е отпуштен.
Грција, во меfувреме, објави дека ќе додели хуманитарна помош во вредност од 300 илјади евра и дека ќе испрати 25 спасувачи за да помогнат во потрагата по жртвите. Генералниот секретар на ОН Кофи Анан испрати тим кој ќе ги процени потребите на Турција и ќе помогне при координацијата на меfународната помош. Црвената полумесечина се очекува да обезбеди 2 илјади шатори. (Ројтерс, СНН, АП, АФП, Хуријет, Милијет - 02/05/03; Агенција Андолу, НТВ, ТРТ 2, АФП - 01/05/03)
