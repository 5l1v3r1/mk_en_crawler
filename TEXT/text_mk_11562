19/04/2005
ВАШИНГТОН, САД -- Обвинетите за воени злосторства кои не сакаат да се предадат ќе бидат уапсени, изјави српскиот заменик-премиер Мирољуб Лабус за време на посетата на САД во понеделникот (18-ти април). Тој додаде дека се издадени потерници за апсење на бегалците и дека полицијата е подготвена да спроведе потрага. „Ова е сега техничко прашање, а не политичко“, рече Лабус. 
Во другите вести, хрватскиот претседател Стипе Месиќ во понеделникот за локалните медиуми изјави дека е убеден оти пензионираниот генерал Анте Готовина повеќе не се наоѓа во Хрватска. Наведувајќи го извештајот на безбедносните и разузнавачките служби во државата, тој инсистираше на тоа дека бегалецот не и е достапен на владата. Коментарите на Месиќ уследија неколку дена откако полицијата започна истрага за наводите дека Готовина заминал од Хрватска користејќи лажен пасош, издаден во 2001 година. (AФП - 19/04/05; AП, ХРТ, ХИНА - 18/04/05)
