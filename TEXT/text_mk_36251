02/03/2004
СКОПЈЕ, Македонија -- Македонската Влада во понеделникот (1-ви март) потврди дека тимот експерти ги идентификувал посмртните останки на македонскиот претседател Борис Трајковски, кој на 26-ти февруари трагично загина во авионска несреќа во Босна и Херцеговина. Посмртните останки, идентификувани во лабораторијата за ДНК анализа при Загребскиот институт за судска медицина, в среда ќе бидат пренесени во Скопје каде ќе бидат пречекани со највисоки почести. На погребот на Трајковски в петок се очекува да присуствуваат највисоки делегации од околу 20 земји, како и од НАТО и од ЕУ. Македонската Влада соопшти дека ќе додели помош во висина од 4.100 евра за семејствата на членовите на делегацијата и на пилотите кои загинаа во несреќата.
Премиерот Бранко Црвенковски, во меfувреме, му испрати писмо на генералниот секретар на НАТО, Јап де Хуп Шефер, во кое бара соработка со Алијансата во одредуваoето на причината за несреќата. (Утрински весник - 02/03/04; ХИНА, МИА, Макфакс, А1 ТВ, АФП - 01/03/04)
