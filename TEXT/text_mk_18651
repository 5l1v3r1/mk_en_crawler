09/07/2007
СТРАЗБУР, Франција -- Советот на Европа (СоЕ) е подготвен да й помага на Македонија на патот кон пристапот во ЕУ и во спроведувањето на потребните реформи, й рече заменик генералниот секретар на СоЕ Мод де Боер-Букичио, на македонската вицепремиерка Габриела Коневска-Трајковска во петокот (6-ти јули). Двајцата дискутираа околу реформите во судскиот и затворскиот систем, законските измени, заштитата на човековите права и борбата против трговијата со луѓе.
Во другите вести, македонското Министерство за транспорт и врски во неделата демантираше дека се дискриминираат општините под контрола на опозициската партија на етничките Албанци, Демократската унија за интеграција (ДУИ). Скоро 166.000 евра й беа доделени на секоја од општините контролирани од ДУИ, Тетово, Гостивар, Струга, Дебар и Теарце, за различни проекти оваа година, се вели во соопштението на Министерството. (Вечер - 09/07/07; Mакфакс- 08/07/07; Вечер, Макфакс, А1 ТВ - 07/07/07)
