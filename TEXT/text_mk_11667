21/03/2005
БЕРЛИН, Германија -- Двајца високи германски официјални претставници й препорачаа на турската влада да ги забрза реформите ако сака да ги започне разговорите за пристапување со Унијата во октомври. Во интервјуто објавено во неделата (20-ти март) Гинтер Глосер, портпаролот на владејачките социјадемократи, рече дека Турција моментно се наоѓа во „слаба фаза на замореност“ по спроведувањето на серијата демократски реформи минатата година. Мартин Шулц, водачот на социјалистичката група во Европскиот парламент, изрази жалење поради, како што го нарече, недостатокот на напредок во 2005 година. Претходно во март Хансјорг Крешмер, претставникот на ЕУ во Анкара, предупреди за „намалувањето“ на енергијата во реформите на турската Влада. (Ројтерс - 20/03/05; НТВ - 18/03/05)
