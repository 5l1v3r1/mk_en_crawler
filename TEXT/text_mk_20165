16/11/2007
AНКАРА, Турција -- Командантот на копнените сили, генерал Илкер Басбуг, во четвртокот (15-ти ноември) потврди дека Турција започна подготовки за воен напад во северен Ирак. Тој додаде дека армијата „го спроведува парламентарното овластување“, кои й дозволува на војската да изврши упад против камповите на терористичката Курдистанска работничка партија (ПКК) таму. Басбуг го бранеше потегот, велејќи дека „исто како што е погрешно да се мисли дека прекуграничната операција би ставила крај на тероризмот, погрешно е и да се мисли дека таквата операција не би дала резултати“. Турција собра околу 100.000 војници на границата, по серијата напади на герилците на ПКК.
Во четвртокот „Фајненшал тајмс“ го цитираше поранешниот врховен командант на НАТО генерал Весли Кларк дека нападот не е одговор. Кларк рече дека се надева оти дипломатското решение помеѓу САД, Турција, Ирак и курдската регионална власт ќе спречи нов конфликт. (Ројтерс, АП, НТВ, Фајненшал тајмс, АФП - 15/11/07)
