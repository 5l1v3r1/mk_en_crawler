05/12/2004
САРАЕВО, Босна и Херцеговина (БиХ) -- Завршувајќи го дводневниот состанок во петокот (3-ти декември) во Сараево, политичките директори на Управниот одбор на Советот за спроведување на мирот (ПИК) повторно предупредија дека континуираната несоработка на БиХ со Хашкиот трибунал ја блокира реформската агенда на земјата. Одборот на ПИК, кој ги разгледа извештаите на главната обвинителка на ОН, Карла дел Понте, и на премиерот Аднан Терзиќ, повтори дека незадоволителната соработка од страна на Република Српска (РС) особено ја загрозува кандидатурата на БиХ за интеграција во евро-атланските структури. По состанокот високиот претставник Педи Ешдаун издаде изјава во која се вели дека ја разгледува можноста за примена на „остри мерки“ во врска со несоработката на РС. (Извори на ОХР, ПБС БиХ, Pincom.info, Фена - 03/12/04)
