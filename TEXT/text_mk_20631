10/03/2008
ПРИШТИНА, Косово -- Шведскиот министер за надворешни работи, Карл Билт, вели дека според него Косово би можело да стане членка на ЕУ пред да стане членка на ОН. Билд, кој во неделата (9-ти март) ја заврши својата дводневна официјална посета на Косово, рече дека знае оти некои земји -- како што се Русија и Кина -- никогаш нема да го признаат независно Косово и ќе го блокираат неговиот влез во ОН. Сепак, тој тврди дека тоа нема да се случи со интеграцијата во ЕУ.
Билд рече дека Косово и ситуацијата во Западен Балкан откако Косово прогласи независност минатиот месец, ќе биде високо на дневниот ред на состанокот на министрите за надворешни работи на ЕУ во понеделник во Брисел. Тој, исто така, инсистираше на тоа дека ОН треба да остане во Косово како амортизер помеѓу земјите што ја признаваат независноста на Косово и оние што не ја признаваат. Билд, исто така, коментираше за оставката на српскиот премиер Воислав Коштуница, велејќи дека вонредните парламентарни избори се „од суштинска важност за регионот во целина, вклучително и за Косово“. (РТК, Телеграфи, Косовалајв, Танјуг, Б92, Ксинхуа - 09/03/08)
