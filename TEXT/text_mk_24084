17/07/2009
ПРИШТИНА, Косово -- Србите што живеат во Косово не ги поздравија вестите за визната либерализација во Србија, бидејќи истата ги исклучува токму нив, објавија локалните медиуми во четвртокот (16-ти јули). Претставниците на Европската комисија во средата рекоа дека ќе предложат вклучување на Србија, Македонија и Црна Гора во т.н. Бела шенген листа, но и дека Србите што живеат во Косово нема да бидат вклучени во процесот. Многу Срби што живеат во поранешната српска покраина, особено помладите луѓе, велат дека се чувствуваат изневерени од Белград. „Не е добро тоа што на Србите од Косово не им е дозволено да имаат еднакви права“, рече жител на Грачаница. (Клан Косова, Телеграфи, РТК - 16/07/09)
