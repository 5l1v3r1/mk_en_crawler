30/04/2007
TРИПОЛИ, Либија -- Следното и најверојатно последно рочиште на регионалниот суд во Триполи за случајот на клевета против шесте странски медицински сестри -- кои веќе се осудени на смрт во контроверзниот случај на инфекција со ХИВ -- ќе се одржи на 6-ти мај. Судиите се состанаа во неделата (29-ти април) по шести пат, за да ја разгледаат жалбата поднесена од страна на седум либиски полицајци против петте бугарски медицински сестри и палестинскиот лекар. Медицинските сестри беа обвинети по тврдењата дека полицијата ги мачела за да ги признаат обвиненијата во случајот на инцирањето со ХИВ. Ако бидат осудени, тие се соочуваат со затворска казна и можеби ќе мора да платат милиони како компензација. (БНР, ДТА, Дарик - 29/04/07)
