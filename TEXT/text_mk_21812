24/07/2008
НИКОЗИЈА, Кипар -- Пред своите разговори в петок (25-ти јули) со кипарскиот претседател Деметрис Христофиас, водачот на кипарските Турци Мехмет Али Талат предвиде дека сеопфатните разговори за повторно обединување ќе започнат во септември. Во интервјуто од средата за CNN Турк, тој ја истакна важноста на политичката рамноправност со кипарските Грци во сите институции. Талат рече дека за некои прашања страната на кипарските Турци смета дека не може да се преговара -- гаранцијата на Турција, политичката еднаквост и бизоналната држава со две основачки држави -- но додаде „ние сме подготвени да преговараме за сé друго“. (Хуријет, СНН Турк, Заман, Тркиш прес, Ксинхуа, АП, Интернешнал хералд трибјун, In.news, AНА-МПA - 23/07/08)
