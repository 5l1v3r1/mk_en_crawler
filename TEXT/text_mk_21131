02/10/2007
AНКАРА, Турција -- Претседателот Абдула Ѓул во својот говор на првата седница од парламентот во понеделникот (1-ви октомври) рече дека се надева оти Големото собрание ќе биде парламент на 21-виот век и ќе ги комбинира своите обврски кон населението со своите обврски кон светот. Во неговиот говор, тој истакна дека секуларните принципи и превласта на законот се од фундаментално значење.
Во другите вести од понеделникот, началникот на Генералштабот, Јашар Бујуканит, ја отвори новата академска година со говор во Воената академија во Истанбул. Тој рече дека никој нема овластување да го промени секуларниот карактер и принципите на републиката што ја основа Ататурк. (Заман, Радикал, Милијет, Сабах, Хуријет, Тркиш дејли њус - 02/10/07; Заман - 01/10/07)
