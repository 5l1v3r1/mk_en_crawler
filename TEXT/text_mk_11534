22/05/2005
САРАЕВО, Босна и Херцеговина (БиХ) -- Командантот на ЕУФОР генерал-мајор Дејвид Лики во петокот (20-ти мај) се состана со водачите на агенциите за спроведување на законот во БиХ на разговори во врска со борбата против организираниот криминал. Според соопштението на ЕУФОР учесниците истакнаа дека организираниот криминал претставува пречка за развојот на БиХ и нејзината кандидатура за интеграција во ЕУ. 
Во меѓувреме, за време на дводневната посета на Вашингтон премиерот Аднан Терзиќ повика на постојан американски ангажман во земјата. По состанокот со американскиот помошник државен секретар Николас Брнс, Терзиќ рече дека иднината на Балканот во голема мера зависи од континуираната американска улога. Тој, исто така, се состана со новиот директор на Светската банка Пол Волфовиц, кој ја потврди поддршката на банката за реформите на БиХ. (Независне новине, РТРС, ПБС БиХ - 21/05/05; НТВ Хајат, Фена, voanews.com - 20/05/05)
