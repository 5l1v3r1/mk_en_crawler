01/11/2007
ТИРАНА, Албанија -- Министерот за надворешни работи, Лулзим Баша, во средата (31-ви октомври) рече дека шансите конечниот статус на Косово да биде финализиран до 10-ти декември се мали. На конференцијата насловена како „Албанските амбасадори во светот“, тој ги повика Србите и косовските Албанци да изградат помирувачки процес сличен на француско-германскиот. „Независноста на Косово ќе ја ослободи Србија од нејзиното минато и ќе ја сврти кон нејзината европска иднина“, рече Баша. 
На истиот настан, албанскиот претседател Бамир Топи вети дека ќе продолжи со заложбите за судските и изборните реформи, за кои тој вели дека се клучни за интеграцијата на Албанија во структурите на НАТО и на ЕУ. Тој додаде дека конечниот статуст на Косово е во фокусот на албанската надворешна политика.
Во интервјуто за ВВС во Лондон во средата, поранешниот претставник на ОН, Марти Ахтисари, рече дека верува оти неговиот план сé уште нуди најдобра опција за прашањето на статусот. Разговорите помеѓу Белград и Приштина продолжуваат во понеделник во Виена. (Коха Јоне, Шекули, Газета Шкиптаре - 01/11/07; веб-страница на албанскиот претседател, Балканвеб, Топ-ченал, АТА, Телеграфи, ББС - 31/10/07)
