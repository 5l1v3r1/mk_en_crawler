20/01/2006
БРИСЕЛ, Белгија -- Европскиот парламент во четвртокот (19-ти јануари) усвои резолуција во која се вели дека понатамошното проширување на ЕУ ќе биде невозможно без усвојувањето на нов устав на ЕУ. Европарламентарците тврдат дека спогодбата од Ница предвидува сојуз на 27 земји-членки - сегашните 25, плус Бугарија и Романија, кои треба да пристапат во ЕУ во 2007 или 2008 година. ЕУ мора повторно да се фокусира на усвојувањето на нова спогодба, пред да ја разгледува можноста за прием на нови членки, се вели во резолуцијата. Резолуцијата уследи по обновените повици за усвојување на скратена верзија на нацрт-уставот, кој беше отфрлен од француските и холандските гласачи во 2005 година. (FT.com - 19/01/06)
