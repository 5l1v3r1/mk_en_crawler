17/02/2010
САРАЕВО, Босна и Херцеговина (БиХ) -- Дванаесеттиот парламентарен состанок меѓу Босна и Херцеговина и Европскиот парламент (ЕП) заврши во Сараево во вторникот (16-ти февруари). Членовите на делегацијата на ЕП ја повикаа земјата да продолжи со уставните измени, велејќи дека тоа ќе им помогне на босанските институции да ги исполнат обврските за интеграција во ЕУ. Шефот на делегацијата Едвард Кукан за новинарите изјави дека БиХ треба да го измени својот устав според Европската конвенција за човекови права и да ги укине дискриминаторските одредби кон малцинствата, во согласност со неодамнешната одлука на Европскиот суд за човекови права. Има доволно време, рече Кукан, за властите да ги одобрат измените пред општите избори во октомври. (БХРТ, Фена, РТРС - 16/02/10)
