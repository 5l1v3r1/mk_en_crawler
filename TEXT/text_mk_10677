11/10/2004
ФОЧА, Босна и Херцеговина -- Градот Фоча во саботата (10-ти октомври) беше домаќин на конференцијата во врска со активностите за утврдување на фактите на Меѓународниот кривичен трибунал за поранешна Југославија (МКТЈ) за воените злосторства извршени таму за време на конфликтот во БиХ. Широката програма за помош на МКТЈ и Хелсиншкиот одбор на Република Српска го спонзорираа форумот, на кој присуствуваа претставници од локалните заедници и судството, невладини организации и здруженија на жртвите. Беа презентирани информации за злосторствата кои се случија кога српските паравоени сили ја окупираа областа во 1992 година. Учесниците се согласија дека е од суштинска важност да се изведат пред лицето на правдата сите оние кои се одговорни за злосторствата, како и дека соочувањето со вистината претставува услов за градење на довербата во БиХ. (Фена - 10/10/04; РТРС, ПБС БиХ - 09/10/04)
