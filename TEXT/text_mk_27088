05/02/2010
ХАГ, Холандија -- Обвинителите на ОН за воени злосторства во четвртокот (4-ти февруари) се спротивставија на понатамошните одложувања на судењето на поранешниот водач на босанските Срби Радован Караџиќ. Судењето треба да продолжи на 1-ви март. Караџиќ сега сака уште едно одложување, тврдејќи дека немал доволно време да ја подготви својата одбрана. Обвинителите тврдат дека судењето се одложува уште од самиот почеток бидејќи Караџиќ не бил подготвен. Тие велат дека секое понатамошно одложување ќе влијае на закажувањето на сведоците. Судењето на Караџиќ беше отворено во октомври, но беше одложено скоро веднаш поради неговото одбивање да присуствува на рочиштата. (Бета, Танјуг, Фена, БХРТ - 04/02/10)
