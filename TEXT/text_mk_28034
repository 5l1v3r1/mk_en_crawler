18/05/2010
БАКУ, Азербејџан -- Турскиот премиер во посета на земјата Реџеп Тајип Ердоган во понеделникот (17-ти мај) повика на решение за долготрајниот спор околу Нагорно-Карабах, велејќи дека неговата држава нема да ги ратификува двата документа за нормализирање на врските со Ерменија, додека не се реши тоа. Двата протоколи, кои го трасираат патот за отворање на границата и обновување на дипломатските врски меѓу Турција и Ерменија, беа потпишани во октомври, но сé уште не се ратификувани од ниту една од двете држави. За време на посетата на Азербејџан, Ердоган се состана со претседателот Илхам Алијев, на разговори околу билатералната соработка, вклучително и прашањето на извозот на азербејџански гас за Турција. Договорот е предмет на разговори веќе две години. Церемонијата на потпишување која се очекуваше во понеделникот, беше одложена за јуни, кога Алијев ќе ја посети Турција. (AП, Ксинхуа, Ројтерс, Радио Слободна Европа, СНН Турк - 17/05/10)
