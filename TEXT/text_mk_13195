29/01/2006
САРАЕВО, Босна и Херцеговина -- Министерот за правда на БиХ, Слободан Ковач, и неговата македонска колешка, Мери Младеновска-Ѓорѓиевска, во петокот (27-ми јануари) потпишаа договори за реадмисија и взаемна правна помош. Младеновска-Ѓорѓиевска беше во официјална посета на БиХ. Таа и Ковач ја оценија билатералната соработка на нивните земји во судскиот и правниот сектор како извонредна и повикаа на понатамошно унапредување на билатералните врски. 
Во другите вести, македонска делегација предводена од заменик-министерот за одбрана, Талат Џафери, се наоѓа во официјална посета на Бугарија. Разговорите со бугарските претставници ќе ги покријат прашањата кои се однесуваат на соработката во областа на воената обука. Четворица македонски кадети моментно се обучуваат во бугарската Државна воена академија во Софија. (Вечер - 28/01/06; Макфакс, ПБС БиХ, Фена - 27/01/06)
