15/12/2004
БУКУРЕШТ, Романија -- Новоизбраниот претседател Трајан Басеску во вторникот (14-ти декември) ги започна консултациите за формирање на новиот кабинет. Калин Попеску Таричеану од сојузот на Правдата и вистината на десниот центар, на кој му припаѓа и Басеску, ќе ја добие првата можност за составување на владејачка коалиција. Тој веќе започна преговори со Хуманистичката партија, која на неодамнешните избори настапи заедно со социјалдемократите на премиерот Адријан Настасе, како и со Демократската унија на Унгарците во Романија. 
Во другите вести, официјални претставници на САД и на Европската комисија (ЕК) му честитаа на Басеску. Претседателот на ЕК, Жозе Мануел Дурао Баросо, рече дека изборите доаѓаат во еден историски момент -- во време на финализирањето на разговорите за пристап во ЕУ. (Ромпрес - 15/12/04; Ројтерс, УПИ - 14/12/04) 
