21/12/2006
БЕЛГРАД, Србија -- Шефот на новоотворената Воена канцеларија за врски на НАТО во Белград, бригадниот генерал Јаник Асет, во средата (20-ти декември) изјави дека транзитот на војниците на НАТО преку српска територија би можело да започне до февруари. Минатата година беше потпишан договор за транзит и координирање на логистичката поддршка за војниците на НАТО во Косово. Асет рече дека не очекува проблеми во врска со движењето на конвоите во Србија. 
Во другите вести, српскиот Национален совет за соработка со Трибуналот на ОН за воени злосторства во средата одлучи да предаде повеќе документи како одговор на седумте барања на Хашкиот трибунал. Србија, исто така, ги ослободи сведоците од обврската да чуваат државни тајни. Советот им даде информации и на неколку обвинети, потребни за подготовка на нивната одбрана. (Блиц - 21/12/06; РТС - 20/12/06; AФП, УПИ - 19/12/06)
