26/11/2007
Југоисточна Европа ќе биде помеѓу оние делови од светот кои се најсериозно погодени од глобалното затоплување, според новиот извештај на Интервладината комисија за климатските промени. Експертите предвидуваат дека просечните температури во регионот ќе се зголемат за 5 степени -- со што ќе се намали бројот на врнежливите и снежните денови -- и ќе им се направи штета на посевите и ќе доведе до потенцијален недостаток од храна и енергија.
*** 
Одделението за оториноларингологија во Загребскиот Клинички центар го купи првиот ултразвучен нож што се користи во една болница во Европа. Инструментот најпрво го добија американските хирурзи пред неколку недели.
*** 
Марко Каласан, ученик во прво одделение од Скопје, кој е најмладиот досега кој се стекнал со два светски признати сертификати на „Мајкрософт“, доби лабораторија со 15 компјутери од македонската влада. Тој, исто така, доби стипендија за талентирани деца. 
*** 
Првата клонирана овца во Турција -- втора од ваков вид во светот -- беше родена во вторникот (21-ви ноември) во ветеринарната клиника на универзитетот во Истанбул. Експериментот со клонирање на овцата во Tурција започна во 2005 година. 
*** 
Археолозите ја пронајдоа најстарата неолитска населба во Maкедонијa во близина на селото Крупиште. Експертите што работат на проектот велат дека ова е најважно неолитско откритие досега во земјата. 
*** 
Петнаесеттиот форум за телекомуникации Телфор беше отворен во средата (22-ри ноември) во Белград. Учествуваа околу 2.000 експерти и 46 претпријатија за телекомуникации.
(Разни извори -- 19/11/07-26/11/07) 
