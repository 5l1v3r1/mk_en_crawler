27/10/2005
ЗАГРЕБ, Хрватска -- За време на посетата во среда (26-ти октомври), британскиот заменик-премиер Џон Прескот го претстави планот за партнерство за 2005-2006 година, во кој се предвидува континуирана поддршка за процесот на пристапување на Хрватска во ЕУ. Прескот, чија земја моментно претседава со ЕУ, се состана со претседателот Стипе Месиќ и со премиерот Иво Санадер. Лондон одвои 2,5 милиони евра во вид на финансиска помош за подготовките на Хрватска за членство во ЕУ, особено за реформите во судството, јавната администрација, одбраната, образованието и културата. (ХИНA - 26/10/05)
