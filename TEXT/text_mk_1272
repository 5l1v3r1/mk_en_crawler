23/12/2008
Ирскиот премиер Брајан Коен оваа недела беше во Косовo да ги посети ирските војници кои служат во УНМИК и да се состане со косовските водачи. Во понеделникот (22-ри декември) тој ги пофали косовските институции за нивната посветеност на заштитата на малцинските права. „Ирска беше меѓу првите земји кои ја признаа независноста на Косово, бидејќи ние веруваме дека нејзината иднина лежи со ЕУ“, рече Коен, додавајќи дека Ирска е подготвена да ги размени искуствата од својот долг мировен процес.
***
Шпанскиот парламент го ратификуваше протоколот за пристапот на Aлбанија во НАТО, објавија медиумите во средата (17-ти декември). Шпанија стана 12-тата членка што го ратификуваше протоколот.
***
Претседателот на турскиот парламент Коксал Топтан ја започна официјалната посета на Maкедонијa и Aлбанијa во неделата (21-ви декември). Во Скопје тој ја потврди поддршката на Анкара за пристапот на Македонија во ЕУ, велејќи дека земјата „заслужува членство“. „Неправедно“ е што земјата не доби покана за членство во НАТО поради грчкото вето, додаде тој. Во вторникот тој отпатува за Албанија, на разговори со својата колешка, Јозефина Топали, претседателот Бамир Топи и премиерот Сали Бериша.
***
Претседателката нa албанскиот парламент, Јозефина Топали, во четвртокот (18-ти декември) беше во Франција, промовирајќи го унапредувањето на бизнис условите во својата земја. Заменик-претседателот на францускиот парламент, Марк Лафинер, се состана со Топали и го пофали напредокот на нејзината земја. „Албанија прави значајни напори во реформите“, рече тој.
***
 Aлбанскиот претседател Бамир Топи во средата (17-ти декември) се состана со американскиот претседател во Тирана, Џон Витерс, на разговори околу реформите во судскиот и изборниот сектор. Тие се согласија дека се потребни реформи, кои ќе помогнат во зајакнувањето на владеењето на правото. „Владеењето на правото значи дека сите луѓе се еднакви пред законот“, рече Витерс.
 (Разни извори – 16/12/08-23/12/08) 
