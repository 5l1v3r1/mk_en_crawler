29/09/2009
ЗАГРЕБ, Хрватска -- Владата е подготвена да ги исполни сите барања на Хашкиот трибунал за воени злосторства, за постигнување целосна соработка со судот, го увери премиерката Јадранка Косор, хашкиот главен обвинител Серж Брамерц во понеделникот (28-ми септември). Тие разговараа околу напорите што Загреб ги прави за лоцирање на т.н. „артилериски дневници“ што би можеле да се искористат во судските процеси против неколку Хрвати обвинети за воени злосторства, вклучително и поранешниот генерал Анте Готовина. Обвинителите на ОН ги бараат воените документи поврзани со операцијата Бура од 1995 година, но хрватските власти тврдат дека ги предале сите досиеја што ги имале. Проценката на Трибуналот за соработката на Хрватска е од суштинска важност за процесот на интеграција на земјата во ЕУ. (ХРТ, ХИНА, Дневник, АП - 28/09/09)
