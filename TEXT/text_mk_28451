13/07/2010
TИРАНА, Албанијa -- Белгискиот амбасадор во Албанија, со седиште во Софија, Марк Мичелсен, чија земја го презеде ротирачкото претседавање со ЕУ на 1-ви јули, изјави за новинарите во Тирана во понеделникот (12-ти јули) дека политичарите треба да работат на надминување на долготрајниот ќор-сокак пред ноември, кога ЕУ се очекува да го издаде својот извештај за напредокот на Албанија. „Изразивме загриженост во врска со политичката ситуација во Албанија, како и за нерешавањето на прашањата што останаа од минатогодишнита избори ... Ги повикувам политичарите да ги разгледаат овие прашања на транспарентен и уставен начин. Мнозинството и опозицијата треба да работат заеднички на излегување од оваа ситуација“, рече Мичелсен за време на прес-конференцијата, каде што тој ги претстави приоритетите на белгиското претседавање со ЕУ. Тој потврди дека неговата земја ќе продолжи да ја поставува интеграцијата во ЕУ на Западен Балкан за главен приоритет. (Шекули, веб-страница на владата - 12/07/10)
