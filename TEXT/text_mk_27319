01/11/2009
AНКАРА, Турција -- Поројни врнежи и поплави на запад и снег и снежни виулици на исток парализираа делови од Турција во саботата (31-ви октомври). Во Истанбул дождови ги поплавија куќите и претпријатијата во азискиот и европскиот дел од градот, попречувајќи го транспортот. Зграда во изградба во округот Каглајан падна, но никој не беше повреден.
Во петокот истанбулските власти почнаа да ги рушат зградите што немаат дозвола, откако субстандардната изградба беше посочена како причина за смртта на голем број луѓе во поплавите во септември. Вкупно 29 лица загинаа. Повеќето згради што ќе се рушат се наоѓаат во индустриската зона на Истанбул. (БТA - 31/10/09; AФП, новинска агенција Анадолу - 30/10/09) 
