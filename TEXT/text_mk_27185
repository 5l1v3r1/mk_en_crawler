03/11/2009
AТИНА, Грција -- Земјотрес со јачина од 5,7 степени според Рихтеровата скала го потресе рано во вторникот (3-ти ноември) Јонското Море, во близина на западниот брег на Грција. Епицентарот беше 334 километри западно од Атина. Нема извештаи за евентуални повредени или материјална штета.
Во другите вести, заменик-министерот за цивилна заштита Спирос Вугиас во понеделникот објави дека властите го затвориле контроверзниот затвор на островот Лезбос, кој организациите за човекови права го критикуваа. Центарот Багани, во кој беа сместени околу 900 илегални имигранти, ќе биде поправен за да се подобрат животните услови. Имигрантите кои престојуваа таму се однесени во други објекти.
Исто така, синдикатот на пристаништето Пиреа, најголемо во земјата, во вторник и среда штрајкува против концесијата што е направена со кинеското претпријатие Коско Пацифик. Работниците стравуваат дека ќе ги изгубат работните места. Штрајкувачите инсистираат на тоа новата влада предводена од ПАСОК повторно да преговата за 35-годишната концесија. Но, властите објаснија дека договорот, кој влезе во сила во вторникот, повеќе не може да се менува. Штрајкот во вторникот уследи по 17-дневниот штрајк минатиот месец. (AФП, АП - 03/11/09; Ројтерс, ДПА, АНА-МПА - 02/11/09)
