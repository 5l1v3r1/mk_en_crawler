04/12/2006
СКОПЈЕ, Македонија -- Советот за безбедност се состана во неделата (3-ти декември) на разговори во врска со кандидатурата на Македонија за членство во НАТО и реформите поврзани со истото. Претседателот Бранко Црвеновски потоа изјави дека пораките од самитот на НАТО во Рига минатата недела тој ги доживеал како позитивни, но и како повик за зголемување на напорите. Тој рече дека членовите на Советот се согласиле дека е потребен политички консензус за заокружување на реструктуирањето на судскиот сектор и борбата против организираниот криминал и корупцијата.
Во другите вести, Скопскиот суд нареди 30-дневен притвор за десет од вкупно 19 лица уапсени минатата недела во големата операција против корупцијата и организираниот криминал. Листата на притворени, наводно, вклучува поранешни владини функционери. (Вечер - 04/12/06; A1 TВ, Макфакс, Телма ТВ - 03/12/06)
