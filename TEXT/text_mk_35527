10/02/2004
БРИСЕЛ, Белгија -- Во одделни изјави во понеделникот (9-ти февруари) Европската комисија и Присуството на ОБСЕ во Албанија ги осудија демонстрациите во Тирана за време на изминатиот викенд, предупредувајќи дека демонстрантите ја поткопуваа својата сопствена кауза. Учесниците на протестот во саботата, организиран од страна на водачот на опозицијата, Сали Бериша, ја каменуваа зградата на Владата и се бореа со полицијата која се обидуваше да ги спречи да влезат во просториите. Тие побараа оставка од премиерот Фатос Нано. Оние кои сакаат промена во Владата треба да ги користат "методите на демократијата", рече портпаролката на Крис Патен, комесарот на ЕУ за надворешни односи. Шефот на Присуството на ОБСЕ во Албанија, Осмо Липонен, изјави дека и покрај тоа што правото на протести е загарантирано, тоа носи и голем број одговорности, меfу кои и избегнуваoе на насилството.
Во другите вести, албанскиот претседател Алфред Мојсиу во вторникот замина во официјална посета на Ирак и Кувајт. Тој ќе изврши проверка на албанската воена единица во Мосул и, помеfу другите, ќе се состане и со командантот на коалициските сили, генерал-полковник Рикардо Санчез. (АФП, АТА, Извештај за медиумите на ОБСЕ - 09/02/04)
