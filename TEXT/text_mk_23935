20/07/2009
НИКОЗИЈА, Кипар -- Кипарските Грци одбиваат да ги забрзаат преговорите за повторно обединување на островот и нема да го сторат тоа додека меѓународната заедница не изврши притисок врз нив, рече водачот на кипарските Турци Мехмет Али Талат на прес-конференцијата во саботата (18-ти јули). Иако Турција активно ги поддржува тековните напори за изнаоѓање решение за кипарскиот проблем, администрацијата на кипарските Грци, сепак, мора да покаже добра волја, истакна тој, додавајќи дека турската страна веќе се обврзала дека ќе одржи референдум за повторното обединување до крајот на оваа година. (Хуријет, новинска агенција Анадолу, Хабер Турк - 19/07/09)
