16/12/2005
САРАЕВО, Босна и Херцеговина (БиХ) -- Специјалниот воен суд во земјата обвини 11 лица за наводна вмешаност во масакрот во Сребреница во 1995 година, изјави портпаролот на судот во четвтокот (15-ти декември). Одлуката за тоа дали за овие случаи треба да се покрене судска постапка ќе биде донесена следната недела. 
Во другите вести, хрватскиот суд осуди шестмина Срби на затворска казна во траење од шест до четиринаесет години за нивната улога во злосторствата извршени во Вуковар на почетокот од конфликтот во периодот 1991-1995 година. На шестмината обвинети најпрво им се судеше во 2004 година, но хрватскиот Врховен суд ги отфрли пресудите поради процедурални пропусти. Тројца од нив, сите поранешни припадници на српската милиција, беа судени во отсуство. (Нови лист - 16/12/05; Ројтерс, АФП - 15/12/05)
