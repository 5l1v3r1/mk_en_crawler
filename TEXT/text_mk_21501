29/07/2008
БРИСЕЛ, Белгија -- Европската комисија (ЕК) ќе ја разгледа претстојната пресуда на турскиот Уставен суд во судскиот процес против владејачката Партија на правдата и развојот (АКП) и причините на судиите за истата, рече во понеделникот (28-ми јули) портпаролот на ЕК, Амадеу Алтафај Тардио. Тој, сепак, истакна дека ЕК нема да коментира за евентуалното влијание на судскиот процес против АКП врз преговорите за пристап на Турција во ЕУ, пред да се затвори случајот. 
Во вторникот, Уставниот суд го започна вториот ден од претресот во случајот за затворање на АКП, која е обвинета за поткопување на секуларизмот. (Хуријет, новинска агенција Анадолу, Сабах, Заман, Тркиш прес, Еуроњус, АФП - 29/07/08, Хуријет, Тркиш прес - 28/07/08)
