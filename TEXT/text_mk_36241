03/03/2004
СКОПЈЕ, Македонија -- Во интервјуто за дневниот весник <I>Дневник</I>, објавено во средата (3-ти март), претседателот на Европската комисија, Романо Проди, изјави дека очекува претстојните претседателски избори во Македонија да бидат извршени на демократски начин. Во согласност со уставот, новите претседателски избори мора да бидат одржани во рок од 40 дена. Проди рече дека се надева оти новиот шеф на државата ќе ја продолжи работата на починатиот претседател Борис Трајковски за единство, етничка интеграција и интензивираoе на соработката со ЕУ. Трајковски загина минатата недела во авионска несреќа во Босна и Херцеговина, а неговиот погреб ќе се одржи в петок. Македонското Министерството за внатрешни работи соопшти дека ќе преземе безбедносни мерки без преседан за високите меfународни делегации кои се очекува да присуствуваат на погребот.
Во меfувреме, СФОР повторно ги отфли шпекулациите дека силите предводени од НАТО ја сносат одговорноста за авионската несреќа во која загина Трајковски и осуммината членови на неговата делегација. Портпаролот на СФОР, Дејв Саливан, истакна дека СФОР целосно помага во истрагата која ја започна Владата на БиХ. (Извори на ОХР, Дневник, Независне новине - 03/03/04; A1 TВ, Макфакс, ПБС БиХ - 02/03/04)
