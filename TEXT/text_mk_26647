10/11/2009
ПРИШТИНА, Косово -- Претседателот Фатмир Сејдиу во понеделникот (9-ти ноември) ги повика косовските Срби да учествуваат на општите избори на 15-ти ноември. По состанокот на Консултативниот совет за заедници, Сејдиу рече: „Во нивни интерес е да учествуваат“.
Локалните медиуми во вторникот објавија дека група од 100 интелектуалци од Србија ги охрабрува косовските Срби да учествуваат на изборите. „Само преку активно учество во косовскиот политички живот, српската заедница може ефикасно да ги реши своите клучни секојдневни проблеми -- статусот и имотните права, како и економските, социјалните (образовни и здравствени и други прашања)“, се вели во соопштението на Хелсиншкиот комитет за човекови права во Србија. (Косова Сот, Зери, Лајм, Коха Диторе - 10/11/09; Кохавижн, РТК - 09/11/09)
