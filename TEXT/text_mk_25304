27/10/2009
БЕЛГРАД, Србија -- Парламентот во понеделникот (26-ти октомври) ги усвои Стратегијата за одбраната и Стратегијата за националната безбедност, кои беа поднесени за расправа претходно овој месец. Според документите, стратешки приоритети на Србија се забрзување на процесот на интеграција на ЕУ, продолжување на економските реформи и одржувањее добрососедски односи со Русија, САД и земјите во регионот. Србија верува дека со активна соработка меѓу сите земји од Западна Европа и членките на НАТО и програмата Партнерство за мир, може да се стигне до трајна регионална стабилност и напредок, според Стратегијата за националната безбедност. Во документот се истакнува дека еднострано прогласената независност на Косово претставува главна закана за безбедноста на Србија. (Beta, RTS, Tanjug, B92 - 26/10/09) 
