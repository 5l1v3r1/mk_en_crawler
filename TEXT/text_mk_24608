08/12/2008
НИКОЗИЈА, Кипар -- Претседателот Деметрис Христофиас уште еднаш се изјасна против создавањето две држави во Кипар и ја поддржа опцијата за федерација од две заедници, објавија медиумите во неделата (7-ми декември). Во говорот за време на настанот организиран од страна на неговата Комунистичка партија (АКЕЛ) и Републиканската турска партија на кипарските Турци, во градо Дериња, Христофиас истакна дека кипарските Грци ќе ја отфрлат „логиката која значи присуство на две држави на островот“ и присуство на турски војници во нејзиниот северен дел. „Не можеме да го ставиме во опасност постоењето на нашата земја со трајно присуство на илјадници окупирачки војници и илјадници доселеници“, рече тој. Христофиас, исто така, изрази загриженост околу напредокот во тековните разговори за повторно обединување со водачот на кипарските Турци, Мехмет Али Талат, велејќи дека првите месеци директни преговори не ги исполниле неговите очекувања. (Заман - 08/12/08; новинска агенција Анадолу, КНА, Сајрпус мејл - 07/12/08)
