23/01/2006
ЗАГРЕБ, Хрватска -- Проверката од страна на ЕУ на хрватските закони во областите на правдата, слободата и безбедноста треба да започне во понеделник (23-ти јануари) во Брисел, објави државната телевизија ХРТ. За време на тридневната седница ќе се разговара за најразлични прашања, од азилот до спроведувањето на шенген визниот режим. 
Во другите вести, хрватските власти ја проверуваат продажбата на 5.100 ракети на Македонија во 2001 година. Според локалните медиуми Македонија потпишала договор со хрватскиот производител „Ѓуро Ѓаковиќ-Алатница“. Со оглед на тоа што претпријатието не ги имало на располагање овие ракети, истото ги позајмило од Министерството за одбрана. Инспекторите сега велат дека ракетите никогаш не биле вратени, што резултирало со загуба од повеќе од два милиони евра на хрватската војска. (ХРТ - 23/01/06; AФП - 22/01/06)
