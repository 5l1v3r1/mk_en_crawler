17/03/2011
ТИРАНА, Албанија -- Голем број судови во јужна Албанија ги укинаа сите барања за промена на националноста, јавија локалните медиуми во средата (16-ти март), поради сомневање за прекршувања на постапката. Се верува дека само во судовите во Ѓирокастро и Пермет, околу 2.000 граѓани ја промениле својата националност од албанска во грчка. Судовите во Пермет и Саранда од Уставниот суд побараа толкување на законот за брачниот статус, на кои се базираат овие барања. 
Прашањето стана жешка тема, при што граѓанското општество сега работи на петиција со која од парламентот и претседателот бара поништување на некои делови од законот за брачниот статус. Тие велат дека зголемениот број Албанци кои се декларираат како Грци ќе ги охрабри грчките националисти да побараат контрола над територии од Албанија. Главната причина зад промената на националноста е добивањето привилегии од соседна Грција. Владата неодамна го одложи пописот, кој првично беше закажан за април, со образложение дека ќе ги попречи кампањите пред локалните избори на 8-ми мај. (ВоА, Балкан Веб, НОА, Ора Њуз, Топ Ченел - 16/03/11)
