26/07/2005
БУКУРЕШТ, Романија -- Романската влада во понеделникот (25-ти јули) објави дека неодамнешното големо невреме одзеде 24 човечки животи и предизвика штета во вредност од 672,5 милиони евра. Повеќе од 25.000 куќи во 34 земји се делумно или сосема уништени, рече министерот за внатрешни работи, Василе Блага. Оштетени се најмалку 3.000 километри пат, како и мостови, брани, електрична и водоводна инфраструктура и повеќе од 300.000 хектари обработливо земјиште. Владата ќе ги достави овие бројки до ЕУ со барање за најмалку 20 милиони евра помош за итните реконструкции. Парите се очекува да дојдат од Фондот на солидарност на ЕУ. Финансиска и хуманитарна помош, исто така, ќе обезбедат Светската банка, ОН, САД, Јапонија и Јужна Кореја. (Девет часот - 26/07/05; ББС, АФП, веб-страница на романската влада, Ромпрес - 25/07/05)
