11/06/2009
TИРАНА, Албанија -- Грчките власти им дозволија на албанските имигранти да ја посетат својата земја за општите избори на 28-ми јуни. Грчкото Министерство за внатрешни работи во средата (10-ти јуни) објави дека сите албански имигранти може да одат дома двапати оваа година и да се вратат во Грција легално, помеѓу крајот на јуни и крајот на септември. Албанците што живеат надвор од татковината и понатаму немаат право да гласаат од земјите каде што емигрирале. Главната опозициска партија, Социјалистичката партија, вети дека ќе го промени тоа ако победи. (ББС, Топ ченал, Коха Јоне, Шекули - 10/06/09)
