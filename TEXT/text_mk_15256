28/06/2006
ВИЕНА, Австрија -- Министрите за економија од Албанија, Босна и Херцеговина, Бугарија, Хрватска, Македонија, Молдавија, Црна Гора, Романија, Србија и претставниците од Пактот за стабилност во Југоисточна Европа (ЈИЕ) се состанаа во вторникот (27-ми јуни) во Виена и усвоија пионерска регионална рамка за инвестициите во ЈИЕ. Официјалните претставници велат дека усвојувањето на рамковниот документ, кој служи како основа за подготвување и спроведување на националните политики поврзани со инвестирањето, ја покажува подготвеноста и посветеноста на земјите за зајакнување на конкурентноста и странските инвестиции во регионот. (соопштение за печатот на Пактот за стабилност на ЈИЕ, БНР, ХРТ - 27/06/06)
