09/06/2010
AНКАРА, Турција -- Русија и Турција во вторникот (8-ми јуни) потпишаа договор за нуклеарна соработка, на маргините од Конференцијата за интеракција и мерки за градење на довербата во Азија. Според овој договор, двете земји ќе разменуваат информации и ноу-хау во лиценцирањето на нуклеарните капацитети и активности. Говорејќи на заедничката прес-конференција по церемонијата на потпишување, турскиот премиер Реџеп Тајип Ердоган рече дека Анкара ќе ги направи односите со Москва приоритет на надворешната политика. Неговиот руски колега Владимир Путин ја истакна желбата на Москва за изготвување проекти за зголемување на извозот на руски природен гас, преку Турција. (Заман - 09/06/10; AФП, Ксинхуа - 08/06/10)
