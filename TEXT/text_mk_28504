12/05/2010
БАЊА ЛУКА, Босна и Херцеговина (БиХ) -- Премиерот на Република Српска (РС) Милорад Додик изјави за високиот претставник Валентин Инзко во вторникот (11-ти мај) дека неговиот ентитет е подготвен да ги реши прашањата на државниот и воениот имот, но другите не се. На состанокот во Бања Лука, Додик, исто така, рече дека иако РС е подготвена да ја почитува декемвриската одлука на Европскиот суд за човекови права -- дека уставот ги дискриминира малцинствата -- недостасуваат услови за основни уставни реформи. Официјалниот претставник на босанските Срби ги минимизираше очекувањата од конференцијата на ЕУ и Западен Балкан на која Сараево ќе биде домаќин следниот месец, но очекува дека ЕУ ќе објави оти БиХ ги исполнила усливите за визната либерализација. (Дневни аваз - 12/05/10; РТРС, ОХР - 11/05/10) 
