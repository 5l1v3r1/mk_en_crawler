31/07/2007
TИРАНА, Албанијa -- Водачот на албанската Социјалдемократска партија (СДП), Скендер Ѓинуши, во понеделникот (30-ти јули) повика на создавање Нова левичарска федерација, во чиј центар ќе бидат Социјалистичката партија и СДП. Предлогот на Ѓинуши има за цел отстранување на членовите кои имаа премногу тесна соработка со демократите на премиерот Сали Бериша.
Исто така во понеделникот, претседателот на Европската комисија, Жозе Мануел Баросо, испрати порака со честитки до новиот албански претседател, Бамир Топи. Тој ја потврди поддршката на ЕУ за напорите на Албанија во однос на пристапот во ЕУ. Баросо, исто така, ги повика албанските политички партии и институции да ги преземат неопходните реформи. (Шекули, Кохајоне, Шкип, Панорамa - 31/07/07; Топ-ченал, Балканвеб - 30/07/07)
