09/03/2009
 Бугаријa беше домаќин на својата прва „Гаража за развој на Фејсбук“ во саботата (7-ми март). Главната цел на форумот беше да се претстават можностите за развојот на апликациите на Фејсбук. Настанот го организираше Стелар Бугарија. Апликациите на Фејсбук беа отворени за развивање во мај 2007 година и во моментов вклучуваат околу 660.000 развивачи и претприемачи во повеќе од 180 држави. 
*** 
 Црногорската .ME Registry на 31-ви март најави партнерство со Седо за изготвување листа од 35 најпосакувани .me домени преку аукција. Наддавањето за имињата, кои вклучуваат „add.me“, „bet.me“, „book.me“ and „clean.me“, ќе биде отворено на 26-ти март и ќе заврши на 2-ри април. Црногорската влада го избра .ME Registry да оперира со новиот домен на државата .me.
*** 
На почетокот на март започнаа големи археолошки ископувања на четири антички локалитети низ Maкедонија, објави Паско Кузман, директорот на Управата за заштита на културното наследство при Министерството за култура. Четирите локалитети се Хераклеа линкестис, Скопската тврдина Кале, Стоби и Исар. 
*** 
Веб-страницата Internews во Mакедонијa во петокот (6-ти март) им врачи признанија на десет жени-водачи во софтверскиот развој и иницијативите за е-влада. Наградите отидоа во рацете на вработени во Агенцијата за вработување, Царинската администрација, Министерството за транспорт и врски и приватни претпријатија кои работат со софтвер. 
*** 
Јужниот турски град Анталија беше домаќин на состанокот на комисијата за хемија и молекуларна наука при Европската соработка во науката и технологијата (КОСТ) на 2-ри и 3-ти март. Голем број европски научници ги претставија новите проекти во молекуларните науки. Турција беше домаќин на настанот како една од основачките членки на КОСТ.
*** 
Изложба на конзервација на вода проектирана од Американскиот музеј на природна историја беше отворена во средата (4-ти март) во Истанбул. Изложбата претставува заеднички проект на Програмата за развој на ОН и Кока кола. Истата ќе трае до 14-ти јуни. 
*** 
 Tурскиот eкономист и политичар Кемал Дервиш стана член на Меѓународниот одбор на надзорници на еден од водечките турски приватни универзитети, Шабанци универзитетот во Истанбул, објавија локалните медиуми во четвртокот (5-ти март). Дервиш неодамна се повлече од функцијата администратор на Програмата за развој на ОН. 
 (Разни извори – 02/03/09 - 09/03/09)  
