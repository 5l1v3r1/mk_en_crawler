12/12/2010
БЕЛГРАД, Србија -- Судот во Белград во петокот (10-ти декември) ослободи десет лица обвинети за помагање на поранешниот воен командант на босанските Срби, Ратко Младиќ, да ја избегне правдата. Единаесет лица беа уапсени пред четири години под сомневање дека го штителе Младиќ меѓу 2002 и 2006 година во изнајмени станови во Белград. Во меѓувреме, еден од обвинетите почина. Сите тие ги отфрлаат обвиненијата. Обвинителството објави дека ќе поднесе жалба. (Бета, Танјуг, Б92, РТС - 10/12/10)
