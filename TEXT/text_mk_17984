21/01/2007
БЕЛГРАД, Србија -- Специјалниот претставник на ОН во разговорите за статусот на Косово, Марти Ахтисари, и претставниците на Контакт-групата од шест нации, се очекува да се состанат во Виена на 26-ти јануари, соопшти портпаролот на Ахтисари, Реми Дурло, во саботата (20-ти јануари). Според ББС, Ахтисари на состанокот ќе го претстави својот предлог за идниот статус на Косово, кој можеби ќе ја одреди рамката за новиот круг разговори помеѓу Белград и Приштина.
Во петокот косовскиот претседател Фармир Сејдиу го повтори своето уверување дека предлогот на Ахтисари ќе обезбеди „јасна формула за иднината на Косово“, отворајќи го патот за независноста на покраината.
Во другите вести, американски вод беше распореден во Лепосавиќ, близу до границата со Србија. Овој потег беше дел од планот на НАТО за зајакнување на безбедноста на 100.000 српски жители на Косово. КФОР сигнализираше дека нема да толерира избивање на насилство пред или откако посредникот на ОН ќе го соопшти својот план за иднината на покраината. (Бета, РТС, АП, Албански вести - 20/01/07)
