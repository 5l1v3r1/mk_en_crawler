04/04/2011
TИРАНА, Албанијa -- Политичките партии ја започнаа предизборната кампања за локалните избори на 8-ми мај со митинзи изминатиот викенд. Водачите на владејачката Демократска партија (ДП) во неделата (3-ти април) го претставија поранешниот министер за туризам Фердинанд Џафери за кандидат за пристанишниот град Драч, ветувајќи дека ќе го направат Драч регионален туристички центар. Опозициската Социјалистичка партија се фокусираше на Тирана, каде што водачот и актуелен градоначалник Еди Рама ги истакна инфраструктурните проекти спроведени за време на неговиот мандат. Кандидатот на ДП во трката е Љуљзим Баша. Кампањата официјално започнува в петок.
Во меѓувреме, првиот случај на предизборно насилство се случи во регионот Лежа. Кандидатот Зеф Доци, кој го претставува Социјалистичкото движење за интеграција во општина Балдре, беше застрелан во саботата, на враќање од митинг. Полицијата го уапси осомничениот напаѓач. Доц се наоѓа во воената болница во Тирана. 
За време на посетата на Тирана американскиот заменик помошник државен секретар Томас Кантримен рече дека изборниот процес ќе биде внимателно следен од меѓународната заедница, додавајќи дека неговата проценка ќе биде од суштинска важност за иднината на Албанија во ЕУ. (Балкан веб, Топ ченал, Шекули, Клан, Телеграфи - 03/04/11; Газета шкиптаре, Шкип, Шекули - 02/04/11)
