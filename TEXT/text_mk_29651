31/01/2011
ПРИШТИНА, Косово -- Судовите низ цело Косово имаат околу 300.000 заостанати случаи, објавија локалните медиуми во неделата (30-ти јануари), врз основа на официјалните извори. Енвер Пеци, претседател на косовскиот Судски совет, рече дека судскиот систем усвојува мерки за справување со ситуацијата, која тој ја опиша како „вонредна“. „Се надеваме дека резултатите ќе почнат да се гледаат оваа година“, рече Пеци. 
Универзитетскиот професор Риза Смака, во меѓувреме, ја опиша ситуацијата како алармантна и рече дека судскиот систем се соочува со колапс. „Ова се многу вознемирувачки, нагласувам, многу вознемирувачки околности. Судството сега засега е во очајна состојба, тоа колабираше ... луѓето немаат доверба“, предупреди Смака. ЕУЛЕКС презема чекори да им помогне на локалните обвинители да ги решат потешките случаи, вклучително и оние за воени злосторства и корупција. (TВ 21, ТВ Арта - 30/01/11)
