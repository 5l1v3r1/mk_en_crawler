01/04/2010
СОФИЈА, Бугарија -- Владата во средата (31-ви март) го одобри пакетот од 59 антикризни мерки, за кој постигнаа согласност социјалниот и економскиот совет, како и една дополнителна, решавањето на државното покривање на трошоците за време на болнички престои, според официјалното соопштение. Покрај ублажувањето на последиците од рецесијата, планот има за цел зајакнување на јавните финансии, како и обезбедување стимул за побрзо економско заздравување. Мерките треба да заштедат или подигнат околу 800 милиони евра, или 2,4 отсто од предвидениот БДП, и не вклучуваат можно зголемување на ДДВ. Премиерот Бојко Борисов инсистира на тоа дека зголемувањето останува можност, ако 150-те договори потпишани од претходната влада во периодот 2007-2009 година не можат да се поништат. Тие вредат околу 1,05 милијарди евра. (Сегa, 24 Часа - 01/04/10; Дневник, Дарик - 31/03/10)
