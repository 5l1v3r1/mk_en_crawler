16/03/2005
СКОПЈЕ, Македонија -- Државната изборна комисија (ДИК) се очекува в среда (16-ти март) да ги објави конечните резултати од локалните избори, по расправиите во врска со жестоко оспоруваната трка за градоначалник на Скопје. Владата и опозицијата разменуваат обвинувања во врска со наводните обиди за фалсификување на резултатите. Опозицијата инсистира на тоа дека независниот кандидат Трифун Костовски, кој доби поддршка од најголем број македонски опозициски партии, уште во првиот круг го победил актуелниот скопски градоначалник, Ристо Пенов, кандидат на владејачката коалиција. Според соопштението на ДИК од вторникот, Костовски освоил 48,6 отсто од гласовите. Тоа е помалку од потребниот процент за избегнување на втор круг против Пенов на 27-ми март. (Макфакс - 16/03/05; Веб-страница на македонската Влада - 15/03/05)
