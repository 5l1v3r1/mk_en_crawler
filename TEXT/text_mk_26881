06/09/2009
СТОКХОЛМ, Шведска -- Комесарот за проширување на ЕУ, Оли Рен, во саботата (5-ти септември) рече дека Хрватска постигнала доволен напредок во судските реформи и прашањето на бродоградилиштата за да ги заврши своите разговори за пристапување со ЕУ во првата половина од 2010 година. Сепак, истакна тој, актуелниот пограничен спор со Словенија мора, исто така, да биде решен. Говорејќи на маргините од неформалниот состанок изминатиот викенд со министрите за надворешни работи на ЕУ во Стокхолм, Рен рече дека очекува двете земји да постигнат договор „оваа есен“. Хрватскиот министер за надворешни работи, Гордан Јандроковиќ, кој исто така присуствуваше на состанокот, рече дека пограничниот спор ќе биде решен наскоро. Неговиот словенечки колега, Самуел Збогар, потврди дека двете страни се близу до постигнување договор, но дека мора да се заврши уште многу работа. (ХРТ, ХИНА, Пословни, АП, Ројтерс, ДПА - 05/09/09)
