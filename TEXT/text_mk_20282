13/02/2008
ЊУЈОРК, САД – Францускиот министер за надворешни работи, Бернард Кушнер, ја повика ЕУ да усвои единствен став ако ја признава независноста на Косово. „Време е ЕУ да донесе одлука“, рече Кушнер во вторникот (12-ти февруари) во Њујорк. Тој посочи дека ова може да се случи на 18-ти февруари кога министрите за надворешни работи на ЕУ ќе се состанат на разговори за статусот на покраината. 
Истиот ден, секретарот за европски прашања, Жан-Пјер Жујет, рече дека ЕУ треба да й даде на Србија многу јасни изгледи за пристап, за да ги олесни тензиите во врска со Косово. Интеграцијата на Србија во ЕУ е единствениот начин да се загарантира регионалната стабилност, рече тој. (Политика, Данас, Вечерње новости - 13/02/08; РТС, Бета, Б92, АП, ББС, АФП, Телеграфи, РФЕ, РТК, Балканвеб, Монстерс енд критикс - 12/02/08) 
