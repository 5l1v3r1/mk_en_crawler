20/02/2005
АТИНА, Грција -- Грчката православна црква усвои серија реформи како последица на скандалите што фрлија сенка врз нејзиниот имиџ во последниве месеци. Управното тело, кое го сочинуваат 102 членови, во саботата (19-ти февруари) гласаше за освојување на пакетот мерки што ги предложи поглаварот на црквата, архиепископот Христодулос. Ќе биде формиран специјален одбор во чиј состав ќе влегуваат верски водачи и претставници на секуларните власти и организации со задача да ги провери извештаите за местење на судски процеси, проневера на пари и сексуална злоупотреба од страна на постарото свештенство. Во своето отворено обраќање на форумот архиепископот Христодулос побара прошка од грчкиот народ и ја окарактеризира кризата како „сериозна“. 
Во другите вести, грчките обвинители во петокот објавија дека покренале кривични обвиненија против првиот од осумте судии што мометно се наоѓаат под истрага за мито. Обвинителството вели дека испитувањето на банковните сметки на судиите покажало сомнителна исплата на околу 32.000 евра во текот на изминатите два месеци. (AНA, Kатимерини, АП, Ројтерс - 19/02/05) 
