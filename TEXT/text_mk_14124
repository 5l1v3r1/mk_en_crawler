16/10/2005
БУКУРЕШТ, Романија -- Тестовите направени во една британска лабораторија покажаа дека трите патки пронајдени мртви во Романија минатата недела биле заразени од смртоносниот вид на вирус на птичји грип Х5Н1, од кој починаа повеќе од 60 лица во Азија. Истиот вид беше откриен и во Турција неколку дена порано. Романските власти велат дека ги интензивирале чекорите за спречување на ширењето на вирусот, како што се на пример ставањето под карантин на зафатените области, усмртувањето на птиците и програмата за вакцијација, како и забраната на ловот и на панаѓурите.
Турските власти, пак, објавија дека девет лица што беа ставени под карантин поради нивниот контакт со заразените птици не покажале знаци на инфекција и им е дозволено да одат дома. Нема извештаи за луѓе заразени со смртоносниот вирус ниту во Романија ниту во Турција. (AП, Ројтерс, АФП - 16/10/05; Ромпрес, Девет часот, БНР, Turks.US - 15/10/05; веб-страница на ЕУ, НТВ - 14/10/05)
