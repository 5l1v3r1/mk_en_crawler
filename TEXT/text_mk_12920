03/05/2005
БУКУРЕШТ, Романија -- Министерот за надворешни работи Михаи Разван-Унгуреану во вторникот (3-ти мај) замина во тридневна посета на САД. Тој најпрво во Њујорк ќе се состане со генералниот секретар на ОН Кофи Анан. Унгуреану потоа ќе отпатува за Вашингтон за да се состане со својата американска колешка Кондолиза Рајс, со членовите на Конгресот и со други официјални претставници. Разговорите ќе бидат фокусирани на билатералните врски и военото присуство на Романија во Ирак. 
Во другите вести, низ цела Романија граѓаните и понатаму мирно протестираат за тројцата романски новинари и нивниот преведувач со ирачко и американско државјанство, киднапирани во Ирак пред повеќе од еден месец. Околу 1.000 луѓе запалија свеќи на Универзитетскиот плоштад во центарот на Букурешт, местото на кое се одржуваат мирните протести. (Ромпрес, ББС, AП - 02/05/05)
