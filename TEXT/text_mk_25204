24/12/2009
ХАГ, Холандија -- Трибуналот на ОН за воени злосторства во средата (23-ти декември) одлучи привремено да го ослободи поранешниот генерал на босанските Срби Милан Гверо за операција на срцето. Гверо, кому моментно му се суди, ќе отпатува за Белград за процедурата и ќе се врати во Хаг до 15-ти февруари. Некогашен помошник на воениот водач на босанските Срби Ратко Младиќ, Гверо е обвинет за воени злосторства и злосторства против човештвото извршени во Сребреница и Жупа во 1995 година. (Б92, Фонет, Танјуг, Вечерње новости - 23/12/09)
