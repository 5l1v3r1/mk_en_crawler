12/09/2010
ПАРИЗ, Франција -- Интерно писмо издадено ова лето од француското Министерство за внатрешни работи „протече“ во медиумите во саботата (11-ти септември) и истото се чини спротивно на неодамнешните владини изјави според кои контроверзните протерувања на нелегалните имигранти не било насочено против Ромите. Во писмото, испратено до префектите на почетокот од август се вели дека „во рок од три месеци 300 нелегални кампови треба да се растурат, претежно оние на Ромите“. Само минатиот четврток, министерот за имигранции, Ерик Бесон, рече дека мерките не биле насочени конкретно против Ромите. „Третманот на овие луѓе нема врска со нивното реално или претпоставено припаѓање на ромската заедница“, рече Бесон, во период кога растат меѓународните критики против протерувањето на стотици Роми во нивните татковини: Бугарија и Романија. Во петокот францускиот претседател Николас Саркози по телефон разговараше со романскиот колега Трајан Басеску. Тие се согласија „да обезбедат ефикасен одговор за проблемот што се загатна во врска со интеграцијата на Ромите“, објави кабинетот на Саркози. (ДПА, Ле Паризиен, АФП - 11/09/10)
