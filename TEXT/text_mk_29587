31/05/2011
БУКУРЕШТ, Романија -- Владејачката коалиција на Либералдемократската партија (ПДЛ) и Демократскиот сојуз на Унгарците во понеделникот (30-ти мај) го поврати мнозинството во Сенатот, откако независниот пратеник Јон Тома се приклучи на групата на Националниот сојуз за напредокот на Романија, која ја поддржува коалицијата. Претходно истиот ден, сенаторот Сербан Радулеску, објави дека ја напушта парламентарната група на ПДЛ, со што владејачката коалиција го изгуби мнозинството. По потегот на Тома, владејачката коалиција ќе има 69 од 139 сенатори. Опозициската Социјалдемократска партија и Националлибералната партија имаат вкупно 68 сенатори, но Каталин Воицу е моментно во притвор поради обвиненијата за корупција, што всушност значи дека групата има 67 гласови. (Hotnews.ro, Романија либера, Реалитатеа, Зиаре - 30/05/11)
