21/01/2011
ЗАГРЕБ, Хрватска -- Обвинителите во градот Осиек во четвртокот (20-ти јануари) објавија дека нема да бараат екстрадиција на воениот ветеран Тихомир Пурда, бидејќи не постои основа за отворање кривична истрага против него. Пурда, кој се бореше во источниот град Вуковар, беше притворен кон почетокот на овој месец на границата помеѓу Хрватска и Босна и Херцеговина, врз основа на налог на апсење издаден од страна на Србија. Властите во Белград го сомничат за учество во воени злосторства извршени врз Србите во Вуковар на почетокот од војната. Србија објави дека ќе бара негова екстрадиција ако тоа не го стори Хрватска. (ХРТ, Вечерњи Лист, РТС, Танјуг, Бета - 20/01/11)
