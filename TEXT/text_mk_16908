05/05/2006
ДУБРОВНИК, Хрватска -- Претседателот Стипе Месиќ присуствуваше на состанокот на Советничката група на Советот за евроатланско партнерство, во врска со безбедноста и просперитетот за Југоисточна Европа, во четвртокот (4-ти мај) во Дубровник. Во своето обраќање тој го истакна напредокот што го постигнаа земјите од Југоисточна Европа кон евроатланската интеграција, и покрај фактот што регионот сé уште се справува со последиците од конфликтите во 1990-тите. Тој, исто така, ги истакна новите безбедносни предизвици со кои се соочува регионот во однос на борбата против организираниот криминал и тероризмот. 
По седницата Месиќ се состана со помошник генералниот секретар на НАТО за политички работи и безбедносна политика, Мартин Ердман. Хрватска очекува да добие покана за влез во НАТО во 2007 или 2008 година. (ХИНА, ХРТ - 04/05/06)
