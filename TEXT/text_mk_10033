27/07/2004
Од Валентин Нешовски за Southeast European Times во Скопје - 27/07/04
Македонскиот претседател Бранко Црвенковски и шефот за безбедност на ЕУ, Хавиер Солана, за време на викендот се состанаа на разговори во врска со владиниот пакет закони за децентрализација на власта, кој во понеделникот (26-ти јули) беше поднесен до Парламентот на одобруваoе. Според планираната децентрализација, некои од општинските граници ќе бидат променети за Албанците во соодветните општини да станат мнозинство. Тоа ќе им даде поголема контрола врз локалните прашаoа. Но, противниците на овој план велат дека тој ќе ја подели земјата по етнички линии.
За пакетот беше постигната согласност по долги и тешки разговори овој месец помеfу партнерите во македонската владејачка коалиција -- Социјалдемократскиот сојуз, Либерал-демократската партија и Демократската унија за интеграција.
Тој се смета за клучен дел од напорите за децентрализација на политичкиот систем и исполнуваoе на последната обврска на Македонија од Охридскиот договор. Сепак, неговите одредби предизвикаа жестока дебата и протести, вклучувајќи и насилни демонстрации во западниот македонски град Струга во петокот и еден поголем, мирен протест во понеделникот во Скопје.
Струга е една од трите општини -- другите се Кичево и Скопје -- каде што промената на општинските граници претставува проблематично прашаoе. Според планот, сите три града ќе имаат промена на демографскиот состав како резултат на новите граници.
Во согласност со Охридскиот договор, со планот се предвидува во општините каде што процентот на етничкото малцинство е над 20 отсто од вкупното население да биде воведен јазикот на етничката заедница како втор официјален јазик, покрај македонскиот. Во општините со претежно малцинско население контролата врз училиштата и другите институции ќе им биде предадена на претставниците на малцинството.
Во Скопје, процентот на етничко албанско население моментно е под 20 отсто. Сепак, според новиот план за територијална организација, голем број села од соседните општини ќе бидат приклучени кон главниот град, со што ќе се зголеми процентот на етнички Албанци над границата потребна за воведуваoе на албанскиот јазик како втор официјален јазик.
Струга, пак, ќе стане општина со мнозинско албанско население. Кичево, кое, исто така, се наоfа во западниот дел на земјата, во близина со албанската граница, нема да претрпи промени до 2008 година. Тогаш четири други општини ќе бидат приклучени кон градот, со што ќе се смени соодносот на етничките Македонци наспрема етничките Албанци.
Опозиционите партии, предводени од ВМРО-ДПМНЕ, реагираа жестоко на предложените измени, тврдејќи дека тие ќе создадат "етнички енклави" и ќе доведат до федерализација на земјата. Премиерот Хари Костов го негира тоа, тврдејќи дека Македонија ќе остане единствена, суверена, унитарна држава со целосен територијален интегритет.
"Македонија нема да се дели, нема да има внатрешни поделби, нема да се подигаат ѕидови и нема да има размена на територии и луfе", рече Костов.
Назми Малики, од Универзитетот на Југоисточна Европа во Тетово, се согласува. "На територијалната организација, во никој случај, не треба да се гледа како на поделба, ниту, пак, дека некои ќе загубат, а некои ќе добијат од неа."
