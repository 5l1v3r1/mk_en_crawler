14/04/2006
БУКУРЕШТ, Романија -- Претседателот на заедничката парламентарна комисија на ЕУ и Романија, Гуидо Подеста, во четвртокот (13-ти април) рече дека Романија е подготвена за влез во ЕУ. Тој додаде дека сигналите од комесарот за проширување на ЕУ, Оли Рен, се максимално позитивни, како и дека Романија е многу понапред од поголемиот број земји од десетката што влезе во Унијата во 2004 година. Тој го изјави ова по состанокот со романскиот министер за интеграција, Анка Бојаџиу.
Исто така во четвртокот, Медиафакс објави дека Франција отпочна процедури за ратификување на Спогодбата за пристап на Романија во ЕУ. Известувачот на парламентот за Романија, Жак Мјард, го претстави извештајот пред комисијата за надворешни работи, застапувајќи се за ратификацијата. Мјард ја посети Романија на почетокот на март за да го процени напредокот кон пристапот. Тој предвидува ратификација на крајот од мај или почетокот на јуни. (Медиафакс, Девет часот - 14/04/06; Ромпрес - 13/04/06)
