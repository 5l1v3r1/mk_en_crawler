04/06/2006
ЧЕЈХАН, Турција -- Инженерите ги започнаа финалните тестови за првиот нафтовод кој ќе пренесува касписка нафта до Средоземното Море. Нафтоводот Баку-Тбилиси-Чејхан, кој го води „Бритиш петролеум“, ќе биде официјално отворен на 13-ти јули, но започна со испумпување на азерска нафта во британски танкер во петокот (2-ти јуни). Проектот вреден 4 милијарди американски долари, дел од напорите за создавање на алтернативни патишта на нафтата и намалување на зависноста од изворите во Средниот Исток, започна во 1990-та година и доцни една година од плановите. (AП, АФП, Ројтерс - 03/06/06) 
