29/01/2009
ВИЕНА, Австрија -- Министерот за надворешни работи, Скендер Хисени, во средата (28-ми јануари) објави дека нови земји се очекува да ја признаат независноста на Косово наскоро. За време на состанокот со високи дипломати во Виена, Хисени доби уверување дека Пакистан, Еквадор, Етиопија и Барбадос сериозно размислуваат за признавање. Хисени побара од претставниците на овие земји да лобираат за признавање на Косово во своите региони.
Во другите вести од средата, Министерството за надворешни работи објави дека добило уверување од повеќето членки на ОН дека ќе застанат на страната на Косово во случајот што Србија го покрена против него пред Меѓународниот суд на правдата (МСП). „Повеќето од нив одговорија позитивно на барањето на Косово за поднесување писмени одговори во корист на независноста на Косово во МСП“, рече заменик-министерот за надворешни работи, Влора Цитаку. (Коха Диторе, Зери - 29/01/09; Кохавижн, РТК - 28/01/09)
