30/03/2010
AНКАРА, Турција -- Владејачката Партија на правдата и развојот (АКП) е подготвена да го поднесе својот предлог-пакет уставни амандмани, во парламентот во вторник (30-ти март), и покрај жестокото противење од другите партии. Премиерот Реџеп Тајип Ердоган рече дека измените ќе бидат одобрени, дури и да биде потребен референдум за тоа.
Прокурдската Партија на мирот и демократијата го обелодени својот пакет уставни амандмани во понеделникот, документ кој е многу поразличен од верзијата на АКП. Непартиските аналитичари велат дека најважна одредба е намалувањето на изборниот праг од 10 на 3 отсто, што ќе им овозможи на помалите партии да освојат места во парламентот. (Eурактив, Ројтерс, Заман - 30/03/10; Хуријет - 29/03/10)
