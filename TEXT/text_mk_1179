12/08/2008
Кина е заинтересирана за понатамошно зајакнување на своите врски со Босна и Херцеговинa (БиХ), особено во трговијата, рече во саботата (9-ти август) кинескиот претседател Ху Јинтао, по состанокот со својот колега од БиХ, Харис Силајџиќ. 
 *** 
Aлбанијa и Кина имаат добрососедски односи и нивната билатерална соработка треба да продолжи, рече албанскиот премиер Сали Бериша по состанокот со својот кинески колега, Вен Јиабао, во неделата (10-ти август). Бериша го покани Вен да ја посети Албанија. 
*** 
Кипарскиот претседател Деметрис Христофиас во понеделникот (11-ти август) се состана со својот кинески колега, Ну Јинтао, во Пекинг, на разговори околу билатералните односи и поблиска соработка. Ху рече дека неговата земја е подготвена да ги унапреди размените на повисоко ниво, да ја прошири соработката во различни области и да ја зајакне координацијата со Кипар во рамките на ОН и Азискиот европски состанок (АСЕМ). 
*** 
Aлбанијa е посветена на својата улога како фактор за мир и стабилност во регионот, рече министерот за надворешни работи, Лулзим Баша, во понеделникот (11-ти август), по состанокот со Џејсон П.Хајленд, директор на Канцеларијата за Централна и Јужна Европа на американскиот Стејт департмент. Тие разговараа за Косово и ги истакнаа изгледите за влез во ЕУ како фактор за регионалната стабилност. Баша му се заблагодари на Хајленд за поддршката на Вашингтон за албанскиот процес на интеграција во НАТО. 
*** 
Бугарската министерка за правда, Меглена Тачева, и нејзината германска колешка, Бригит Зиприс, потпишаа спогодба за судска соработка помеѓу двете земји. Декларацијата го обнови и надополни договорот потпишан на 5-ти август 1999 година. 
*** 
Кина ќе инвестира во истражувањето и развојот во Црна Гoра, рече во четвртокот (7-ми август) кинескиот претседател Ху Јинтао, за време на состанокот со црногорскиот колега Филип Вујановиќ во Пекинг. Кинеските претпријатија планираат да инвестираат во инфраструктурните проекти во Црна Гора, како и во енергијата и туризмот, рече Ху. 
*** 
Србијa никогаш нема да ја признае независноста на Косово и ќе продолжи да бара компромисно решение преку законски средства, рече српскиот претседател Борис Тадиќ во петокот (8-ми август), за време на состанокот со американскиот претседател Џорџ В. Буш во Пекинг. Тие се состанаа за време на вечерата по повод отворањето на Олимписките Игри. Тадиќ, исто така, се состана со својот француски колега, Николас Саркози, и разговараше околу изгледите за ратификација на српскиот Договорот за стабилизација и асоцијација со ЕУ. 
 *** 
За време на состанокот во четвртокот (7-ми август) со претставници на Кинеската комунистичка партија, албанскиот премиер Сали Бериша побара од Пекинг да ја преиспита својата позиција и да ја признае независноста на Косово. Баша рече дека ова ќе му помогне на Балканот да се тргне од минатото. 
*** 
Сирискиот претседател Башар Ал-Асад оствари разговори со турскиот премиер Реџеп Тајип Ердоган на 5-ти август. Тие разговараа за средноисточниот мировен процес, ситуацијата во Ирак и билатералните врски. Асад го помина одморот во турското одморалиште Бодрум. 
(Разни извори 05/08/08 - 12/08/08) 
