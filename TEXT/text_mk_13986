17/08/2005
АТИНА, Грција -- Истражителите кои се обидуваат да утврдат зошто се урна авионот ZU522 на „Хелиос ервејс“ на грчките планини се фокусираат на извештаите за изминатите технички проблеми. Сите 121 патник и членови на екипажот загинаа во несреќата во неделата. Во вторникот (16-ти август) еден поранешен механичар на оваа кипарска авиокомпанија, Кирјакос Пилавакис, рече дека истиот авион го изгубил притисокот за време на еден лет минатата година. „Тоа беше летот од Варшава... Сé укажуваше на тоа дека воздухот излегувал од една од вратите - десната врата во задниот дел“, изјави тој за грчката телевизија НЕТ. 
Пилавакис, кој рече дека поднел оставка од оваа авиокомпанија во јануари сведочеше шест часа за кипарските истражители, кои ги зедоа записниците за одржувањето и другите документи од Хелиос. Директорот на авиокомпанијата, Димитрис Пантазис, тврди дека авионот бил во исправна состојба. (AП - 16/08/05)
