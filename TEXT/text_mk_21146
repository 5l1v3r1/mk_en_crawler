02/01/2008
AНКАРА, Турција -- Безбедносните сили во вторникот (1-ви јануари) уапсија четири лица за наводен обид да се приклучат на терористичката Курдистанска работничка партија (ПКК). Двајца турски државјани и двајца сириски државјани беа фатени во обид да ја преминат границата помеѓу Турција и Сирија, објавија турски воени извори за Ксинхуа. Исто така во вторникот, Генералштабот објави дека армијата запленила значително количество дрога и експлозиви во операцијата во југоисточните покраини Дијарбакир и Бингол. „Поврзаноста помеѓу експлозивите и нелегалната дрога ... не е нов инцидент. Ова лице на терористичката организација на ПКК се покажа многупати досега“, објави Генералштабот.
Во понеделникот CNN Турк објави дека членови на терористичката група Ал каеда навлегле во турска територија, во обид да започнат серија напади против американски и израелски цели во земјата. Наводно, турските контраразузнавачки служби биле предупредени за планираните напади од страна на израелските специјални служби. (Ксинхуа - 02/01/08; СНН Турк, РИА Новости - 01/01/08; РТС, Б92, Блиц - 31/12/07)
