31/05/2011
ХАГ, Холандија -- Обвинителството на Хашкиот трибунал размислува да го спои случајот на поранешниот воен командант на босанските Срби, Ратко Младиќ, со оној на поранешниот политички водач на босанските Срби, Радован Караџиќ, рече Фредерик Свинен, политички советник на обвинителот, во понеделникот (30-ти мај). Тој истакна дека сите опции се во оптек во овој момент, но не е донесена никаква одлука. Судењето за воени злосторства на Караџиќ почна во 2009 година, додека екстрадицијата на Младиќ во Хаг се очекува. Судот во Србија во вторникот ја отфрли жалбата на адвокатот на Младиќ, Милош Шаљиќ, кој рече дека неговиот клиент е премногу болен за да го издржи судењето. (Бета, Б92, Танјуг, Политика - 30/05/11)
