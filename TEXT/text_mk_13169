26/09/2005
БАЊА ЛУКА, Босна и Херцеговина (БиХ) -- Полицијата на Република Српска (РС) во неделата (25-ти септември) спроведе пребарување на две куќи во Бања Лука, наводно, за да го уапси Љубан Ечим, поранешниот заменик-шеф на државниот оддел за безбедност на РС и поранешен офицер за логистика на Радован Караџиќ. Локалните медиуми објавија дека во операцијата, која започна пред изгрејсонце и траеше пет часа, помогнале припадниците на Мултинационалните оперативни сили на ЕУФОР Североисток. Портпаролот на полицијата на РС рече дека и покрај тоа што никој не е приведен, информациите откриени за време на операцијата ќе бидат „од помош“ за идните напори на владата на РС за целосна соработка со Хашкиот трибунал. (Независне новине - 26/09/05; РТРС - 25/09/05) 
