29/05/2006
АНКАРА, Турција -- Израелската министерка за надворешни работи, Тзипи Ливни, во неделата (28-ми мај) допатува во дводневна посета на Турција, која има за цел зајакнување на билатералните односи. Ова е прв контакт на високо ниво помеѓу двете земји од февруари досега, кога посетата на делегацијата на Хамас на Анкара ги залади односите. Турција ги бранеше разговорите како обид за вршење притисок врз Хамас да се откаже од насилството против Израел. „Фактот што министерката ја избра Турција за своја прва официјална посета ја покажува важноста што ние ја придаваме на нашите односи со Анкара“, АФП го цитираше портпаролот на Министерството за надворешни работи. (Агенција Анадолу, АФП - 28/05/06, Mилијет - 27/05/06)
