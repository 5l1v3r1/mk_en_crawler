27/10/2009
ПРИШТИНА, Косово -- Обвинителството во понеделникот (26-ти октомври) побара од парламентот да му го одземе имунитетот на пратеникот Агим Велиу, поради обвиненијата за корупција. Член на Демократската лига на Косово (ЛДК), Велиу е осомничен за злоупотреба на функцијата за време на неговиот мандат како министер за образование во претходната влада. Тој е кандидат на ЛДК за градоначалник на Подуево, на локалните избори на 15-ти ноември. Парламентот се очекува да расправа околу ова прашање во вторник.
Во другите вести, Централната изборна комисија (ЦИК) акредитираше нови 3.249 набљудувачи да ги следат престојните избори. Претседателката на ЦИК Несрин Лушта вели дека е важно да има што е можно повеќе набљудувачи за да се загарантираат транспарентни избори. Овие први локални избори откако Косово прогласи независност, ќе ги следат 20.000 домашни и странски набљудувачи. (Eкспрес, Коха Диторе, Косова Сот, Зери - 27/10/09)
