12/03/2008
СОФИЈА, Бугарија -- Премиерот Сергеј Станишев во вторникот (11-ти март) одби да ја прифати оставката на министерот за транспорт Петар Мутафчиев, кој веќе поднесе оставка откако во пожар во еден воз пред две недели загинаа девет лица. Истрагата за инцидентот продолжува, а причината за пожарот не е утврдена. Опозицијата вели дека дејствата на Министерството за транспорт биле несоодветни и побара оставка од Мутафчиев, која тој подоцна и ја поднесе. Сепак, Станишев ги бранеше дејствата на Мутафчиев, велејќи дека не гледа причина да го разреши.
Во другите вести, министерствата за финансии и земјоделство во вторникот објави дека владата им дава на земјоделците дополнителни средства како компензација на укинувањето на финансиите од програмата на ЕУ, САПАРД. ЕУ ги замрзна средствата во рамките на програмата поради тековната истрага за наводната проневера. Резултатите се очекуваат во мај. (БТА, БГНЕС, Дарик - 11/03/08)
