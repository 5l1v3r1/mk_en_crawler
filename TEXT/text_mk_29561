01/11/2010
СКОПЈЕ, Македонијa -- Претставникот на ЕУ во Македонија, Ерван Фуере, во неделата (31-ви октомври) рече дека извештајот на Европската комисија (ЕК) за Македонија, кој се очекува во ноември, ќе содржи пофалби за напредокот постигнат во процесот на пристапување на земјата во ЕУ, но, исто така, ќе укаже на некои недостатоци, со оглед на тоа што се потребни повеќе реформи. Што се однесува до состанокот меѓу грчкиот премиер Јоргос Папандреу и неговиот македонски колега, Никола Груевски, во петокот во Брисел, Фуере ја истакна важноста на ваквите состаноци, бидејќи тие ја покажуваат волјата за дијалог. Тој изрази надеж дека наскоро ќе се најде решение за долготрајниот спор околу името меѓу двете земји. (Aлсат М, МИА, Макфакс, А1 - 31/10/10)
