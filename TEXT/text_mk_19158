01/12/2006
MOСКВА, Русија -- Косовскиот премиер Агим Чеку во четвртокот (30-ти ноември) беше во Москва, на разговори околу иднината на покраината. Тој се состана со заменик-министерот за надворешни работи, Владимир Титов, и со претседателот на Комисијата за надворешна политика на рускиот парламент, Костантин Косачов. Чеку ја повика Русија да не го користи своето право на вето во Советот за безбедност на ОН, кога предлогот за статусот на Косово ќе биде претставен за одобрување. Тој вети дека во Приштина ќе биде усвоен пакет мерки кој ќе ги гарантира правата на сите малцинства. Истовремено, тој истакна дека етничкото албанско мнозинство во Косово е решено да добие независност од Србија. 
Сепак, Титов рече дека Русија ќе го признае независно Косово дури откако тоа ќе го стори Белград. По состанокот руското Министерство за надворешни работи издаде соопштение во кое се повикуваат Србите и етничките Албанци да постигнат решение преку преговори. (The Moscow Times - 01/12/06; Ројтерс, АП, УПИ, Косова лајв, РИА Новости, АКИ - 30/11/06)
