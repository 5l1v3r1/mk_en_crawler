01/11/2011
Томислав Георгиев за Southeast European Times во Скопје – 01.11.11
Триесеттото издание на Скопскиот џез фестивал претстави 18 уметници во текот на петте вечери, поделени на неколку специјални програми. Групите дојдоа од целиот свет, вклучително и од САД, Турција, Италија, Холандија, Бразил, Шведска, Норвешка, Чешка и Македонија. 
На 19-ти октомври, еден ден пред да започне четиридневниот настан, љубителите на џезот беа почестени со предфестивалскиот концерт на скопскиот бенд Сетстат, кои го промовираа својот петти албум „Кораб“, заедно со Васил Хаџиманов трио. 
Официјалната програма започна со звуците на Алесандро Пенези и Александре Рибеиро од Бразил, по што следеше двократниот добитник на Греми наградата Вејн Шортер и неговиот квартет. 
Големите џез мајстори Чарлс Лојд њу квартет и Мирослав Витоуш настапија на втората фестивалска вечер. 
Настапите на норвешкиот трубач Пет Метени, композиторот и продуцент Нилс Петер Молваер, турската инструментална формација Истанбул сизнс, италијанското инструментално трио ЗУ, пијанистот Вијај Ијер и неговото три, Мухал Ричард Абрамс трио, и многу други познати џез музичари го обележаа овогодинешниот настан. 
ЕКС, група од Холандија -- која има издадено 25 албуми и има одржано 1.500 концерти -- го затвори фестивалот на 24-ти октомври. 
Скопскиот џез фестивал е еден од најголемите културни настани во Македонија, благодарение на богатата музичка програма селектирана од директорот на фестивалот Оливер Белопета. 
За жителите на Скопје фестивалот стана легендарно собиралиште за вистинските љубители на џез музиката, додека за музичарите тоа е ново искуство во една земја која има многу да понуди на музичко поле.
