15/05/2005
ПАРИЗ, Франција -- Донаторската конференција која имаше за цел собирање на пари за реставрација и зачувување на културното наследство на Косово заврши во петокот (13-ти мај) со конкретни ангажмани од 10 до 15 милиони американски долари во вид на финансиска помош, како и ветување за повеќе средства во иднина. УНЕСКО, во соработка со Европската комисија и УНМИК, го организираше овој настан во Париз. Од донаторите беше побарано да помогнат во реизградбата и заштитата на скоро 75 културни и верски споменици кои беа уништени или оштетени за време на конфликтот во периодот 1998-1999 година и насилството што следеше. (Политика - 15/05/05; Танјуг - 14/05/05)
