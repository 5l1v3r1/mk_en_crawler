01/06/2005
САРАЕВО, Босна и Херцеговина (БиХ) -- Меѓународната комисија за исчезнати лица со седиште во Сараево во вторникот (31-ви мај) објави дека спроведува нов проект за лоцирање и одбележување на масовните гробници во БиХ. Според портпаролот на комисијата, Дун Портер, првата фаза од проектот -- изнаоѓање нови методи за лоцирање преку сателитски визуелни претстави, геологија и судска археологија -- само што заврши. Портер рече дека британски и американски експерти беа вклучени во првата фаза и дека заедничкиот тим ги користел веќе документираните локации во источниот босански регион на Зворник за своите истражувања. 
Во другите вести, босанскиот премиер Аднан Терзиќ во вторникот во Сараево се состана со поранешниот малезиски премиер, Махатир Мохамед. Мохамед ветил дека ќе лобира кај членовите на малезиската бизнис заедница да ги зголемат инвестициите во БиХ и да ги зголемат и другите видови економска соработка. (Фена, АП, НТВ, Хајат - 31/05/05)
