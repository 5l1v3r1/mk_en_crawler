20/12/2010
БЕЛГРАД, Србија -- Премиерот Мирко Цветковиќ во саботата (18-ти декември) го увери албанскиот вицепремиер Илир Мета, за време на состанокот во Белград, дека Србија останува отворена за дијалот и соработка во сите области од заеднички интерес, особено економскиот процес и процесот на интеграција во ЕУ. Цветковиќ ја истакна посветеноста на неговата влада на политиката на добрососедски односи и зајакнувањето на регионалната соработка. Мета рече дека билатералната соработка може уште повеќе да се зајакне во политичката и економската област. Во врска со Косово, Цветковиќ истакна дека дијалогот претставува единствениот начин да се најде компромисно решение. Тој, исто така, ги искажа очекувањата на Србија дека сите релевантни институции, особено ЕУЛЕКС, ќе спроведат темелна истрага во врска со обвинувањата за шверц со човечки органи во Косово. (РТС, Танјуг, Б92 - 18/12/10)
