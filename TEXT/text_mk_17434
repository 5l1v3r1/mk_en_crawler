23/04/2007
AНКАРА, Турција -- Претседателот Ахмет Неџдет Сезер во петокот (20-ти април) ги негираше плановите за влегување во политиката по истекот на неговиот мандат на 16-ти мај, велејќи дека нема таква идеја. Запрашан за коментар во врска тоа каков би сакал да биде неговиот наследник, Сезер рече дека ќе го одобри она што ќе го одобрат и медиумите. Сепак неодамна, началникот на Генералштабот, Јашар Бујуканит, инсистираше на тоа дека следниот претседател треба да биде лојален на секуларните принципи. Нивните изјави индиректно посочуваа на неодобрување на евентуалната кандидатура на премиерот Реџеп Тајип Ердоган, познат по своите исламистички верувања. Тој се очекува в среда да објави дали планира да се кандидира. (Сабах - 21/04/07; НТВ - 20/04/07) 
