04/01/2008
ПОДГОРИЦА, Црна Гора -- Началникот на Генералштабот, Јован Лакчевиќ, рече дека Црна Гора планира да потроши 9,8 милиони евра за модернизирање на армијата, приоритет на владата оваа година. Во коментарот од четвртокот (3-ти јануари) тој истакна дека 5,1 милиони евра од тоа ќе одат за ново вооружување и опрема.
Во интервјуто за весникот „Вијести“ од петокот, црногорскиот амбасадор во НАТО, Веселин Суковиќ, рече дека неговата земја е добар пример за реформите во безбедносниот и одбранбениот сектор, истакнувајќи дека НАТО го дели овој став. Црна Гора се надева дека НАТО ќе ја покани да го започне т.н. Интензивен дијалог, прв чекор кон кандидатскиот статус, за време на самитот на Алијансата во април. (Вијести - 04/01/08; РТЦГ - 03/01/08)
