14/12/2008
БУКУРЕШТ, Романија -- Возачите во неколку романски градови протестираа во саботата (13-ти декември) против владината одлука за тројно зголемување на данокот за увоз на користени автомобили. Стотици демонстранти се собраа во Орадеа во северозападниот дел од земјата и се упатија кон граничниот премин Борс, заканувајќи се дека ќе го блокираат. Демонстрантите ја повикаа владата да го укине данокот и ги нарекоа министрите „крадци“. Митинзи се одржаа и во Бистрита и пред зградата на владата во Букурешт. 
Романија го објави зголемувањето на данокот претходно овој месец, како дел од напорите за поддршка на локалната автомобилска индустрија. Купувачите на користени автомобили сега мора да плаќаат илјадници евра трошоци за регистрација, што честопати ја надминува и самата цена на возилото. Романија доживеа процвет во увозот на користени автомобили, наштетувајќи й на продажбата на локалниот автомобилски производител Дачиа. (Meдиафакс, ДПA - 13/11/08)
