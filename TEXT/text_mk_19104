02/01/2007
ПОДГОРИЦА, Црна Гора -- Претседателот Филип Вујановиќ рече во интервјуто за печатот дека 2007-та година ќе биде тест за тоа колку се подготвени домашните институции за имплементација на Договорот за стабилизација и асоцијација (ДСА) со ЕУ, кој најверојатно ќе биде потпишан наскоро. Во интервјуто, објавено во неделното издание (31-ви декември) на дневниот весник Победа, Вујановиќ исто така ја опиша 2006-та година како историска година, земајќи ја предвид независноста на Црна Гора и поблиските перспективи за членство во ЕУ и НАТО, преку финализирање на преговорите за ДСА и влез во програмата Партнерство за мир. Сега, рече тој, земјата треба да се фокусира на спроведување на поставените реформи и земените обрски. (Побједа - 31/12/06)
