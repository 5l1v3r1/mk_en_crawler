12/04/2006
БЕЛГРАД, Србија и Црна Гора -- Сојузниот министер за човекови и малцински права, Расим Љајиќ, во вторникот (11-ти април) ја објави својата оставка од функцијата владин координатор за јужна Србија, по несогласувањата што избија во владата во врска со општинската администрација во главно муслиманскиот град Нови Пазар. Тензиите помеѓу двете ривалски политички партии се зголемија во последниве месеци. Во изјавата за новинарите во вторникот Љајиќ рече дека има намера да остане претседател на националниот совет за соработка со Трибуналот на ОН за воени злосторства. (Данас, Политика - 12/04/06; Бета, Танјуг, РТС, Ројтерс, АП - 11/04/06)
