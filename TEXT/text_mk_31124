06/03/2011
СКОПЈЕ, Македонија -- Дводневниот конгрес на владејачката партија ВМРО-ДПМНЕ беше отворен во саботата (5-ти март) во Битола. Партискиот водач и премиер Никола Груевски го започна конгресот со предвидувањето дека ако парламентарните избори се одржат утре, ВМРО-ДПМНЕ повторно ќе победи. Тој, исто така, го повика Бранко Црвенковски, водачот на најголемата опозициска партија, СДСМ, да се согласи на предвремени избори без одложување. Груевски, исто така, рече дека владата успеа да ја подобри економската клима, да спроведе судски реформи и вети дека ќе продолжи со борбата против корупцијата. Повеќе од 600 делегати се очекува да го реизберат Груевски за свој водач по трет пат. Тој нема противкандидат. (MИА, Макфакс, Сител, Канал 5 - 05/03/11)
