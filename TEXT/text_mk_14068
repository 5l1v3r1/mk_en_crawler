14/11/2005
ЗАГРЕБ, Хрватска -- Главната опозициска Социјалдемократска партија (СДП) ќе го менува персоналот во своите локални и регионални ограноци во текот на следните шест месеци, објави во неделата (13-ти ноември) претседателот на главниот одбор, Тонино Пицула. Тој додаде дека партијата сака да ги отстрани слабостите и да ги реформира и обедини структурите на СДП, како и да отвори можности за помлад персонал. Тој призна дека лошите односи помеѓу членовите и несоодветните подготовки влијаеја на резултатите на СДП на последните избори.
Во другите вести, Хрватска започна серија одбележувања на 14-годишнината од падот на источниот град Вуковар во рацете на Југословенската армија и српските паравоени сили во 1991 година. Наводно, 3.462 лица загинаа или беа ранети во српските напади на овој град. Повеќе од 22.000 лица од несрпското население беа принудени да ги напуштат своите домови. (Вечерњи лист, Нови лист - 14/11/05; ХИНA - 13/11/05)
