18/07/2007
Тим бугарски aрхеолози откри златна маска што датира од 4-тиот век п.н.е. Артефактот, на кој се верува дека е насликан тракиски владетел, беше пронајдена во гробница во близина на градот Сливен во југоисточна Бугарија, на околу 290 километри источно од Софија. Ова е втора златна маска пронајдена во Бугарија во последниве 150 години. Археолозите, исто така, откопаа златен прстен, сребрени и бронзени садови и погребни подароци. 
*** 
Осмиот Меѓународен фестивал на театарот во Бутринт, Aлбанијa, започна во неделата (15-ти јули). Учествуваат трупи од Албанија, Бугарија, Грција, Македонија, Романија и Србија. Фестивалот ќе трае една недела под патронат на Министерството за култура и спорт. 
*** 
Србија победи на Балканскиот младински шампионат во одбојка за жени, вторпат по ред, победувајќи ја Турција со 3:1. Натпреварот, кој се одржа во Драч, Албанија, привлече тимови од Албанија, Бугарија, Грција, Македонија, Црна Гора, Романија, Србија и Турција. 
*** 
Бугарската режисерка Адела Пеева минатата недела објави дека снима нов филм, со работен наслов „Развод во албански стил“. Филмот ја раскажува приказната за три албански семејства откако поранешниот комунистички режим ги забрани мешаните бракови помеѓу Албанци и странци во 1961 година и ги протера ваквите двојки. 
*** 
Во Хрватскa во тек се 58-мите Дубровнички летни игри. Програмата вклучува класична и фолклорна музика, балетски и театарски претстави. Овогодинешниот настан, исто така, претставува одбележување на 500-тиот роденден на ренесансниот театарски и прозен писател Марин Држиќ.
(Разни извори – 11/07/07-18/07/07)
