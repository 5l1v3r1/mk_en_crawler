10/06/2009
ЈЕРЕВАН, Ерменија -- Американскиот помошник државен секретар Филип Гордон во вторникот (9-ти јуни) ги повика Ерменија и Турција да постигнат напредок во тековните разговори со цел нормализирање на односите и повторно отворање на нивната граница. Преговорите за помирување треба да завршат во „разумен временски рок“, изјави тој за новинарите за време на посетата на Јереван. Анкара и Јереван немаат дипломатски односи откако Турција ја затвори својата граница со Ерменија во 1993 година, во знак на протест поради окупацијата на Ерменија на регионот на Нагорно-Карабах. Во април двете држави постигнаа согласност околу патоказот за нормализирање на врските и повторно отворање на границата. (Хуријет, новинска агенција Анадолу, АФП - 09/06/09)
