14/05/2003
СОФИЈА, Бугарија -- Претседателот Георги Парванов и турскиот министер за надворешни работи Абдула Ѓул, во вторникот (13-ти мај) разговараа за билатералната соработка и безбедноста во Југоисточна Европа. Парванов й се заблагодари на Турција за даваoето на значајна помош во обидот на неговата земја да се приклучи кон НАТО и вети бугарска помош за напорите на Турција за пристап во ЕУ.
Романскиот министер за европски работи Хилдегард Пувак во понеделникот потпиша два договори за финансиска и за техничка помош со германската амбасада во Букурешт. Документите ќе го регулираат доделуваoето на финансиска помош на Романија и техничка соработка за проектите кои се одобрени во последните две години.
Грчкиот премиер Костас Симитис во вторникот се сретна со неговиот португалски колега, Хозе Мануел Дурао Баросо, со кого разговараше за следниот самит на ЕУ во Солун. Грција го држи ротирачкото претседателство со ЕУ од јануари.
Исто така во вторникот, хрватскиот заменик министер за надворешни работи Иван Симоновиќ во Sубsана разговараше околу имплементацијата на пограничниот договор со официјалниот претставник на словенечкото Министерство за надворешни работи Изток Мирошиќ. Од посебен интерес беа рибарските зони во Јадранското Море.
Претседателот на албанскиот Парламент Сервет Пеsумби во вторникот се состана со делегација на косовското Собрание. Тие разговараа за прашаoата на регионалната соработка и стабилноста, како и за напорите за интеграција. (БТА, Агенција Анадолу, НТВ, радио Хоризонт, Медиафакс, АНА, ХИНА, СТА, АТА - 13/05/03)
