30/12/2007
БЕЛГРАД, Србија -- На вонредната седница во саботата (29-ти декември) на српската влада, беше одлучено да продолжат преговорите со Русија за контроверзниот енергетски пакт. Помеѓу другите работи, истиот вклучува продажба на мнозинскиот удел во српскиот монопол на нафта и гас НИС на Русија и вклучувањето на Србија во рускиот гасовод Јужен тек. Во изјавата владата вели дека ќе се одржат нови разговори со цел да се постигне договор што ќе биде прифатлив за двете страни. Владата инсистира на тоа дека договорот има потенцијал да ги реши енергетските проблеми на Србија.
Седницата се одржа по интензивните критики на министерот за внатрешни работи, Млаѓан Динкиќ, кој рече дека 400 милиони евра што ги нуди Москва се многу малку. Тој, исто така, предупреди дека пактот ќе ја направи Србија енергетски зависна од Русија. „Јас ги поддржувам преговорите со Русите -- но сум за преговори, а не да се оди со кренати раце“, коментираше министерот по седницата. (Блиц, Данас - 30/12/07; РТС, Бета, Б92, Ројтерс, ИТАР-ТАСС, Ксинхуа - 29/12/07)
