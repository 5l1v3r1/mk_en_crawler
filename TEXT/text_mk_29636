29/05/2011
ATИНА, Грција -- Премирот Јоргос Папандреу не успеа да ги убеди водачите на опозицијата во петокот (27-ми мај) да ги поддржат владините мерки на штедење неопходни за да й се помогне на земјата да ја надмине својата финансиска криза. Брисел повика на консензус меѓу сите политички сили за среднорочна буџетска програма, која предвидува намалување на јавните трошоци за 14 милијарди евра и зголемување на даночните приходи за 9 милијарди евра до 2015 година. Истата вклучува и план за приватизација кој се очекува да донесе приходи од околу 50 милијарди евра. Состанокот од петокот беше свикан од претседателот Каролос Папуљас во обид за изнаоѓање консензус, но четиричасовните разговори завршија без никаков резултат. Конзервативната партија Нова демократија ја отфрли мерката. По разговорите, ЕУ ја предупреди Атина дека „времето истекува“ за усвојување на новата програма на штедење. (AНА-МПА, СКАИ, ЕРТ - 27/05/11)
