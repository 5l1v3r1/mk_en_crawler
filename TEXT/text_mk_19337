30/03/2008
ПРИШТИНА, Косово -- Полициската и судската мисија на ЕУ во Косово, ЕУЛЕКС, ќе мора да му помогне на КФОР во воспоставувањето контрола во Косово, рече специјалниот претставник на ЕУ во Косово, Питер Фејт, во петокот (28-ми март). Во интервјуто за АП, Фејт објасни дека ЕУЛЕКС ќе смета на КФОР при распоредувањето во северно Косово и ќе ги убеди косовските Срби да им дозволат на претставниците на ЕУ да работат на нивна територија. Фејт, исто така, рече дека смета оти последниот предлог на Србија за функционална поделба на Косово нема да добие поширока меѓународна поддршка.
Белград, пак, повикува на предвремени избори во Косово, кои треба да се совпаднат со оние што ќе се одржат во Србија на 11-ти мај. Српскиот министер за Косово, Слободан Самарџиќ, инсистираше на тоа дека со оглед на тоа што Србија го смета Косово за интегрален дел од својата држава, изборите треба да се одржат и таму. (Taнјуг, Бета, Б92 - 29/03/08; AП, Б92, РТС, Ројтерс - 28/03/08)
