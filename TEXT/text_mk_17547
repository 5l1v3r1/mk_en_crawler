29/07/2007
САЛЗБУРГ, Австрија -- Сите земји од Југоисточна Европа (ЈИЕ) имаат многу јасна европска перспектива и ја уживаат поддршка на членките од ЕУ на нивниот пат кон блокот, рече во саботата (28-ми јули) хрватскиот премиер Иво Санадер. Тој говореше по првиот ден од дводневниот состанок на премиерите на ЈИЕ во Салзбург. Санадер, исто така, ги потврди очекувањата на Хрватска дека ќе добие покана за членство во НАТО следната година. 
Албанскиот премиер Сали Бериша, црногорскиот премиер Жељко Штурановиќ и нивниот молдавски колега Василе Тарлев, исто така, присуствуваа на форумот, на кој домаќин беше австрискиот канцелар Алфред Гусенбауер. На заедничката прес-конференција Бериша говореше за косовското прашање, и рече дека истото е важно за регионалната стабилност. Албанија не поддржува никакво унилатерално дејство, потврди тој.
На состанокот, исто така, беше опфатено и прашањето на регионалната ситуација со енергијата и улогата на Регионалниот совет за соработка, кој се очекува да го замени Пактот за стабилност, и други прашања. (ХРТ, Вјести, Фокус - 28/07/07)
