03/08/2007
ЗАГРЕБ, Хрватска -- Владата во четвртокот (2-ри август) објави дека ја отфрла иницијативата на Словенија за решавање на спорот околу одбележувањето на заедничката поморска граница помеѓу Судот за помирување и арбитража на ОБСЕ во Женева. Портпаролот на кабинетот, Ратко Маџек, рече дека и покрај тоа што Хрватска се согласува спорот да му биде препуштен на меѓународен арбитратор, земјата го преферира Меѓународниот трибунал за законите на морето, со седиште во Хамбург. 
Исто така во четвртокот, обелоденети се деталите во врска со спорот помеѓу Хрватска и Србија. Се работи за сопственоста на 70 расни коњи „липицанер“, донесени во северна Србија од Хрватска во 1991 година за време на балканскиот конфликт. Хрватска сега ги бара назад, обвинувајќи ги српските ветеринари за супстандардна грижа. Но, во четвртокот српскиот министер за земјоделство, Слободан Милосављевиќ, ја посети фармата во Нови Сад, каде што се чуваат коњите и рече дека тие се во добра форма. (Вечерњи лист - 03/08/07; ХИНА, ХРT, Javno.hr, ББС, АП - 02/08/07)
