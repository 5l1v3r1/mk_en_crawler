13/09/2007
АНКАРА, Турција -- Дениз Бајкал, водачот на најголемата опозициска Републиканска народна партија, во средата (12-ти септември) рече дека државниот удар не е решение за тековните проблеми. Одбележувајќи ја 27-годишнината од последниот општ државен удар на армијата во Турција, Бајкал за весникот „Радикал“ изјави дека денес „демократијата и републиката, која ја роди, се соочуваат со проблеми. Ние сме во загрижувачки процес, но државниот удар не е одговор“. Решението лежи во рацете на политичарите „кои ја бранат демократијата и републиката“, додаде тој. 
Државниот удар во 1980 година ја собори владата на премиерот Сулејман Демирел и резултираше со суспендирање на парламентот. (Заман - 13/09/07; Ројтерс - 12/09/07)
