21/11/2004
СКОПЈЕ, Македонија -- Редовните состаноци на Регионалната маса и работната маса на Пактот за стабилност за Југоисточна Европа завршија во петокот (19-ти ноември) во Скопје. На настанот присуствуваа регионалните министри за надворешни работи и претставниците на ЕУ, САД, Швајцарија, Норвешка, Јапонија, ОБСЕ и цивилната администрација во Косово. Тие се согласија дека Пактот за стабилност помага во интензивирањето на регионалната соработка, која, од своја страна, ги забрзува процесите на евро-атланска интеграција. Координаторот на Пактот за стабилност, Ерхард Бусек, рече дека Хрватска и Македонија, кои се доближуваат до влезот во ЕУ претставуваат позитивни примери за другите во регионот. Македонската министерка за надворешни работи, Илинка Митрева, рече дека Скопје се надева на започнување на разговорите за пристап во ЕУ во 2006 година. (МИА, ХИНА, АТА, Македонско радио - 19/11/04)
