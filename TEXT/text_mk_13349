28/08/2005
СКОПЈЕ, Македонија -- Полицијата официјално ја презеде контролата врз македонската граница во понеделникот (29-ти август), кога армијата й ја предаде одговорноста за последниот преостанат дел -- западната граница со Албанија. Во петокот претседателот Бранко Црвенковски, началникот на Генералштабот на армијата, генерал Мирослав Стојановски, беа во последна обиколка на западната граница. Тие беа уверени во извонредната соработка со Албанија во спречувањето на нелегалните премини на границата. Предавањето на одговорностите започна во мај 2004 година. 
Во другите вести, Полска, наводно, и официјално ја призна Македонија по нејзиното уставно име „Република Македонија“, како што објавија локалните медиуми во Скопје во саботата. Како резултат на тековниот спор околу името со Грција, Полска, наводно, планира да го користи името „Република Македонија“ во билатералните -- но не и во меѓународните -- комуникации. (Вечер, Македонско радио, Макфакс, А1 ТВ - 27/08/05; A1 TВ, Макфакс - 26/08/05)
