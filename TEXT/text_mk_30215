17/05/2011
НИКОЗИЈА, Кипар -- Судот во Никозија во понеделникот (16-ти мај) прогласи три лица за виновни за нелегална ексхумација на посмртните останки на кипарскиот претседател Тасос Пападопулос. Тројцата -- двајца кипарски браќа и еден Индиец -- беа осудени на затворска казна во траење од 18 до 20 месеци за нелегален упад на гробишта и извлекување на останките, кривично дело што го шокираше островот во декември 2009 година, една година по неговата смрт. Пападопулос беше повторно закопан три месеци подоцна, откако полицијата го уапси триото и ги пронајде неговите посмртни останки. (Сајпрус мејл, Експрес, Зугла - 16/05/11)
