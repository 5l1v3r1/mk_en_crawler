15/02/2008
СОФИЈА, Бугарија -- Како што и ветија, опозициските партии поднесоа уште една иницијатива за недоверба во четвртокот (14-ти февруари), против владата на премиерот Сергеј Станишев, обвинувајќи ги за сеприсутна корупција на сите нивоа на власта. Иницијативата нема шанси да биде усвоена, со оглед на тоа што владејачката коалиција контролира 151 од вкупно 240 места во парламентите. Опозицијата вели дека целта на иницијативата е да ја информира јавноста за владината корупција. Парламентот има рок од една недела за расправа околу иницијативата пред да гласа за истата.
Најпопуларната партија во земјата, Граѓаните за европски развој на Бугарија (ГЕРБ) ја поддржа иницијативата, иако нема места во парламентот. ГЕРБ планира голем протест во Софија следната недела. (24 Часа, Труд, Сега - 15/02/08; БТА, БТВ, БНР, Медиапул - 14/02/08)
