22/11/2009
AНКАРА, Турција -- Најмалку четири лица загинаа, а неколку куќи беа уништени, при лизгање на земјиштето во североисточна Турција во саботата (21-ви ноември) и неделата, предизвикано од поројните врнежи и снежните виулици. Две од жртвите беа смачкани со голем камен кој паднал на нивниот дом во регионот на црноморското пристаниште Трабзон. Другите две жртви беа во градот Јаглидере, во северната провинција Гиресун. Околу 18 лица, вклучително и неколку студенти, кои поминаа повеќе од еден ден заробени во камион на пат во провинцијата Ризе, беа спасени во неделата. Властите велат дека тие западнале во неволја бидејќи користеле пат кој е забранет за зима. (Новинска агенција Анадолу, АФП, Хуријет - 21/11/09)
