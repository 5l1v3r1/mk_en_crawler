01/04/2007
ПОДГОРИЦА, Црна Гора -- НАТО ја одобри кандидатурата на Веселин Суковиќ за прв црногорски амбасадор во седиштето на Алијансата во Брисел, објави заменик-министерот за одбрана, Љубиша Перовиќ, во петокот (30-ти март). Тој рече дека одобрението го расчистува патот за брзо отворање на првата постојана мисија на НАТО во Црна Гора, по признавањето на независноста на оваа балканска земја и нејзиниот прием во програмата Партнерство за мир минатата година. 
Исто така, американскиот заменик помошник секретар за одбрана, Даниел Фата, во петокот ја потврди подготвеноста на САД да помогнат во спроведувањето на воените реформи во Црна Гора. Фата ја посети Подгорица, каде што имаше разговори со високи претставници на црногорската армија. (Вијести, Побједа - 31/03/07)
