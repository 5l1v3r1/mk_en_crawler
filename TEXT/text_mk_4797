05/01/2009
Од Јусуф Рамадановиќ за Southeast European Times во Сараевo – 05/01/09
Босанските муслимани сé уште ја прославуваат Нова Година како во времето на комунизмот, кога државата повеќе ги прославуваше државните празници отколку верските. Сепак, најголем зимски празник за босанските муслимани е Курбан-Бајрам -- верски празник кој го прославуваат муслиманите низ целиот свет. 
Курбан Бајрам паѓа на различен ден секоја година бидејќи лунарниот исламски календар е околу 11 дена покус од грегоријанскиот. Оваа година празникот падна на 8-ми декември, десеттиот ден од исламскиот месец Dhul-Hijje. 
Буквалното значење на името на овој празник е „Фестивал на жртвата“. Истиот ја прославува подготвеноста на Ибрахим да го жртвува својот син, Ишмаел, како чин на покорување на Алах. Сепак, кога Алах ја видел подготвеноста на Ибрахим да го стори тоа, му дозволил да заколи овен, наместо својот син. 
Жртвувањето овни е традиција за Курбан Бајрам меѓу босанските муслимани и во целиот муслимански свет. Самиот празник трае три дена. На првиот ден, според традицијата, верникот мора да жртвува овен или да договори некој да го стори тоа во негово име. Потоа, тој го дели месото меѓу семејството, пријателите и сиромашните.
Утринската молитва на Курбан Бајрам е специјална. Според верските правила, верникот мора да се искапе наутро, да ја облече својата најубава облека и да оди во џамија, каде што верниците се собираат за молитва, си честитаат и се дружат. За да се избегнат какви било лоши влијанија, по службата, тие се враќаат по друг пат дома. 
Јадењето за Бајрам -- или Бајрамска софрa како што се нарекува во Босна -- е повторно специјална: домаќините мора да ја постават масата со својот најдобар чаршав, чинии и прибор. Ручекот е обилен и, според традицијата, мора да го вклучува омиленото јадење за секој член на семејството.
Босанската кујна го голема мерка се должи на отоманското минато, така што јадењето на Бајрамската маса се состои од специјалитети под турско влијание. За главниот оброк, домаќинката подготвува бегова чорба, босански лонац (босански гулаш од зеленчук и месо, традиционално подготвен во глинен сад), хаџиски кевап (телешки гулаш), мусакa (мелено месо и компири), различни долмаси (полнет кромид и пиперка) и сарми (полнета зелка). На масата, исто така, има различни пити. 
Слатките се другото главно јадење -- силни, од турско потекло и попарени со шербет. За нивна подготовка е потребна генерално голема вештина -- баклавa (многу слатка пита со ореви) и туфахијa (полнети јаболка) се најверојатно најпознати. Едно друго благо, пак, алвa, е лесно за подготовка: 
 Состојки: 

 Подготовка: 
Загрејте го путерот во длабок сад и пржете го брашното, постојано мешајќи, со дрвена лажица. Внимавајте да не загори. Пржете додека масата не почне да се дели од лажицата. Во одделен сад, зовријте шербет. Додадете го врелиот шербет на брашното и мешајте брзо. Внимавајте да не ги изгорите рацете! Мешајте додека не се формира еднолична маса. Послужете ја жешката алвa во мали чинии користејќи влажна лажица за вадење дел по дел од садот, формирајќи мали колачиња во облик на лажица. Посипете со шеќер во прав и ванилин шеќер. 
