13/01/2006
ТИРАНА, Албанија -- Премиерот Сали Бериша, водачот на Демократската партија, требаше да му се приклучи на Илир Мета, водачот на Социјалистичкото движење за интеграција, на преговарачката маса в петок (13-ти јануари), на почетокот на разговорите за изборните реформи. Најголемата опозициска партија, Социјалистичката партија, наводно, ја одбила поканата да присуствува на состанокот. Претходно оваа недела Мета организираше прелиминарен состанок со група новинари, аналитичари и други, со кои разговараше за недостатоците на сегашниот систем и евентуалните промени. (Албански вести - 13/01/06)
