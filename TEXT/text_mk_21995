21/11/2008
АТИНА, Грција -- Затвореници го прекинаа 18-дневниот штрајк со глад во четвртокот (20-ти ноември), откако владата им вети дека ќе ослободи илјадници од нив следната година. Групата која ги претставува затворениците рече дека тие ќе почнат да јадат повторно во петок. Одлуката беше донесена откако Министерството за правда вети предлог-закон кој предвидува предвремено ослободување на околу 5.500 затвореници до април, за да се намали пренатрупаноста на затворите. Моментно има 12.300 затвореници во системот со официјален капацитет под 8.300.
Во другите вести од четвртокот, Бугарија објави дека ќе помилува 3.300 затвореници, или 23 отсто од сите затвореници, во обид да ја намали пренатрупаноста. Министерката за правда, Миглена Тачева, вели дека 12.000 затвореници се зад решетки во локалните затвори, трипати повеќе од капацитетот. (Дневник - 21/11/08; AП, АНА-МПА, Макфакс, Нафтемборики, Дневник, АФП - 20/11/08)
