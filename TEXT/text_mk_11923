18/01/2005
СКОПЈЕ, Македонија -- Националниот Совет за безбедност, со кој претседава претседателот на државата Бранко Црвенковски, се состана во понеделникот (17-ти јануари) на разговори во врска со реформите поврзани со интеграцијата во НАТО. Во изјавата објавена по состанокот, членовите на Советот заклучуваат дека реформите во секторите на одбраната и безбедноста се одвиваат според планираното и дека реконструкцијата на Владата не резултираше со прекини во работењето на институциите.
Во другите вести од понеделникот, хрватскиот амбасадор во Македонија, Александар Милошевиќ, во едно интервју изјави дека неговата земја ќе го екстрадира поранешниот македонски министер за внатрешни работи Љубе Бошковски во Трибуналот на ОН за воени злосторства ако Трибуналот го побара тоа. Бошковски би можел да биде обвинет во врска со полициската операција против етничките Албанци во 2001 година. Тој беше уапсен во текот на летото во Хрватска врз основа на потерницата за убиствата во 2002 година во Македонија на седум имигранти од Пакистан и Индија. (Утрински весник, Дневник, Вест - 18/01/05; A1 ТВ, Веб-страница на македонската Влада - 17/01/05)
