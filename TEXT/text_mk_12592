07/03/2005
ТОКИО, Јапонија -- За време на состанокот во Токио во петокот (4-ти март) босанскиот премиер Аднан Терзиќ и неговиот јапонски колега Јуничиро Коизуми се согласија да ја зајакнат билатералната економска и трговска соработка. Терзиќ се состана со владините претставници, членовите на Парламентот и претставниците на бизнис заедницата. Коизуми рече дека Токио ќе продолжи со поддршката на напорите за заживување на економијата на БиХ и поттикнувањето на јапонските инвестиции таму. 
Во другите вести, претседателот на данскиот парламент, Кристијан Мејдахл, во неделата ја започна тридневната посета на БиХ. Се очекува тој да се состане со високи официјални претставници, меѓу кои и со Терзиќ и високиот претставник Педи Ешдаун. (Фена, НТВ - 06/03/05; Хајат Фена, Кјодо њус - 04/03/05)
