14/05/2006
САРАЕВО, Босна и Херцеговина (БиХ) -- Шефот на сараевското кантонско обвинителство, Бранко Шљивар, ги повика здруженијата за исчезнатите лица на Република Српска да ги поднесат сите податоци и документација поврзани со исчезнатите Срби од регионот на Сараево. Неговата изјава уследи по изјавата објавена во саботата (13-ти мај) во Дневни аваз. Наместо да разменуваат критики со владата на Федерацијата на БиХ и да се расправаат во врска со наводниот број воени жртви, здруженијата за исчезнатите лица ќе биде подобро да ги поднесат релевантните документи до обвинителството, за да може да се утврди вистината, рече Шљивар. 
Според шефот на обвинителството, од 14-ти јануари досега поднесени се 13 нови обвиненија поврзани со наводни злосторства против етничките Срби и се очекува да започнат официјалните судски процеси за истите. (Дневни аваз, ПБС БиХ, РТРС - 13/05/06)
