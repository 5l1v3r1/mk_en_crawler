17/12/2007
АНКАРА, Турција -- Католички свештеник од Италија беше повреден во нападот во западна Турција во неделата (16-ти декември), последен од серијата напади против христијаните во земјата. Деветнаесетгодишно момче го прободил отец Адријано Франчини во стомакот по расправијата во врска со религијата во црквата Св.Антоан во Измир. Свештеникот ја води црквата Св.Богородица во Ефес. Локалните медиуми објавија дека тој е опериран и дека не се наоѓа во животна опасност. 
Во февруари 2006 година еден друг италијански свештеник -- Андреа Санторе -- беше убиен од страна на турските националисти во црноморскиот крајбрежен град Трабзон. Во април оваа година членовите на една ултранационалистичка организација нападнаа христијанска издавачка куќа во градот Малатја во источна Турција, убивајќи три лица. (Заман - 17/12/07; РИА Новости, АФП, ДПА, Хабертурк, новинска агенција Анадолу, АП, НТВ, Ројтерс - 16/12/07)
