01/11/2010
Од Јусуф Рамадановиќ за Southeast European Times во Сараево– 01/11/10
 SETimes: Ова е 50-годишнината на МЕСС. Можете ли да ни кажете нешто за историјата на фестивалот и како тој започна? 
 Дино Мустафиќ: МЕСС беше основан во 1960 од страна на група на млади, талентирани луѓе, уметници, предводени од Јурислав Корениќ. Фестивалот беше замислен како осврт-настан на југословенскиот театар. Сепак, она што е импресивно, барем за мене ... е неговата врска со светот, со светот на културата, со тогашната авангарда, и желбата за некои нови, истражни и радикални театарски теми и форми.
Оттогаш, фестивалот се промени и еволуираше. По војната, фестивалот стана меѓународен, но го задржа својот авангарден, експериментален дух, како и многу високите уметнички стандарди утврдени од страна на неговите основачи.
Лојалноста на публиката што израсна со МЕСС, но исто така и на новата, млада публика, укажуваат на тоа дека она што го правиме е добро и дека овој фестивал има иднина. 
Мотото на овогодинешното педесето издание на МЕСС е "вечно млад", бидејќи ние во МЕСС верувам во ова, како и дека најдобрите години на овој фестивал допрва доаѓаат. 
 SETimes: Колку претстави имате оваа година, колку театарски групи и од кои земји доаѓаат тие? Кои се местата на одржување на фестивалот?. 
 Мустафиќ: Оваа година, фестивалот МЕСС ќе биде домаќин на околу 600 гости од 15 земји (Хрватска, Србија, Црна Гора, Македонија, Словенија, Италија, Чешка, Словачка, Романија, Белгија, Германија, Велика Британија, Шпанија, Холандија, Полска) и ќе бидат прикажани повеќе од 50 претстави, концерти, работилници, изложби и други настани.
Фестивалот е поделен на главна програма, идниот МЕСС и програмата на студентите Меѓународна размена на млади дејци берза (МРМД), детски МЕСС, ОФФ МЕСС и работилници.
Исто така, драмите „Црвено", во режија на Мартин Кочовски и „За љубовта", во режија на Паоло Маџели, се резултат на една копродукција во рамките на програмата Нова европска театарска акција. Сето ова ќе биде прикажано во два града, Сараево и Зеница, на девет локации.
 SETimes: Можете ли да издвоите некои посебни претстави оваа година? Дали МЕСС нуди претстави за деца? 
 Мустафиќ: Ние сме особено возбудени што сме домаќини на повеќето модерни театарски творци во Европа и пошироко. Кога го велам ова, јас првенствено мислам на Френк Кастроф, кој оваа година ја доби наградата Златни ловорови венци за својот придонес во театарската уметност, за неговиот севкупен како за нашиот фестивал, така и за театарската уметност воопшто. 
Јас исто така мислам и на претставата на Вилијам Доколомански „Чекалница", Андриј Золдак, чија претстава "Животот со идиот" го отвора фестивалот и претставата "Последната лента на Крап“, во режија на еден од најголемите режисери на денешницата, Боб Вилсон, кој исто така глуми во оваа драма.
Оваа година, го организиравме детскиот МЕСС, затоа што верувам дека е исклучително важно да се задржи континуитетот на програмата за најмладата публика, бидејќи ова, исто така, има своја едукативна улога. 
Верувам дека со оваа програма ќе се зголеми бројот на публиката која ќе ги гледа претставите во иднина. Најмладата публика ќе има можност да види шест претстави. 
 SETimes: Како е МЕСС финансиран и организиран, и кое е, според вас, значењето на фестивалот за Сараево и Босна и Херцеговина?
 Мустафиќ: Фестивалот МЕСС е јавна установа, и како таква, таа е финансирана од државниот буџет, и секако, врз основа на великодушната поддршка од нашите покровители и спонзори. За жал, буџетот за оваа година е најнизок во изминатите 14 години. 
И покрај сите олеснителни околности, преку упорноста на луѓето вклучени во организацијата на фестивалот, успеавме да направиме една високо-квалитетна програма со различна содржина.
Фактот дека успеавме во тоа и покрај немарниот, а јас би рекол неодговорниот, анти-цивилизациски пристап на нашата влада кон уметноста и културата воопшто е вистинско мало чудо, и јас сум среќен што ова чудо се случи во Сараево. 
 SETimes: Која е вашата порака и пораката на фестивалот до граѓаните на Сараево и на светот? 
 Мустафиќ: Низ својата долга историја, фестивалот се осврна на различни теми, но неговата порака во суштина од секогаш била иста, а таа вели дека уметноста, вистинската уметност - не она што често се продава како уметност, а во исто време е само забава - е токму она што нас не прави луѓе. 
Тоа е она што не прави почовечни, затоа што ни дозволува да се истражиме себе си, нашите човечки длабочини, охрабрувајќи не да се соочиме со нашите стравови, овозможувајќи ни да веруваме дека утопиите се можни и, можеби најважно, овозможувајќи ни да ја споредиме нашата перцепција на светот со перцепциите на другите луѓе. 
