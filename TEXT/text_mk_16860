06/11/2006
БУКУРЕШТ, Романија -- Најголемата опозициска Социјалдемократска партија (ПСД) ќе одржи вонреден конгрес на 10-ти декември за избор на водачи и промени во политиката. Претседателот на ПСД Мирчеа Џоана во петокот (3-ти ноември) за новинарите изјави дека конвенцијата во декември ќе има за цел да се рационализира организационата структура на ПСД. 
Во другите вести, околу 500 луѓе се собраа во Иаси во саботата, во знак на поддршка за новиот политички проект, Либералната платформа, која ја започна Теодор Столојан, поранешен водач на Национал-либералната партија (НЛП). Тој пред неколку недели беше избркан од партијата поради конфликтите со актуелните партиски водачи. Во своето обраќање пред поддржувачите, Столојан повторно ја критикуваше политиката на ПНЛ и премиерот Калин Попеску Таричеану, и повика на предвремени избори. (Зиуа - 06/11/06; Meдиафакс - 04/11/06)
