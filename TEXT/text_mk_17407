23/05/2007
БЕЛГРАД, Србија -- Премиерот Воислав Коштуница доцна во понеделникот (21-ви мај) рече дека неговата влада ќе вложи повеќе ресурси за пронаоѓање и апсење на воениот командант на босанските Срби, Ратко Младиќ, и другите бегалци од лицето на правдата. Во неговото најексплицитно ветување за соработка Коштуница рече дека обвинетите „треба да се лоцираат, уапсат и предадат на Хашкиот трибунал“. ЕУ го постави апсењето на Младиќ како услов за потпишувањето на Спогодбата за стабилизација и асоцијација со Србија. 
Во другите вести, српската полиција пресече голема криминална група за која се верува дека крадела луксузни автомобили во Западна Европа и истите ги продавала на Блискиот Исток. Единаесет осомничени беа уапсени во Белград, а уште седум други во другите српски градови. (Блиц, Данас - 23/05/07; AП, УПИ, РТС - 22/05/07)
