22/06/2005
СОФИЈА, Бугарија -- Само неколку дена пред парламентарните избори на 25-ти јуни, новите анкети покажуваат дека националистите имаат добра шанса да го исполнат изборниот праг од 4 отсто за добивање на места во новиот законодавен дом. Резултатите на последната анкета на „Алфа рисрч“ беа презентирани во вторникот (21-ви јуни). Тие покажуваат дека коалицијата на Бугарската национална алијанса, во која учествува и националистичката ВМРО, ќе освојат 5 отсто од гласовите, додека една друга формација -- новоформираното екстремистичко националистичко движење наречено „Напад“, предводено од страна на локалниот новинар Волен Сидеров -- би можело да освои 4,5 отсто од гласовите. Едно друго истражување на агенцијата „АПХИС“ покажа во многу слични резултати.
Во другите вести, еден бугарски војник, критично повреден кога неговото оклопно возило се преврти и потона во ирачки канал минатата недела, почина. Двајцата други во возилото беа убиени. (Дневник, Монитор, Сега - 22/06/05; Медиапул, АФП - 21/06/05)
