21/08/2007
Tурција остро одговори на забелешките на новоназначената кипарска министерка за надворешни работи, Ерато Козаку Маркулис, која рече дека клучот за кипарското прашање е во рацете на турската војска, а не во рацете на политичките водачи во земјата. Во изјавата, турското Министерство за надворешни работи рече дека Маркулис нема право да „дава мислења и оценки“ за домашните прашања во Турција, ниту да ги критикува турските вооружени сили. Маркулис, од својата страна, рече дека „ќе продолжи да го говори јазикот на вистината“ во врска со ова прашање.
*** 
Шефот на мисијата на ОБСЕ во Maкедонијa, амбасадорот Џорџо Радикати, во вторникот (14-ти август) се состана со министерот за локална самоуправа на земјата, Абдураман Мемети. Тој вети континуирана поддршка на ОБСЕ за процесот на децентрализација. 
*** 
Германскиот амбасадор во Босна и Херцеговинa (БиХ), Мајкл Шмунк, рече дека најважна цел во уставната реформа треба да биде создавањето на една нација. Сите граѓани треба да се идентификуваат со БиХ без оглед каде живеат, рече тој. Другите цели вклучуваат воспоставување земја која се вклопува во ЕУ и создавање на поефикасна држава, додаде Шмунк. 
*** 
Новиот американски амбасадор во Србијa, Камерон Мунтер, ги презеде должностите во средата (15-ти август). „Нашата мисија е да работиме за Србија која е просперитетна, безбедна, демократски и целосно интегрирана во евроатланските институции“, рече Мунтер. „Ние сме посветени на помошта Србија да стане дел од Европа цела, слободна и мирна.“ 
 *** 
Александра Пападопулос е новата грчка aмбасадорка во Maкедонијa. Таа му ги предаде акредитивните писма на македонскиот министер за надворешни работи, Антонио Милошоски, во средата (15-ти август). Таа ја замени Дора Гросоманиду, која беше повлечена во Атина откако за Фајненшал тајмс изјави дека Грција „мора да се соочи со новата реалност“ во врска со спорот околу името со Македонија. 
 *** 
Хрватскиот министер за надворешни работи, Јадранка Косор, во петокот (10-ти август) се состана со пензионираниот католички надбискуп од Вашингтон, кардинал Теодор МекКарик. Тие разговараа околу ситацијата на Хрватите што живеат во Босна и Херцеговинa (БиХ). Косор рече дека Хрватска го поддржува политичкиот систем во БиХ и признава три констутивни народи. МекКарик треба да ја посети БиХ, каде што ќе се состане со локалните, државните и верските претставници. 
(Разни извори – 14/08/07-21/08/07) 
