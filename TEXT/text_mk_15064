01/02/2006
ТЕТОВО, Македонија -- Опозициската Демократска партија на Албанците (ДПА) конечно реши да стави крај на бојкотот и да се врати во парламентот, објави во вторникот (31-ви јануари) централниот одбор на ДПА. Партијата одбиваше да учествува во работата на парламентот од минатиот април, во знак на протест поради, како што вели, фалсификатот на последните локални избори. Одлуката за враќање во парламентот следеше по состанокот претходно оваа недела помеѓу водачите на ДПА и американскиот амбасадор во Македонија, Џилијан Миловановиќ.
Во другите вести, САД донираа 14 воени возила за македонската армија. Властите велат дека донацијата е дел од програмата за билатерална соработка. (веб-страница на македонската влада - 01/02/06; A1 TВ - 31/01/06)
