28/09/2010
AТИНА, Грција -- Комесарката за внатрешни работи на ЕУ, Сесилија Малмстром, во понеделникот (27-ми септември) рече дека Европската комисија (ЕК) ќе обезбеди финансиска помош за Грција да го реформира својот систем на азил. „Ние сме решени да й помогнеме на Грција со пари, но и со инфраструктура и знаење, да изгради модерен систем“, рече Малмстром по состанокот со министерот за заштита на граѓаните, Христос Папуцис во Атина. Во исто време, таа рече дека за да се добие таква помош, Грција мора да ја подобри својата административна способност за управување со средства и спроведување на реформите. (AФП, веб-страница на Европската комисија, АНА-МПА - 27/09/10)
