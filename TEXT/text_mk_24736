05/12/2008
СТОКХОЛМ, Шведска -- Министерството за правда во четвртокот (4-ти декември) го отфрли второто барање за помилување на поранешната претседателка на Република Српска Билјана Плавшиќ, која одлежува 11-годишна казна за воени злосторства. Хашкиот трибунал за воени злосторства ја осуди Плавшиќ во 2003 година, откако таа призна дека имала главна улога во кампањата за прогон на Хрватите и муслиманите за време на конфликтот во периодот 1992-1995 година во Босна. Плавшиќ побара предвремено ослободување од шведскиот затвор Хинсеберг поради нејзината возраст, влошената здравствена состојба и лошите услови во затворот.
Во другите вести од четвртокот, италијанскиот генерал мајор Стефано Кастањото ја презеде командата на ЕУФОР, на официјалната церемонија во Сараево. Кастањото го замени шпанскиот генерал мајор Игнацио Мартин Вилален, кој го заврши својот едногодишен мандат како командант. (AФП, Бета, РТС, Б92, Фена, Босниа њус, ЕУБизнис, Ксинхуа - 04/12/08)
