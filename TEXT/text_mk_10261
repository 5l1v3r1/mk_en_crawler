27/10/2004
ПРИШТИНА, Косово, Србија и Црна Гора -- Косовскиот претседател Ибрахим Ругова во вторникот (26-ти октомври) изјави дека очекува наскоро во покраината да бидат воспоставени новите институции. Неговиот коментар беше даден по состанокот помеѓу шефот на УНМИК, Сорен Јесен-Петерсен и претседателот на водечките етнички албански партии. Демократската лига на Косово (ЛДК) на Ругова на парламентарните избори во саботата освои 45 отсто од гласовите, неуспевајќи да добие апсолутно мнозинство. Тој рече дека ЛДК ги разгледува можните сценарија за коалиција. Хашим Тачи, чија Демократска партија на Косово беше втора, со освоени 28 отсто од гласовите, по разговорите изјави дека се залага за формирање широка коалиција и мултиетничка влада. Новиот парламент мора да биде конституиран во рок од 30 дена по објавувањето на финалните резултати. (Косова лајв, Бета, Танјуг - 26/10/04)
