11/01/2010
ПРИШТИНА, Косово -- Министерката за правда, Некибе Кељменди, во саботата (9-ти јануари) го повика целиот персонал од судот во северна Митровица да се врати на своите работни места. Позициите кои ги држат Србите треба да се задржат, дури и ако тие одбиваат да работат со Албанци, рече Кељменди на состанокот на владата. Таа, исто така, инсистираше на тоа дека сите албански обвинители и судии треба да имаат специјален превоз со автобус од јужниот до северниот дел на поделениот град. Судот во северниот дел, каде што доминира српското население, престана да функционира по еден месец откако Косово прогласи независност од Србија во февруари 2008 година. (Eкспрес - 11/01/10; Клан Косова - 09/01/10)
