02/03/2011
ТИРАНА, Албанија -- Албанските власти и американските дипломати во вторникот (1-ви март) отворија центар за даночните обврзници, спонзориран од САД, кој се очекува да им служи на половина од претпријатијата што работат во земјата. УСАИД претходно воведе едношалтерски систем за регистрирањето претпријатија. Американскиот амбасадор Александер Арвизу рече дека новиот центар претставува пример за соработката со албанската влада во реформирањето на јавната администрација, што ќе ја подобри бизнис климата и ќе ја зајакне борбата против криминалот и корупцијата. (ВоА, Балкан веб, Шекули - 01/03/11)
