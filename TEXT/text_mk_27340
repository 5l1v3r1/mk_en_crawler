01/11/2009
САРАЕВО, Босна и Херцеговина (БиХ) -- Премиерот на Република Српска (РС) Милорад Додик во петокот (30-ти октомври) објави дека се повлекува од разговорите за уставние реформи, чија цел е забрзување на пристапот на БиХ во ЕУ и во НАТО. Додик ја отфрли серијата реформи предложени од ЕУ и Соединетите Држави, опишувајќи ги како „неуставни и насочени против Србите“. Во петокот тој организираше состанок во Бања Лука, на кој покани истакнати политичари да продолжат со дијалогот во врска со прашањата кои се сметаат важни за функционирањето на државата. Но, сите владини партии на државно ниво, како и повеќето опозициски партии го бојкотираа состанокот. Само државниот премиер Никола Шпириќ, член на Сојузот на независнисте социјалдемократи на Додик, и три многу мали партии се појавија на состанокот. За споредба, седум од најголемите муслимански, хрватски и српски партии учествуваа на двата круга разговори предводени од ЕУ и САД во кампот Бутмир, во близина на Сараево, во октомври. (Дневни аваз, РТРС - 30/10/09)
