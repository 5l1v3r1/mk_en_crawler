27/05/2008
БРИСЕЛ, Белгија -- Европскиот совет се надева дека Србија ќе формира проевропска влада која „ќе се вклучи конструктивно во Процесот на стабилизација и асоцијација (ДСА)“, се вели во изјавата објавена по состанокот на министрите за надворешни работи на ЕУ во понеделникот (26-ти мај) во Брисел. „Советот потврдува дека Србија ќе може да напредува на својот пат кон ЕУ, вклучително и да добие кандидатски статус, откако ќе бидат исполнети потребните услови.“
Српскиот министер за надворешни работи, Вук Јеремиќ, по состанокот изјави дека влада заснована на проевропските вредности -- формирана од коалициите предводени од Демократската партија и Српската социјалистичка партија -- би била апсолутно прифатлива за ЕУ. Тој додаде дека партиите што бараат поништување на ДСА се проблем во очите на Унијата. (Блиц, Данас - 27/05/08; Бета, Б92, РТС, АП - 26/05/08)
