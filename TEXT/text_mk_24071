17/06/2009
БЕРЛИН, Германија -- Турција не е подготвена да направи какви било отстапки во преговорите за членство во ЕУ, рече турскиот министер за надворешни работи, Ахмет Давутоглу, во вторникот (16-ти јуни), по разговорите со својот германски колега Франк-Волтер Стајнмаер во Берлин. „Нашата цел е полноправно членство. Турција не разгледува друга алтернатива“, изјави тој на заедничката прес-конференција по состанокот. Двајцата министри, исто така, разговараа околу начините за зајакнување на билатералните врски и плановите за воспоставување германско-турски универзитет во Истанбул. Германскиот канцелар Ангела Меркел и францускиот претседател Никола Саркози неодамна ја отфрлија идејата за полноправно членство за Турција и наместо тоа повикаа на „привилегирано партнерство“. (Новинска агенција Анадолу, Заман, ДПА - 16/06/09)
