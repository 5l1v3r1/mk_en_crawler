25/05/2007
ВАШИНГТОН, САД -- Во соопштението од четвртокот (24-ти мај) Стејт департментот изрази разочараност поради тоа што тридневните разговори со посредство на ОН помеѓу босанскиот член на претседателството на Босна и Херцеговина (БиХ) Харис Силајџиќ и премиерот на Република Српска (РС) Милорад Додик, не дадоа резултати. САД одбија да обвинат која било страна, велејќи дека ниту една од страните не била подготвена за компромис. Разговорите во Вашингтон имаа за цел да се постигне напредок во процесот на реструктуирање на полицијата и другите клучни реформи потребни за Спогодбата за стабилизација и асоцијација помеѓу БиХ и ЕУ. САД предложија, делумно, промена на името на РС во Република на Србите, Босанците и Хрватите, за подобро вклучување на сите заедници во ентитетот. (Дневни аваз, Независне новине - 25/05/07; РТРС, ВОА, соопштение за печатот на американскиот Стејт департмент, Ројтерс - 24/05/07)
