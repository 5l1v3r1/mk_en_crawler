11/05/2011
TИРАНА, Албанија -- Тим набљудувачи на ОБСЕ ги опиша локалните избори на 8-ми мај во Албанија како натпреварувачки и транспарентни, но одржани во поларизирана средина. Во својот прв извештај од вторникот (10-ти мај), набљудувачите рекоа дека главните политички партии не го почитувале изборниот процес, што имаше негативно влијание врз спроведувањето на процесот. „Некои аспекти поставија основа за напредок во иднина. Но, за жал, двете најголеми политички партии [владејачката Демократска партија и главната опозициска Социјалистичка партија] уште еднаш ја злоупотребија својата улога во спроведувањето на изборите и продолжија со својата политичка борба“, рече шефот на набљудувачката мисија, Џонатан Стонстрит, на конференцијата. Во меѓувреме, набљудувачите од Конгресот на Советот на Европа го поздравија мирниот изборен процес, но искажаа загриженост за екстремната политичка поларизација. (ВоА, Топ ченал, Шекули, Балкан веб - 11/05/11)
