22/06/2009
БУКУРЕШТ, Романија -- Најголемата опозициска партија, Национал-либералната партија (ПНЛ), планира да поднесе иницијатива за гласање недоверба на владата во врска со амандманите на кривичната и граѓанската постапка. Водачот на партијата, Крин Антонеску, во неделата (21-ви јуни) рече дека ПНЛ одлучила да дејствува откако владата објавила дека ќе ги одобри предлог-законите. Но, ПНЛ детално ги испитува и другите политики. „Ова ќе биде гласање за цензура на целата активност на владата во изминатите шест месеци“, рече Антонеску. Најважните амандмани на кривичниот законик се однесуваат на митото и судирот на интереси. Невладините и други групи го критикуваа амандманскиот процес поради тоа што ја исклучи јавната дебата. (Јурналул национал, Романија либера - 22/06/09; Meдиафакс - 21/06/09)
