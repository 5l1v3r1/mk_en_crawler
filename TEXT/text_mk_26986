05/11/2009
ХАГ, Холандија -- Трибуналот на ОН за воени злосторства во четвртокот (5-ти ноември) одлучи да назначи адвокат кој ќе го застапува Радован Караџиќ ако тој одбие да се појави пред судот. Воениот водач на босанските Срби е обвинет за геноцид и воени злосторства, но го бојкотираше почетокот на своето судење минатата година и досега одбива да се изјасни. Рочиштата се сега одложени до 1-ви март 2010 година.
Караџиќ, кој моментно самиот се застапува, ќе „се откаже од своето право на самозастапување“ ако продолжи да ги попречува рочиштата кога тие ќе продолжат, напиша во одлуката судијата кој претседава со процесот, О-Гон Квон. Другиот главен обвинет за воени злосторства кој самиот се застапуваше, поранешниот југословенски претседател Слободан Милошевиќ, почина од срцев удар во притворот на Трибуналот, за време на судскиот процес кој се одолговлече со години. (AП, АФП, ББС, Танјуг)
