23/12/2004
ТИРАНА, Албанија -- Министерот за надворешни работи на Србија и Црна Гора, Вук Драшковиќ, во средата (22-ри декември) се состана со својот албански колега, Кастриот Ислами, при што рече дека го поддржува дијалогот со косовската Влада, додавајќи дека српската Влада ги почитува резултатите на слободните избори во провинцијата. Коментирајќи во врска со назначувањето на Рамуш Харадинај за премиер на Косово, Драшковиќ рече дека ако Хашкиот трибунал го обвини Харадинај, меѓународната заедница и самиот Харадинај ќе ги почитуваат меѓународните закони. Драшковиќ се состана и со премиерот Фатос Нано, кој рече дека билатералните врски треба да се зајакнат со цел да се покаже посветеноста на двете земји на регионалната стабилност и евро-атланската интеграција. (ATA, Танјуг - 22/12/04)
