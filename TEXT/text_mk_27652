26/09/2010
AТИНА, Грција -- Полицијата се судри со камионџиите што протестираа во петокот (24-ти септември), откако демонстрантите се обидоа да ги спречат работниците да ги растоварат бродовите на пристаништето Пиреја. Околу 150 камионџии, кои се собраа на пристаништето утрото, се обидоа да ги спречат камионите полни со стока да излезат од бродовите, фрлајќи камења на полицијата, која употреби солзавец да ги растера. Нема извештаи за повредени или уапсени. Синдикатите во секторот во петокот објавија дека го отфрлиле компромисот предложен од владата и рекоа оти ќе продолжат со протестите кои почнаа на 13-ти септември. Камионџиите не се задоволни со законот усвоен од парламентот во средата, со кој нивниот сектор се отвора за конкуренција. (AП, АФП - 24/09/10)
