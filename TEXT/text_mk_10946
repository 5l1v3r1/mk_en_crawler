31/07/2005
СОФИЈА, Бугарија -- Претседателот Георги Парванов во петокот (29-ти јули) предупреди дека последните политички настани би можеле да влијаат врз плановите за членство во ЕУ. На состанокот со водачите на синдикатите во Софија, Парванов рече дека тековната владина криза и парламентарните конфликти ќе ја намалат довербата на јавноста во поголемите партии и би можеле да имаат долгорочни последици, како на пример да го попречат влезот во ЕУ, моментно закажан за јануари 2007 година. Социјалистичката партија беше прва на изборите на 25-ти јуни, но парламентот минатата година ја отфрли нејзината листа за членови на владата. Парванов вели дека сега тој ќе й го додели мандатот на втората партија, НДС-II. Во петокот водачот на НДС-II, Симеон Саксобурготски, рече дека нема да побара втор мандат за премиер. Тој, исто така, побара од партијата внимателно да ги разгледа коалициските сценарија пред да го прифати мандатот, што се очекува да го добие следнава недела. (Сега - 30/07/05; бТВ, Медиапул - 29/07/05)
