30/05/2007
БЕЛГРАД, Србија -- Република Српска (РС) и Србија велат дека ќе ги интензивираат напорите и редовно ќе разменуваат информации во врска со евентуалните локации на бегалците обвинети за воени злосторства, вклучувајќи ги и Ратко Младиќ и Радован Караџиќ. Министерот за внатрешни работи на РС, Станислав Чадо, во вторникот (29-ти мај) во Белград се состана со Расим Љајиќ, претседателот на српскиот национален совет за соработка со Трибуналот на ОН за воени злосторства. Тие истакнаа дека таквата соработка е приоритет за српската влада и владата на РС. 
Во другите вести од вторникот, високиот претставник во Босна и Херцеговина (БиХ), Кристијан Шварц-Шилинг, ги замрзна финансиските средства на четирите најголеми партии во Федерацијата на БиХ -- ХДЗ БиХ, ХДЗ 1990-ХЗ, СДА и СБиХ. Партиите се казнети заради тоа што не постигнаа согласност за нова влада во кантонот осум месеци по општите избори. (Дневни аваз, Независне новине - 30/05/07; Фена, РТРС, НТВ Хајат - 29/05/07) 
