27/02/2006
БРИСЕЛ, Белгија -- Шефот за надворешна политика на ЕУ, Хавиер Солана, во неделата (26-ти февруари) й препорача на Црна Гора да ги прифати предложените услови за престојниот референдум за независност. ЕУ предложи републиката да стане независна ако најмалку 50 отсто од регистрираните гласачи излезат на гласање и ако 55 отсто од нив ја поддржат оваа иницијатива. Црногорската влада сака гласањето да биде успешно ако има одѕив од 51 отсто и ако 41 отсто од регистрираните гласачи ја поддржат независноста. Опозицијата во Подгорица, која сака земјата да остане во лабава заедница со Србија, го прифати предлогот на ЕУ. Солана вели дека прифаќањето на условите на ЕУ ќе претставува гаранција за меѓународната поддршка за резултатите. (FT.com- 27/02/06; Интернешнал хералд трибјун - 26/02/06) 
