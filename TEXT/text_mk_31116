06/02/2011
ВИЕНА, Австрија -- Поранешниот хрватски премиер Иво Санадер, кој е во моментов во притвор во Салзбург, во петокот (4-ти февруари) повторно ги негираше обвинувањата за перење пари. Сослушувањето на Санадер од страна на австриските антикорупциски обвинители траеше повеќе од пет часа. Тиролската банка поднесе извештај минатиот декември во кој се тврдеше дека на банкарската сметка на Санадер и на сметката не еден негов член на семејството има 1,3 милиони евра. Австрискиот адвокат на Санадер, Вернер Супан, рече дека неговиот клиент ги заработил парите како бизнисмен пред да се вклучи во политиката. Санадер беше уапсен на 10-ти декември во Австрија, врз основа на меѓународната потерница што ја издаде Хрватска. (ХРТ, Хина, tportal.hr - 04/02/11)
