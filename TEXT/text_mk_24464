08/04/2009
БЕЛГРАД, Србија -- Владата во вторникот (7-ми април) претстави серија строги мерки со цел намалување на буџетскиот дефицит на земјата за една милијарда евра и исполнување на условите на ММФ. Премиерот Мирко Цветковиќ рече дека владата планира намалување на јавната администрација за 10 отсто, што значи дека околу 8.000 работници ќе ги загубат своите работни места. Владата стави мораторум на вработување и воведе замрзнување на платите. Владините мерки, исто така, вклучуваат дополнителни даноци на државните плати, бензинот и луксузната стока, како што се јахтите и скапите автомобили. Цветковиќ рече дека 85 отсто од фискалните измени ќе дојдат од намалувањата на трошоците и 15 отсто од даноците, што значи дека тоа ќе има мало влијание врз домашниот приход и нема да го поткопа животниот стандард. (Tанјуг, Бета, Б92, Фонет, Блиц - 07/04/09)
