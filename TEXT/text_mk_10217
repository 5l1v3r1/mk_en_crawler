28/10/2004
АНКАРА, Турција -- Националниот совет за безбедност се состана во средата (27-ми октомври) на разговори поврзани со кандидатурата на земјата за членство во ЕУ. Ова е прва седница на советот со цивил -- Мехмет Јигит Алпоган -- на позицијата генерален секретар. Советот издаде специјална декларација во која ја повикува Унијата за Турција да ги примени истите критериуми што важеа за другите земји. 
Исто така во средата, претседателот на турскиот Парламент, Булент Аринч, изјави дека на 17-ти декември „Европа е пред тест за демократија“, кога ќе донесува одлука дали да започне разговори за пристап со Турција. Неговиот коментар беше даден по разговорите со неговиот португалски колега Мота Амарал, кој се наоѓа во посета на земјата. (НТВ - 28/10/04; Turks.US - 27/10/04)
