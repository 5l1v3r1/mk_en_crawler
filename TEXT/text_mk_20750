08/01/2008
КАИРО, Египет -- Генералниот директор на Меѓународната агенција за атомска енергија (ИАЕА), Мохамед Ел Барадеи, во понеделникот (7-ми јануари) предупреди дека терористите на Ал каеда можеби подготвуваат нуклеарна или радиоактивна мрежа во која се вклучени и можни радиоактивни материјали шверцувани од Романија, Украина и Узбекистан. „Напад на еден главен град, како на пример Лондон или Каиро, би можел да биде ноќна мора, полоша од нападите на 11-ти септември во САД“, рече Ел Барадеи во интервјуто за каирскиот весник Ал Хајат. Тој додаде дека има информации оти радиоактивните материјали се испраќаат од земји на поранешниот СССР и Источна Европа, меѓу кои и Романија. Како одговор на ова, портпаролот на Романската разузнавачка служба, Мариус Беркару, за Медиафакс изјави дека „Романските разузнавачки служби немаат информации дека некои елементи на Ал каеда или нејзините ограноци, изразиле интерес за купување радиоактивни материјали од Романија“. (Котидианул - 08/01/08; Медиафакс, Hotnews.ro, Реалитатеа ТВ - 07/01/08)
