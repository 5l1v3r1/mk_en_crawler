30/12/2009
ПРИШТИНА, Косово -- Новоформираното собрание на општина Грачаница, во која живее претежно српско население, ја одржа својата прва седница во вторникот (29-ти декември), по ноемвриските локални избори. Градоначалникот Бојан Стојановиќ рече дека е среќен што ја презема должноста и ја поздрави поддршката на Приштина. Независната Либерална партија има мнозинство од 12 од вкупно 19 места во локалното собрание, кое го бојкотираат двајца независни членови, кои протестираат поради наводните манипулации во изборниот процес. (РТК, Кохавижн, Топ њус, Клан Косова - 29/12/09)
