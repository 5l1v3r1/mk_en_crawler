10/08/2010
ТИРАНА, Албанијa -- Листата што ја објави Њујорк Пост во понеделникот (9-ти август) откри дека двајца Албанци се меѓу најбараните криминалци на ФБИ. Според весникот, бирото ги идентификувало двајцата како убијци и „кралеви“ на дрогата. Еден од нив е Плаурент Дервишај (37), кој е најбарано лице во Албанија. ФБИ вели дека тој убил еден член на ривалска банда, а ранил двајца други во 1998 година во Албанија. Тој, исто така, се бара за наводно убиство на водачот на ривалска банда со антитенковско оружје на 22-ри август 1999 година во Драч. Властите веруваат дека Дервишај избегал во Соединетите Држави во 2006 година и сега живее во Њујорк. Другиот бегалец е Дукаѓин Николај, кој се бара за учество во криминална организација. Тој е главниот осомничен во синџирот на трговија со дрога од Канада за Њујорк. (Шекули, Топ ченал, Телеграфи, FBI.gov - 09/08/10)
