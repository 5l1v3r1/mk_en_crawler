11/12/2006
Нов хидролошки систем за предупредување е ставен во функција во Романијa, со помош на американската Национална временска служба. Системот на деструктивни води (ДЕСВАТ) обезбедува рано предупредување за поплавите, давајќи им на инспекторите за вонредни состојби доволно време за да преземат заштитни мерки. „ДЕСВАТ ќе ни помогне да го подобриме нашиот капацитет за реагирање, да спасиме животи и да ја намалиме штетата за скоро 30 отсто“, рече министерката за животна средина, Сулфина Барбу. 
*** 
Првата трансплантација на црн дроб од жив донатор во Босна и Херцеговинa (БиХ) беше извршеба во Клиничкиот центар на Универзитетот во Тузла минатата недела. Десетчасовната операција беше извршена на 9-годишно девојче со хроничен хепатитис.
*** 
На 7-ми декември во Софијa беше отворен Центарот за молекуларна медицина и лабораторијата за национална генетика. Објектот, чија изградба чинеше еден милион евра, ќе се фокусира на испитувањата на човечкиот геном. ЕУ обезбеди средства за неговата изградба. 
*** 
На четири албански пристаништа беше инсталирана опрема на Системот за автоматска идентификација (АИС) -- Драч, Валона, Шенѓин и Саранда. Американската влада ја донираше опремата, која ќе им помогне на албанските пристаништа да се усогласат со Меѓународниот кодекс за безбедност на бродовите и пристаништата (ИСПС Кодекс) и полесно да ги идентификуваат бродовите навечер или во услови на слаба видливост. 
*** 
 Хрватскиот телеком оператор Випнет ги објави своите планови за модернизација на својата УМТС мрежа со ХСДПА технологија до крајот на оваа година. Технологијата обезбедува комбинација на ЕДГЕ, УМТС и ХСДПА за побрз пренос на податоци и се смета за важен чекор напред во овозможување на бродбенд интернетот во Хрватска. 
*** 
Академската истражувачка мрежа на Република Српска (РС), САРНЕТ, официјално беше поврзана со европската академска и истражувачка мрежа ГЕАНТ на 7-ми декември. Настанот се случи во рамките на иницијативата финансирана од ЕУ, СЕЕРЕН 2, која има за цел да овозможи достап до иновативните технологии и услуги за истражувачите, предавачите и научниците низ цел Балкан. 
 (Разни извори 04/12/06-11/12/06)  
