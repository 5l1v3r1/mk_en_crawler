06/05/2005
ПРИШТИНА, Косово, Србија и Црна Гора -- Косовската влада и УНМИК побараа од меѓународната заедница да донира средства за реконструкција на порано најголемата ромска населба во Југославија. Ромското маало во Косовска Митровица беше уништено во одмазничките напади по завршувањето на конфликтот во 1999 година. Околу 800 негови поранешни жители сé уште живеат во камп под заштита на војниците на КФОР. Премиерот Бајрам Косуми во четвртокот (5-ти мај) на дипломатите им рече дека проблемот е хуманитарен, а не политички. Косовската влада одвои 200.000 евра за реконструкцијата која според проценката на УНМИК ќе чини неколку милиони евра. Бегалците одбија да се населат на друго место во покраината. (Ројтерс - 05/05/05)
