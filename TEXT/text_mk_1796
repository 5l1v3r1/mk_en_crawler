28/11/2012
Грчкиот синџир за играчки и за домашни производи планира да влезе нароманскиот пазар на кој намерава да отвори осум продавници до 2016 година, известија романските медиуми во петокот (23. ноември). Компанијата поседува парцела во Букурешт и се надева дека ќе може да ги отвори своите први продавници таму во 2014 година. Џамбо работи во Грција, Бугарија, Кипар, Македонија и во Албанија.
*** 
Во петокот (23. ноември) Рускиот министер за финансии, Антон Силуанов објави дека Русија ќе ѝ даде на Србија  кредит од 800 милиони долари. Заемот ќе има годишна каматна стапка од 4,1 отсто и ќе се користи за изградба на нови железници, за поправка и за купување локомотиви и за други инфраструктурни инвестиции.
*** 
Хрватска ќе инвестира околу 106 милиони евра за повторно заживување на националниот авиопревозник „Кроејша ерлајнс“, објави министерот за транспорт, Синиша Хајдас Дончиќ, во средата (21. ноември). Авиопревозникот кој е во загуба се очекува да ги намали своите трошоци за 41 милиони евра во следните пет години и да ја намали работната сила за 10 отсто, рече министерот.
*** 
Српскиот фискален дефицит е „неодржливо голем“, додека јавниот долг е „значително“ зголемен, објави ММФ минатата средмица, на крајот на мисијата во Белград која траеше една седмица. Претставниците на фондот прогнозираат дека економијата на оваа балканска земја ќе се намали за 2 отсто оваа година поради глобалната финансиска криза, пред да почне срамежливо да заздравува во 2013 година.
*** 
Европската инвестициска банка објави во понеделникот (26. ноември) дека ќе ѝ позајми на Србија 100 милиони евра за српските банки да ги финансираат малите и средно големите претпријатија (МСП) и локалните инфраструктурни проекти. Од банката објавија дека најмалку 70 отсто од средствата ќе бидат за обезбедување на поевтино и долгорочно финансирање на МСП.
*** 
Србија  иTurkey во понеделникот (26 ноември), се договорија да ја зајакнат соработката во областа на економијата и на земјоделието, како и да се обидат да ги зголемат меѓусебните трговија и инвестиции. Ветувањето беше дадено на состанокот меѓу српскиот премиер Ивица Дачиќ и претседателот на Турција Абдула Ѓул во Анкара.
 (Разни извори - 21.11.12 - 28.11.12)  
