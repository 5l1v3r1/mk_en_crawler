13/09/2004
ПОДГОРИЦА, Србија и Црна Гора -- Хрватскиот конзул во Црна Гора, Петар Пољаниќ, во неделата (12-ти септември) ги пофали условите за етничките Хрвати таму, велејќи дека ситуацијата е подобра отколку пред 50, па дури и 100 години. Истакнувајќи дека околу 15.000 Хрвати живеат во Црна Гора, Пољаниќ рече дека за првпат по Втората светска војна, хрватското малцинство е организирано и има своја сопствена партија, Хрватска граѓанска иницијатива. 
Во другите вести, кандидатурата на Хрватска за влез во ЕУ во петокот доби поддршка од Кипар. За време на состанокот во Загреб со хрватскиот колега Миомир Жужул, кипарскиот министер за надворешни работи, Јоргос Јакову, понуди помош преку искуството на својата земја во врска со процесот на пристап. (ХИНА, ХРТ - 12/09/04; АФП - 11/09/04)
