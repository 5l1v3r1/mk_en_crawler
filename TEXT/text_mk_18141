16/07/2007
ПРИШТИНА, Косово, Србија -- Портпаролот на УНМИК, Александар Иванко, во неделата (15-ти јули) за Б92 изјави дека и покрај тоа што сите го поддржуваат „Планот А“ -- усвојувањето на резолуцијата за Косово во Советот за безбедност на ОН -- меѓународната заедница има и „План Б“, ако Косово унилатерално прогласи независност. Тој не образложи понатаму, но предупреди за зголемените тензии помеѓу косовските Албанци нетрпеливи околу процесот.
На својата седница во петокот, косовската влада ги негираше шпекулациите дека поделбата на покраината може да ги реши прашањата. Портпаролот на владата, Бедри Гаши, ја отфрли можноста за какви било измени на косовските територијални граници. (Кохајонe - 16/07/07; Б92, Telegrafi, RTK, RFE, Balkanweb, Kosovalive - 15/07/07)
