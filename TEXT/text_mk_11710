20/05/2005
САРАЕВО, Босна и Херцеговина (БиХ) -- БиХ нема да добие зелено светло за почеток на преговорите за Договорот за стабилизација и асоцијација, објави директорот на канцеларијата на ЕУ за Западен Балкан, Рајнхард Фрибе, за време на посетата на Сараево во четвртокот (19-ти мај). Шестиот состанок на Консултативната комисија на ЕУ и БиХ, што се одржа во Сараево, го потврди постигнатиот напредок во голем број области, но истакна дека земјата не успеала да ги исполни барањата во врска со полициските реформи, како и усвојувањето на закон за национална радио-телевизија. Владата на босанските Срби се спротивствави на плановите за консолидирање на полициските оддели на двата ентитети, додека босанските Хрвати го одолговлекуваат усвојувањето на новиот закон за радиодифузија. 
Високиот претставник Педи Ешдаун, во меѓувреме, потврди дека трите принципи предложени од ЕУ за полициските реформи нема да се променат. Според Ешдаум, штетата би можела да биде ограничена од страна на Парламентот на Република Српска, ако истиот ги прифати овие принципи. (Независне новине - 20/05/05; ОХР, ПБС БиХ, ФЕНА, Ројтерс - 19/05/05)
