24/06/2009
САРАЕВО, Босна и Херцеговина (БиХ) -- Локалните водачи во вторникот (23-ти јуни) ја критикуваа посетата на српскиот претседател Борис Тадиќ на Бања Лука, тврдејќи дека тој изразил поддршка само за водачите на босанските Срби. Бошњачкиот член на трипартитното претседателство Харис Силајџиќ го обвини Тадиќ за нарушување на суверенитетот и територијалниот интегритет на земјата, за време на неговата посета во понеделникот со премиерот на Република Српска Милорад Додик. Според хрватскиот член на претседателството, Жељко Комшиќ, изјавите на Тадиќ претставуваат мешање во внатрешните работи на БиХ.
