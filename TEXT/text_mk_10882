02/09/2004
БЕЛГРАД, Србија и Црна Гора -- Шефот на Националниот совет на Србија и Црна Гора за соработка со Трибуналот на ОН за воени злосторства, Расим Љајиќ, во средата (1-ви септември) изјави дека ќе биде спроведена специјална потрага по воениот командант на босанските Срби од времето на војната, Ратко Младиќ. Претставниците на меѓународната заедница, исто така, би можеле да учествуваат во потрагата, рече Љајиќ. Тој додаде дека потрагата што беше спроведена во изминатиот месец докажа дека се невистинити наводите за тоа каде се наоѓа Младиќ.
Во другите вести, Горан Свилановиќ, водачот на Граѓанскиот сојуз на Србија и поранешен министер за надворешни работи на Србија и Црна Гора, побара од косовските Срби да земат учество на парламентарните избори во покраината на 23-ти октомври. Свилановиќ изјави дека српската Влада треба да го охрабри учеството на изборите, откако меѓународната заедница ќе обезбеди безбедносни гаранции. (Танјуг, НИН, Бета, Б92, ЦП - 01/09/04)
