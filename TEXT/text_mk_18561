13/02/2007
ТИРАНА, Албанија -- Неколку провладини весници во понеделникот (12-ти февруари) објавија фотографии на кои водачот на Социјалистичката партија, Еди Рама, е гол, предизвикувајќи реакции кај опозицијата. Фотографиите, наводно, се од пред 12 години и се сликани на плажа во јужна Франција. По нивното објавување Рама ја обвини Демократската партија (ДП) и претседателот Сали Бериша за „морална деградација“ и мешање во приватниот живот на луѓето. Повеќето опозициски водачи, исто така, го осудија објавувањето на фотографиите, обвинувајќи ја ДП дека користи нефер и опасна тактика пред локалните избори на 18-ти февруари. Хелсиншкиот комитет во Албанија, исто така, даде своја оценка за инцидентот, велејќи дека се нарушени правата на Рама. ДП негира дека Бериша имал каква било врска со скандалот. (Aлбански вести - 13/02/07; A1 TВ, Maкфакс - 12/02/07)
