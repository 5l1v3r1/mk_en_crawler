09/06/2006
ЊУЈОРК, САД -- Српскиот претседател Борис Тадиќ во четвртокот (8-ми јуни) се состана со генералниот сектретар на ОН, Кофи Анан, за време на церемонијата на подигање на српското знаме пред седиштето на ОН во Њујорк. Тие разговараа за идните врски со Црна Гора и за косовското прашање, и особено за безбедносните грижи на Србите во покраината. 
Исто така во четвртокот, Контакт-групата ја повика Србија да го прекине своето „негативно“ влијание врз Србите во Косово. Групата го повика Белград да ги охрабри Србите да стават крај на нивниот бојкот на покраинските институции, повторно да почнат да ги прифаќаат платите од локалната власт и да се вклучат во политичкиот процес.
Во интервјуто за АП, пак, Тадиќ објави дека Србија ќе излезе со предлог за Косово за неколку дена, нудејќи „нешто помеѓу автономија и независност“. Тој додаде дека е оптимист дека може да се постигне „многу креативно решение“. (Блиц, Политика - 09/06/06; AП, Ројтерс, Танјуг, АП - 08/06/06)
