05/09/2010
ЗАГРЕБ, Хрватска -- Владата ги повлече своите контроверзни амандмани на законот за работни односи од парламентарна процедура, објавија медиумите во петокот (3-ти септември). Предложените амандмани ќе имаат шестмесечен краен рок за изготвување нов колективен договор, откако постојниот ќе истече. Потоа, правата на работниците ќе бидат предмет на посебни договори со одделните работодавачи. Како реакција на предлог-законот, синдикатите собраа повеќе од 80.000 потписи потребни за распишување референдум за предложените амандмани. Што се однесува до одлуката за повлекување на амандманите, премиерката Јадранка Косор рече дека владата не сака да наметнува ништо со сила и очекува разговорите со синдикатите да продолжат. (Вечерњи лист - 04/09/10; ХРТ, ХИНA - 03/09/10)
