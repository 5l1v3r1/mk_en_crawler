02/10/2006
БЕЛГРАД, Србија -- ОБСЕ изрази голема загриженост во петокот (29-ти септември) во врска со повторното одобрување од страна на парламентот на контроверзните измени на српскиот закон за радиодифузија. Амбасадорот на ОБСЕ во Србија, Ханс Ола Урстад, рече дека неговата организација жали поради фактот што пратениците ги усвоија истите амандмани, на кои претседателот Борис Тадиќ стави вето на крајот од јули, поради тоа што истите ја поткопуваат независноста на Републичката агенција за радиодифузија, и го загрозуваат принципот на еднаквост во доделувањето на лиценците. 
Во саботата, независното Здружение на српските новинари даде своја оценка за ова, велејќи дека парламентот покажал срамно занемарување на мислењата на претседателот, професионалците во областа, ОБСЕ и Европската комисија. (Бета, Танјуг - 30/09/06; веб-страница на ОБСЕ - 29/09/06)
