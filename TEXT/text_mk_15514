24/09/2006
САРАЕВО, Босна и Херцеговина (БиХ) -- Канцеларијата на високиот претставник (ОХР) во петокот (22-ри септември) објави дека е разгледана нацрт-спогодбата за специјалните паралелни врски, што треба да ја потпишат Република Српска (РС) и Србија и дека е заклучено оти истата е премногу слична со онаа што беше подготвена во 2001 година, која ОХР ја сметаше за прифатлива. Сепак, во изјавата се вели дека ОХР бара дополнително разјаснување во врска со некои делови од договорот, што треба да биде потпишан во вторник во Бања Лука. Бошњачките политичари се спротивставија на договорот и повикаа на интервенција од страна на ОХР. (Независне новинe - 23/09/06; Извори на ОХР - 22/09/06)
