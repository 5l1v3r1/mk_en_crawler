21/05/2010
БУКУРЕШТ, Романијa -- Најголемите синдикати во јавниот сектор се чини дека се подготвени да одржат генерален штрајк на крајот од месецов, откако последниот круг разговори со владата пропадна во четвртокот (20-ти мај). Синдикатите лобираат против плановите за намалување на платите во секторот за 25 отсто, но владините претставници остануваат на својата позиција. Поради тоа штрајкот, најверојатно, ќе ги опфати железничкиот сообраќај и училиштата, заедно со другите сектори кои имаат значајни врски со државата. Ситуацијата стана уште посложена кога шефот на мисијата на ММФ во Романија, Џефри Френкс, посочи дека Фондот може да биде флексибилен, ако владата сака да размисли за нова комбинација мерки за остварување на фискалните цели. (Meдиафакс, Nine o'Clock - 20/05/10)
