19/12/2005
ПАРИЗ, Франција -- Српскиот претседател Борис Тадиќ во понеделник (19-ти декември) треба да пристигне во дводневна посета на Франција, при што, помеѓу другите, ќе се состане и со својот колега Жак Ширак. Во неделата Тадиќ разговараше за косовското прашање со командантот на јужното крило на НАТО, американскиот адмирал Хари Улрих, кој беше во посета на Белград. Тој и Тадиќ се согласија дека КФОР е клучен за стабилноста и безбедноста на покраината. Тие се согласија и дека зајакнувањето на врските помеѓу Србија и НАТО е од суштинска важност во контекст на разговорите за статусот.
Во другите вести, косовскиот премиер Бајрам Косуми во саботата објави дека привремената влада и УНМИК в понеделник ќе потпишат договор за отворање на две нови министерства на покраината -- министерство за внатрешни работи и министерство за правда. (Блиц, Политика, Данас - 19/12/05; Танјуг, Медиапул, бТВ - 18/12/05; Косова лајв, Бета - 17/12/05)
