06/07/2006
СКОПЈЕ, Македонија -- Со повеќе од 99 отсто пребројани гласови, официјалните претставници во четвртокот (6-ти јули) објавија дека на општите избори во средата опозициската ВМРО-ДПМНЕ и нејзините коалициски партнери освоиле 44 места во законодавниот дом од вкупно 120 места. Премиерот Владо Бучковски го призна поразот. Неговата коалиција предводена од социјалдемократите ќе има вкупно 32 пратеници, по што следи коалицијата на етничките Албанци, Демократска унија за интеграција-Партија за демократски просперитет, со 18 места, додека нејзиниот главен опонент, Демократската партија на Албанците, освои 11 пратеници. Останатите места ги освоија неколку помали партии. 
Претседателот на ВМРО-ДПМНЕ, Никола Груевски (35), ги потврди своите планови да ја предводи новата влада. Тој рече дека помеѓу приоритетите на новата влада ќе бидат евроатланската интеграција, економскиот развој и борбата против невработеноста и сиромаштијата. Поголемиот број набљудувачи велат дека изборите биле главно фер и демократски. (ДИК, Дневник, Вечер, Ројтерс, АФП, АП, УПИ, ББС - 06/07/06; Макфакс, А1 ТВ, Телма ТВ - 05/07/06)
