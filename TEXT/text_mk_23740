22/04/2009
AНКАРА, Турција -- Судот во вторникот (21-ви април) осуди двајца градоначалници од прокурдската Партија за демократско општество (ДТП) на десет месеци затвор за ширење пропаганда за терористичката Курдистанска работничка партија (ПКК). Судот пресуди дека Осман Бајдемир, градоначалник на Дијарбакир, најголемиот град во претежно курдскиот југоисточен регион со истото име, и Нехдет Аталај, градоначалник на блискиот град Батман, ги пофалиле милитантите на ПКК нарекувајќи ги „герилци“. Обвинетите го кажаа ова за време на митинг во Дијарбакир во февруари 2008 година.
Во другите вести, вооружен напаѓач отвори оган врз канцеларијата на градоначалникот на Биречик, во југоисточната провинција Санлиурфа, ранувајќи неколку луѓе во вторникот, пред да се предаде. Мажот е, наводно, поранешен општински службеник, кој ја изгубил работата по локалните избори минатиот месец.
Исто така во вторникот, полицијата уапси најмалку 37 осомничен член на Ал-каеда за време на истовремените рации во четири провинции во централна и јужна Турција. Полицијата, исто така, заплени пиштоли и компјутери од осомничените куќи на ќелијата на Ал-каеда. Тие ги притворија повеќето осомничени во јужната провинција Газиантеп. (Новинска агенција Анадолу, Хуријет, Заман, СНН Турк, НТВ, новинска агенција Доган, АП, Ројтерс, АФП, ВОА - 21/04/09)
