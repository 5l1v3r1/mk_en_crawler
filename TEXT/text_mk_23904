21/07/2009
СОФИЈА, Бугарија -- Обвинителката Маргарита Попова, шеф на специјалната единица која ги испитува измамите во врска со фондовите на ЕУ, е избрана за министерка за правда во новата влада, објави во понеделникот (20-ти јули) мандаторот Борис Борисов. Николај Младенов, моментно член на Европскиот парламент (ЕП), ќе го преземе Министерството за одбрана, додаде тој. Борисов рече дека ќе номинира уште еден член на ЕП, Руманија Желева, на позицијата министер за надворешни работи или комесар на ЕУ. Крајниот рок за објавување на владините министри е четврток изутрина. (Нова ТВ, Дарик, БТА, Софиска новинска агенција, Медиапул, БГНЕС, АФП, ДПА - 20/07/09)
