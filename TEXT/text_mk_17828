22/06/2007
САРАЕВО, Босна и Херцеговина (БиХ) -- Независна студија утврди дека најмалку 97.000 луѓе загинале во текот на босанскиот конфликт во периодот од 1992 до 1995 година. Повеќето жртви, 64.036 од нив биле Бошњаци. Вкупно 24.905 биле Срби, 7.788 биле Хрвати, додека останатите биле од другите националности. Објавувајќи го извештајот во четвртокот (21-ви јуни) невладината организација Центар за истражување и документирање, објави дека бројката би можела да се зголеми за 10.000, во текот на понатамошното истражување.
Претходните проценки беа за бројка од околу 300.000, додека најшироко прифатена бројка е 200.000. Според обвинителите на Трибуналот на ОН, бројката е 120.000. Центарот започна истрага во 2004 година, со финансиска помош од неколку извори. (AФП, Независне новине - 22/06/07; Њујорк тајмс, АП, ББС, РТРС, ПБС БиХ - 21/06/07)
