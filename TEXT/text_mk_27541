30/06/2010
ПРИШТИНА, Косово -- Претседателот Фатмир Сејдиу одржа свечена заклетва за 75 судии и обвинители на церемонијата во вторникот (29-ти јуни), на која присуствуваше шефот на Меѓународната цивилна канцеларија, Питер Фејт, и други меѓународни претставници. Сејдиу ги повика судските претставници да бидат професионални, непристрасни и чесни во исполнувањето на своите задачи. Претседателот на Косовскиот судски совет, Енвер Пеци, рече дека процесот на назначување бил фер и транспарентен, но истакна дека не се исполнети сите испразнети места. Во Гњилане, на пример, не беше назначен претседател на окружниот суд поради недостаток на квалификуван кандидат. (Aлсат, Кохавижн, РТК - 29/06/10)
