23/07/2008
БУКУРЕШТ, Романија -- Романија започна истраги за 95 случаи каде што постои сомневање за измама во 2007 година, повеќе од која било друга земја-членка на ЕУ, според годишниот извештај на Европската канцеларија против измамата (ОЛАФ), објавен во вторникот (22-ри јули). Извештајот укажува дека 60 отсто од истрагите отворени во 2007 година се од пет земји-членки -- Романија, Италија, Германија, Бугарија и Белгија. Извештајот на ОЛАФ покрива голем број области, како што се земјоделството, царинскиот транзит, цигарите, предпристапните фондови и структурните фондови. Извештајот на Европската комисија за злоупотребата на средства и судскиот систем во Романија и Бугарија се очекува в среда. (Хотњус, Медиафакс, Агерпрес - 22/07/08)
