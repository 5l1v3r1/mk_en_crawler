23/08/2010
ТИРАНА, Албанија -- Полицијата во Ѓирокастро заплени 60 килограми марихуана во неделата (22-ри август) во автомобил во близина на селото Неправишта и трага по двајца осомничени. Еден од нив е, наводно, од селото Лазарат, главното место за одгледување марихуана во Јужна Албанија. 
Исто така во неделата, полицијата во Ѓирокастро уништи 600 насади марихуана во полињата надвор од Лазарат. Полицијата го уапси наводниот сопственик на полето и трага по уште две лица. Операцијата, наречена Изгрејсонце, е прва во селото, каде што дури и полициските власти не можеа да влезат со години. (Oра њус, Клан, Алсат, Балкан веб, Лајмифундит, Телеграфи - 22/08/10)
