26/10/2008
БЕЛГРАД, Србија -- Вицепремиерот Божидар Ѓелиќ во саботата (25-ти октомври) рече дека Србија ќе стане кандидатка за ЕУ следната година и полноправна членка во 2014 година. „Не постојат револуции преку ноќ во европската интеграција. Ова е долг и макотрпен процес. Но, јас сум исклучително решителен и апсолутно посветен на ова прашање“, изјави Ѓелиќ за весникот „Вечерње новости“. Тој истакна дека главниот обвинител на Хашкиот трибунал за воени злосторства Серж Брамерц следниот месец ќе допатува во Белград и ќе го претстави својот извештај за напредокот на Србија во соработката со Трибуналот -- клучен услов на ЕУ -- во декември. (РТС, Бета, Б92, Вечерње новости, РТРС - 25/10/08)
