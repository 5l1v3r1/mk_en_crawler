29/01/2010
САРАЕВО, Босна и Херцеговина (БиХ) -- Високиот претставник Валентин Инцко во четвртокот (28-ми јануари) рече дека БиХ треба да ги искористи овогодинешните општи избори за да го забрза процесот на интеграција во ЕУ. По состанокот со делегацијата на Европскиот парламент во Сараево, Инцко рече дека локалните политички партии треба да ги концентрираат своите програми на темите поврзани со ЕУ, наместо на националистичка реторика. Тој, исто така, ги критикуваше оспорувањата на Дејтонскиот мировен договор од 1995 година, инсистирајќи истовремено на тоа дека главен приоритет треба да биде визната либерализација. (РТРС, Срна, Фена, БХРТ - 28/01/10)
