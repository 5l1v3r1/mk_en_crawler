09/11/2009
ХАГ, Холандија -- Претседателот на македонскиот парламент, Трајко Велјановски, го увери поранешниот припадник на безбедносните сили Јохан Тарчуловски дека може да смета на поддршката на македонските институции во својот жалбен процес во Хашкиот трибунал за воени злосторства, објави во неделата (8-ми ноември) кабинетот на Велјановски. Тој го посети Тарчуловски во одделот за задржување на обвинети на Трибуналот, Шевенинген. Тарчуловски минатата година беше осуден на 12 години затвор, за воени злосторства извршени врз етничките Албанци за време на рацијата во август 2001 година во селото Љуботен. Другиот обвинет, поранешниот македонски министер за внатрешни работи, Љубе Бошковски, беше ослободен од обвиненијата. (Maкфакс, МИА, Сител - 08/11/09)
