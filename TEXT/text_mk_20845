07/03/2008
АТИНА, Грција -- Новоизбраниот кипарски претседател Димитрис Христофиас во четвртокот (6-ти март) рече дека очекува да се состане со водачот на кипарските Турци, Мехмет Али Талат, некаде помеѓу 17-ти и 24-ти март. На прес-конференцијата за време на посетата на Атина, Христофиас рече дека состанокот ќе биде „истражувачки“, за да можат тој и Талат да ја одредат агендата на идните разговори. Тој вели дека повторното обединување на поделениот остров претставува главна цел на неговиот петгодишен мандат. Талат рече дека очекува до крајот на годинава да се направи важен чекор.
Онлајн изданието на весникот Филелефтерос јави дека мировниците на ОН во Кипар веќе се подготвуваат да бидат домаќини на состанокот. (Заман, Хуријет - 07/03/08; НТВ, Филелефтерос, Фајненшал мирор, АФП, Ројтерс - 06/03/08)
