09/01/2008
ПРИШТИНА, Косово, Србија -- Мандаторот Хашим Тачи во вторникот (8-ми јануари) го објави составот на новата влада. Хајредин Куци од Демократската партија на Косово (ПДК) на Тачи и Рама Манаи од Демократската лига на Косово (ЛДК) ќе бидат заменици на премиерот. ПДК ќе контролира седум министерства, за разлика од ЛДК, која ќе контролира пет. Од преостанатите три министерства, Министерството за труд и етничките заедници и Министерството за враќање на бегалците ќе го водат претставниците на Српската либерална партија, додека Министерството за животна средина ќе го води Махир Јагчилар од малцинството на косовските Турци. Парламентот се очекува да одржи гласање за доверба на новата влада доцна во средата. (Блиц, Танјуг - 08/01/08; РТК, Телеграфи, Балканвеб, ИТАР-ТАСС, прес-центар на ОН - 08/01/08)
