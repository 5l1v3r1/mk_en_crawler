30/09/2009
Второто издание на меѓународниот фестивал на современ танц софиска Недела на танцот е во тек во Софија од четврток (24-ти септември) до 1-ви октомври. Овогодинешната програма вклучува некои од најпопуларните имиња во танцот, како што е Пјер Ригал. 
*** 
Женската романска ракометна репрезентација победи на Светскиот куп во Архус, Данска, во неделата (27-ми септември). Жените го победија олимпискиот и европскиот првак, Норвешка, во финалето.
*** 
Третото издание на литературниот фестивал „Think Tank Town“ ќе се одржи од 1-ви до 3-ти октомври во Србијa. Познатиот хрватски писател и публицист Игор Мандиќ ќе го отвори фестивалот и ќе ја претстави својата работа.
*** 
Четвртиот меѓународен фестивал на камерна музика „Загреб Ком 4“ ќе се одржи од 10-ти до 17-ти октомври во хрватскиот Музички институт во Загреб. Ќе учествуваат вкупно 25 еминентни локални и меѓународни музичари од 15 земји. Првото издание на фестивалот беше во 2006 година.
*** 
Триесеттото издание на Меѓународниот филмски фестивал „Браќа Манаки“ почна во саботата (26-ти септември) во Битола, Maкедонијa. Министерката за култура, Елизабета Канчевска-Милевска, го отвори настанот и ѝ ја додели наградата Златна камера 300 на шпанската актерка Викторија Абрил. Наградата за животно дело Златна камера ја доби британскиот кинематограф Питер Сушитцки. 
*** 
Втората фаза од овогодинешното Меѓународно уметничко биенале во Tиранa беше отворена во понеделникот (28-ми септември) со фокус на урбаната архитектура. Првата фаза, кој беше отворена на 18-ти септември, се фокусираше на визуелните уметности. Фестивалот привлече повеќе од 60 уметници од целиот свет. 
*** 
Австралиската амбасада во Aнкарa го организира првиот Австралиски филмски фестивал во Турција од 16-ти до 18-ти октомври. Домаќин на настанот, на кој ќе бидат прикажани некои од најдобрите дела од австралиската кинематографија, ќе биде Бујулу фенер синема во Истанбул. 
 (Разни извори -- 23/09/09-30/09/09)  
