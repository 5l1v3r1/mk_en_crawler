19/08/2008
БЕЛГРАД, Србија -- Министерот за внатрешни работи, Ивица Дачиќ, во понеделникот (18-ти август) предложи властите во Белград да испратат барање до Хашкиот трибунал за воени злосторства барајќи од истиот да не назначува адвокат за водачот на Српската радикална партија, Воислав Шешељ. „Секое назначување адвокат и кршење на правата на Воислав Шешељ или правата на кој било друг обвинет кој сака самиот да се брани, претставува кршење на основните човекови права“, рече Дачиќ во интервјуто за Бета. На Шешељ му се суди за поттикнување национализам и етничко чистење во поранешна Југославија на почетокот од 1990-тите, заедно со убиства, тортура, затворање и депортација. (Бета, Глас јавности, РТС - 18/08/08)
