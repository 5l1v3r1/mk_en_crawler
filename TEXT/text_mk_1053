10/09/2007
Maкедонската влада официјално ја лансираше иницијативата „Компјутер за секое дете“ на 3-ти септември, на почетокот од учебната 2007-2008 година. Според премиерот Никола Груевски, околу 100.000 компјутери ќе бидат инсталирани во училиштата во земјата. 
 *** 
„Телеком Српске“ на Републикa Српска и „нокиа сименс“ мрежите, потпишаа договор во вредност од 30,6 милиони евра. Според договорот, „нокиа“ ќе обезбеди услуги за ГСМ базните станици и ќе помогне во модернизацијата на мобилната мрежа на „Телеком Српске“. 
*** 
Космонаути, астронаути и приватни патници во вселената се собраа во Сплит, Хрватскa на форумот за иднината на летовите во вселената. Настанот го организираше Znanost.org, хрватска непрофитна, невладина организација, посветена на научното образование и дострел.
*** 
Истражувачка експедиција започна со тестирање на нивоата на загаденост и отпат на Дунав. Проектот, организиран од Меѓународната комисија за заштита на реката Дунав, ќе заврши на 27-ми септември. 
*** 
Три претпријатија за најсовремена технологија -- ГеоАј, ИНТА Спејс турк и Сателит имиџинг корпорејшн (СИК) -- ја испитуваат 980 стапки долгата карактеристика на планината Арарат, во Tурција, за која некои велат дека се остатоци од Ноевата арка. СИК, наводно, создал 3Д теренски модел на неправилностите на планината Арарат, врз основа на податоците од сателитските снимки.
*** 
„Сајантифик Атланта“, претпријатие на „Сиско груп“, во петокот (7-ми септември) објави дека главниот телеком оператор во Црна Гора, „Т-ком Монтенегро“, ќе отпочне со услуги за телевизија на интернет протокол, подоцна оваа година. На располагање ќе бидат ставени до 60 канали од дигиталното програмирање со стандардна дефиниција. 
(Разни извори – 03/09/07-10/09/07) 
