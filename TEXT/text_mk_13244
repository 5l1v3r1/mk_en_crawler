30/08/2005
БРИСЕЛ, Белгија -- Хрватската министерка за надворешни работи и европска интеграција, Колинда Грабар-Китаровиќ, престојува во дводневна посета на Европскиот парламент (ЕП), кој се фокусира на кандидатурата на Загреб за членство во ЕУ. Во понеделникот (29-ти август) таа се состана со членот на Европскиот парламент, Пал Шмит, кој претседава со заедничката парламентарна комисија на ЕУ и Хрватска. Грабар-Китаровиќ разговараше за спроведувањето на владиниот акционен план за пронаоѓање и апсење на генералот во бегство, Анте Готовина, што претставува камен на сопнување за разговорите за пристапување веќе со месеци. 
Една нова анкета на јавното мислење покажа песимизам помеѓу хрватските граѓани во врска со изгледите за разговори со ЕУ. Според истражувањето, објавено во вторникот, само 12 отсто од испитаниците сметаат дека Хрватска ќе отвори преговори со ЕУ оваа година, додека 54 отсто велат дека разговорите за влез нема да започнат оваа година, а 34 отсто немаат мислење околу ова. (Вечерњи лист - 30/08/05; ХИНA - 29/08/05)
