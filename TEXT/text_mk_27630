26/10/2010
ПРИШТИНА, Косово -- Шест организации што го претставуваат граѓанското општество претставија свој извештај за напредокот во понеделникот (25-ти октомври), во кој истакнуваат бројни недостатоци во развојот на Косово. Документот му претходи на Извештајот на Европската комисија (ЕК) за напредокот на Косово, кој се очекува на 9-ти ноември. Невладините организации -- Косоварскиот центар за безбедносни истражувања, ФОЛ Движење, Институтот за напредни истражувања-ГАП, Клубот за надворешна политика, Косовскиот демократски институт и Институтот за балканска политика -- велат дека меѓу октомври 2009 и октомври 2010 година, косовските институции назадувале во поглед на исполнувањето на своите обврски зацртани во Извештајот на ЕК за напредокот. Тие ја наведоа континуираната неефикасна борба против корупцијата и нивото на сиромаштија од 45,5 отсто во цело Косово. Што се однесува до надворешната политика, извештајот истакнува дека осум земји го признаа Косово изминатата година. Другото прашање акцентирано во извештајот е северно Косово, кое, според авторите на документот, останува надвор од контролата на приштинските институции. (Коха Диторе, Експрес, Лајм - 26/10/10; Кохавижн, Клан Косова - 25/10/10)
