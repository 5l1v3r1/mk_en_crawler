26/09/2006
СТРАЗБУР, Франција -- Европската комисија (ЕК) во вторникот (26-ти септември) ги објави последните извештаи за Бугарија и Романија, во кои се вели дека двете земји постигнале доволно напредок за влез во ЕУ според планираното, на 1-ви јануари 2007 година. Претседателот на ЕУ, Жозе Мануел Баросо, и комесарот за проширување на ЕУ, Оли Рен, им честитаа на двете земји за нивните остварувања и рекоа дека денешниот ден е историски момент. 
Бугарија и Романија ќе бидат ставени под мониторинг на ЕК, особено во врска со судските реформи, борбата против корупцијата и организираниот криминал, безбедноста на храната и соодветната употреба на средствата на ЕУ. Покрај тоа, Букурешт и Софија ќе мора да поднесуваат извештај за постигнатиот напредок до Европскиот парламент и Советот на ЕУ секои шест месеци. (Meдиапул, бТВ, Ромпрес, ББС, Ројтерс - 26/09/06)
