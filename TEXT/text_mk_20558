11/03/2008
ТИРАНА, Албанија -- Опозициската Социјалистичка партија (СП) во понеделникот (10-ти март) предложи уставен амандман со кој се воведува пропорционален изборен систем заснован на административни региони. Според СП, ова нема да го промени бројот на местата во парламентот -- кој моментно изнесува 140 -- туку ќе ја подели земјата на 12 изборни зони.
„Овој систем ќе произведе слободни и фер избори, елиминирајќи го мешањето во резултатите и тргувањето со гласови од една партија на друга“, рече шефот на парламентарната група на СП, Валентина Лескај. Владејачката Демократска партија го поздрави предлогот, додека помалите партии се спротивставија. (Панорама, Коха Јоне, Шкип, Шекули - 11/03/08; Клан, Вижн плус, Топ-ченал - 10/03/08)
