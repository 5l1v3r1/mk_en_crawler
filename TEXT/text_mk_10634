10/09/2004
САРАЕВО, Босна и Херцеговина (БиХ) -- Претседателот на Уставниот суд, Мато Тадиќ, во четвртокот (9-ти септември) изјави дека судот планира да расправа во врска со неспроведувањето од страна на Република Српска (РС) на одлуката за имињата на општините. Тој рече дека за ова прашање ќе се расправа на следната седница на судот, подоцна овој месец. Според Тадиќ, РС ја игнорира пресудата на судот, според која употребата на зборот „српски“ во имињата на 13 општини во РС е спротивна на уставот и треба да се промени.
Во другите вести од четвртокот, Домот на народите на БиХ го усвои законот за исчезнати лица. Тој го дефинира поимот „исчезнато лице“ и предвидува мерки за поттикување на процесот на потрага, а ги утврдува и правата на семејствата на исчезнатите. Со оглед на тоа што нацрт-законот усвоен од страна на Горниот дом се разликува од оној што го одобри Домот на претставниците, комисијата сега мора да ги усогласи. (Дневни аваз - 10/09/04; ФЕНА - 09/09/04)
