28/01/2005
ТИРАНА, Албанија -- Една студија на ОН заклучува дека на Албанија й се потребни вкупно 21,1 милијарда американски долари за да се бори против сиромаштијата во текот на следните десет години, објавија локалните медиуми во четвртокот (27-ми јануари). Студијата покажа дека околу 25 отсто од населението живее во сиромаштија, од кое 5 отсто во голема сиромаштија. Статистичките податоци на УНДП, пак, покажуваат дека само 65 отсто од помошта доделена во изминативе 10 години е искористена.
Во другите вести, пратениците се расправаат за ситуацијата во североисточниот дел на Албанија, кој остана изолиран поради снегот. Пратениците од опозицијата ја обвинуваат Владата дека не успеала да одговори на вонредната состојба, додека Владата тврди дека е обезбедена помош. (Албански дневни вести - 28/01/05, 27/01/05) 
