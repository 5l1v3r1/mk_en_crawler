22/11/2006
БЕЛГРАД, Србија -- Уште четворица обвинети дека му помагале на бегалецот обвинет за воени злосторства, Ратко Младиќ, да ја избегне правдата, се изјаснија за невини, на продолжението од судскиот процес во Белградскиот втор општински суд во вторникот (21-ви ноември). Обвинети се вкупно единаесет лица. Четворица кои во вторникот се изјаснија за невини се братот и сестрата Бојан и Татјана Васковиќ, Предраг Ристиќ и Борислав Ивановиќ. Кога судот требаше да го сослуша петтиот обвинет, поранешниот офицер на југословенската армија, Благоја Говедарица, седницата беше прекината за да им се овозможи на судските власти да одредат дали неговото сведочење ќе претставува загрозување на националната безбедност. Судењето ќе продолжи следната недела. (Данас - 22/11/06; Taнјуг, РТС - 21/11/06)
