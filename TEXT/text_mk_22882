06/11/2008
АНКАРА, Турција -- Експлозија во нафтоводот Баку-Тбилиси-Чејхан (БТЧ) во источна Турција го прекина дотурот и предизвика големо истекување доцна во средата (5-ти ноември), објавија медиумите. Инцидентот се случи на делот од нафтоводот во југоисточната провинција Санлиурфа. Властите велат дека изненадното губење притисок, најверојатно, ја предизвикало експлозијата. Сепаратистичките курдски бунтовници во источна и југоисточна Турција правеа саботажи на гасоводите и нафтоводите во минатото како дел од нивната вооружена кампања за курдска автономија во регионот. (новинска агенција Анадолу, Хуријет, АП - 06/11/08) 
