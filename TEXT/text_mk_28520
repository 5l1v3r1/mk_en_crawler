16/06/2010
САРАЕВО, Босна и Херцеговина (БиХ) -- Високиот претставник Валентин Инцко во вторникот (15-ти јуни) ги повика босанските пратеници да усвојат закон за пописот на населението. Тој повика на компромис за да може пребројувањето да се спроведе следната година. Домот на претставниците треба да започне да дискутира за предлог-законот на попис во среда. Според предлог-законот, босанските државјани ќе можат да се изјаснат за својата етничка и верска припадност, или својот јазик, ако сакаат. (РТРС, Фена, Срна - 15/06/10)
