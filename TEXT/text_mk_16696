09/06/2006
СОФИЈА, Бугарија -- Судиите во четвртокот (8-ми јуни) одлучија да отворат судски процес против двајца наводни главни криминални „босови“, браќата Красимир и Николај Маринов, познати како „браќа Маргини“. Тие се обвинети за конспирација за убиство на нивниот ривал од подземјето, Иван Тодоров, и за обид за убиство на Никола Дамјанов, финансиски експерт, како и на Љубен Гоцев, поранешен генерал на државната служба на безбедност. Канцеларијата на обвинителот објави дека ова е прво обвинение против наводни водачи на организираниот криминал, но дефинитивно не и последно. Адвокатите на одбраната, сепак, тврдат дека судскиот процес ќе биде под големо влијание на владините напори да ја импресионира ЕУ, која постојано бара од Бугарија да преземе остри мерки против организираниот криминал. (Медиапул, бТВ, Нова ТВ - 08/06/06)
