22/06/2010
ПОДГОРИЦА, Црна Гора -- Одбележувањето на границата меѓу Косово и Црна Гора треба да се комплетира до крајот на годинава, рекоа министерот за внатрешни работи, Иван Брајовиќ, и неговиот косовски колега Бајрам Реџепи во понеделникот (21-ви јуни) во Подгорица. „Административните граници на поранешна Југославија веќе се трансформирани во државни граници“, рече Брајовиќ. Двајцата министри, исто така, рекоа дека нашле привремено решение за косовските овчари кои бараат право да ги користат своите пасишта на црногорската територија. Тие, исто така, разговараа за црногорското малцинство во Косово, кое Брајовиќ вели дека мора да се вклучи во косовскиот устав. (РТК, Кохавижн, Телеграфи, Зери, ТВ21 - 21/06/10)
