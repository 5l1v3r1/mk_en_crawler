02/06/2009
 Aлбанскиот премиер Сали Бериша и неговиот косовски колега Хашим Тачи во неделата (31-ви мај) го открија тунелот со пат долг 5,6 километри, кој ги поврзува северна Албанија со Косово. Тунелот ќе го скрати времето на патување за неколку часа. 
*** 
 Српскиот министер за надворешни работи, Вук Јеремиќ, присуствуваше на министерската конференција на Организацијата на Американските Држави (ОАС) во понеделникот (1-ви јуни) и вторникот во Хондурас. Јеремиќ ќе се состане со своите колеги и ќе побара од нив да ја поддржат Србија во отфрлањето на независноста на Косово. ОАС ја сочинуваат 34 земји од Северна, Централна и Јужна Америка.
*** 
Словенечката министерка за одбрана, Љубица Јелусиќ, во понеделникот (1-ви јуни) ја започна тридневната официјална посета на Maкедонијa. Јелусиќ ќе се состане со претседателот Ѓорге Иванов, министерот за одбрана Зоран Коњановски и неколку европратеници. Разговорите се очекува да се фокусираат на проширувањето на НАТО, регионалната безбедност и билатералната одбранбена соработка. 
*** 
Поранешниот фински претседател Марти Ахтисари ќе го посети Косовo подоцна овој месец, според извештаите на локалните медиуми во понеделникот (1-ви јуни). Очекуваната посета на 1-ви јуни ќе се совпадне со првата годишнина од воспоставувањето на косовскиот устав. Ахтисари, кој беше специјален претставник на ОН за Косово, ќе биде придружуван од поранешните колеги -- Волфганг Ишингер, Алберт Рохан и Френк Виснер.
*** 
 Србија и Црна Гoра потпишаа договор за билатерална соработка во судскиот сектор, објавија медиумите во петокот (29-ти мај). Договорите, потпишани од српската министерка за правда Снежана Маловиќ и нејзиниот црногорски колега Мирас Радовиќ, имаат за цел промовирање на соработката меѓу судските институции на двете земји и обликување на нивните меѓународни процедури за правна помош. Министрите рекоа дека договорите ќе значат подобра заштита на правата и интересите на граѓаните и правните субјекти во двете земји и ќе ја зајакнат борбата против организираниот криминал.
*** 
Заменик-претседателот на Европската комисија (ЕК) Жак Баро на 26-ти мај во Брисел се состана со македонскиот министер за надворешни работи. Баро го пофали напредокот на Македонија во процесот на визна либерализација и нејзините постигнувања во реформата на полицијата и судството, како и борбата против корупцијата. Милошоски рече дека очекува Македонија да добие безвизен режим со ЕУ до крајот на годинава. 
 (Разни извори -- 26/05/09 - 02/06/09) 
