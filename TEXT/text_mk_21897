20/05/2008
СТАРА ПАЗОВА, Србија -- Претседателот Борис Тадиќ вели дека Србија има потреба од општествено одговорна влада која ќе се темели врз принципот на национално помирување. Во понеделникот (19-ти мај), Тадиќ, кој е и лидер на Демократската Партија, рече дека политичките сили на 1990-тите години и оние кои се на власт по 2000-та година „треба да се обединат во однос на заедничките цели со цела да го смират народот, тензиите и недоразбирањата“. Тој, исто така, побара да се стави крај на грубата реторика. Тадиќ и коалицијата предводена од ДП планираат да одржат официјални преговори со Српската социјалистичка партија (ССП), по неубедливите парламентарни избори одржани на 11-ти мај. 
Демократската партија на Србија (ДПС) на премиерот Воислав Коштуница, исто така, се надева дека ќе формира владејачка коалиција во која ќе бидат вклучени ССП и Српската радикална партија. (Б92, РТС, Бета, Танјуг - 19/05/08)
