18/05/2011
AТИНА, Грција -- Aнтонис Самарас, водачот на опозициската партија Нова демократија, во вторникот (17-ти мај) ги отфрли повиците на претставниците на ЕУ за воведување нови мерки на штедење кои ќе ѝ помогнат на владата предводена од ПАСОК да ги исполни своите економски цели. Претседателот на Еврогрупата, Жан-Клод Јункер, и комесарот за економски и монетарни прашања на ЕУ, Оли Рен, во понеделникот ја повикаа Грција да обезбеди писмена поддршка од опозицијата за програмата на штедење, за време на дводневниот состанок на министрите за финансии на еврозоната во Брисел, кој се фокусираше на начините на кои може да ѝ се помогне на Грција да ја надмине својата криза.
Според Самарас, владиниот актуелен план е штетен и неговата партија нема да го поддржи. Во меѓувреме, Рен во вторникот рече дека Европската комисија може да побара од приватните кредитори и банки доброволно да ја продолжат шемата на Грција за враќање на долгот. Тој, сепак, истакна дека реструктуирањето на долгот на Грција „не се наоѓа на агендата“. (Имерсиа - 18/05/11; Та Неа, ЕРТ, Сигма лајв - 17/05/11)
