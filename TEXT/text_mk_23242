01/10/2008
БРИСЕЛ, Белгија -- Српскиот министер за одбрана, Драган Шутановац, во средата (1-ви октомври) потпиша договор за размена на информации со НАТО. Документот е еден од предусловите што Србија мора да ги исполни пред да стане полноправна членка на програмата на НАТО Партнерство за мир. Според Министерството за одбрана, истата ја регулира безбедноста и дистрибуцијата на доверливи информации пред каква било евентуална размена.
Во другите вести, американскиот амбасадор во НАТО, Курт Вокер, во вторникот ја посети Приштина. Тој ги повика ЕУ и НАТО да ги искористат сите можни средства за да им понудат членство на Косово и Србија. (Б92, Фонет, РТС -- 01/10/08; Teлеграфи, РТК, ТВ 21 - 30/09/08)
