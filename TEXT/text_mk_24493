08/05/2009
ТИРАНА, Албанија -- Tурската полиција уапси висок дипломат на Албанската амбасада во Скопје за трговија со дрога, објавија локалните медиуми во четвртокот (7-ми мај). Властите велат дека Агим Хаџиу, кој работел како втор секретар на амбасадата, искористил дипломатски автомобил за патување од Македонија преку Бугарија за Турција, во кој пренесол 65 килограми хероин. Апсењето, наводно, се случило на 2-ри мај, но властите го објавија дури во четвртокот. Албанското Министерство за надворешни работи го отпушти Хаџиу од дипломатската позиција, наведувајќи го како причина „неоправданото занемарување на должностите“. (Балкан веб, Топ ченал, Клан, Алсат, Шекули - 07/05/09)
