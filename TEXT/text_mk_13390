26/01/2006
СОФИЈА, Бугарија -- Министерот за надворешни работи, Ивајло Калфин, и американскиот амбасадор во Софија, Џон Бејли, во четвртокот (26-ти јануари) ја потпишаа „патната карта“ за приемот на Бугарија во американската Програма за ослободување од визи. Двете страни ја окарактеризираа како важен чекор во остварувањето на безвизен режим за Бугарите што патуваат во САД. Фактичкото членство во програмата се очекува најрано во 2008 година. 
Во другите вести, Бугарија и Холандија потпишаа билатерален договор за соработка во полицискиот сектор. За време на посетата на Хаг бугарскиот министер за внатрешни работи, Румен Петков, разговараше и за напредокот на земјата во процесот на пристап во ЕУ со холандскиот министер за надворешни работи, Бернард Бот. (БНР, БТА, Дневник - 26/01/06; БНР, Дарик - 25/01/06)
