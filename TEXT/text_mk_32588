04/03/2003
ТИРАНА, Албанија -- Официјален претставник на Министерството за правда на САД во понеделникот (3. март) се заложи да им помогне на албанските власти во борбата против организираниот криминал. Карл Александар, директор на Канцеларијата за развој на задграничната соработка на Министерството за правда, во Тирана се состана со албанскиот министер за правда Спиро Печи. Тој ја повтори поддршката на САД за напорите на Албанија против нелегалната трговија. Тие двајцата разговараа и за законодавните реформи и одобрија документи за техничка помош од САД за тренинг на судии и обвинители. (ATA - 03/03/03)
