14/04/2006
БЕЛГРАД, Србија и Црна Гора -- Српскиот парламент во четвртокот (13-ти април) одлучи да му го одземе имунитетот на Горан Кљајевиќ, претседател на белградскиот Трговски суд, и на Делинка Ѓурѓевиќ, судијка во судот, за да може да бидат задржани во притвор. Тие двајца и уште седум други лица, меѓу кои и адвокати, банкарски функционери и еден полициски инспектор, беа уапсени во средата врз основа на сомневањата за нивна поврзаност со група за организиран криминал. Полицијата не даде други детали. 
Во другите вести од четвртокот, црногорскиот претседател Мило Ѓукановиќ објави дека неговата влада усвоила декларација со која ако Црна Гора стане независна држава, на српските граѓани, покрај правото на глас, ќе им се дадат истите права што и сега ги имаат. Референдумот за независност ќе се одржи следниот месец. (Данас, Политика - 14/04/06; Б92, РТС, Бета - 13/04/06)
