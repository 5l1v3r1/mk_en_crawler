28/04/2006
ТИРАНА, Албанија -- Претседателите на парламентарните групи се согласија во четвртокот (27-ми април) да се одложи до вторник гласањето за барањето на владејачката Демократска партија за смена на главниот обвинител Теодори Солаку. Демократите го обвинуваат за поврзаност со организираниот криминал.
Претходно оваа недела, Солаку го поднесе својот годишен извештај до законодавниот дом за резултатите на канцеларијата на главниот обвинител, во кој ја обвинува владата за корупцијата во земјата. Според документот, обвинителите минатата година решиле 16.987 случаи за вкупно 9,439 обвинети.
Во другите вести, обвинителите објавија дека е покренато обвинение против Алуш Џихани, поранешен член на парламентот од Социјалистичката партија. Џихани беше обвинет за финансиски злоупотреби во Канцеларијата за заеми на Драч. (Aлбански вести - 28/04/06)
