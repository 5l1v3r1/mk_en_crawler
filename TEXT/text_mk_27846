25/06/2010
САРАЕВО, Босна и Херцеговина (БиХ) -- Делегацијата на Парламентарното собрание на НАТО се состана во четвртокот (24-ти јуни) во Сараево со членовите на трипартитното претседателство на БиХ. Делегацијата од 25 члена, предводена од Свере Мурли, разговараше за регионалните прашања, уставните измени во БиХ и претстојните општи избори. Босанските официјални претставници ја потврдија посветеноста на земјата на евроатланската интеграција. Небојша Радмановиќ рече дека уставот на БиХ може да се менува постепено и со консензус меѓу локалните водачи, без притисок од надвор. Жељко Комшиќ рече дека иако на БиХ й недостасува функционалност во моментов, со спроведувањето на реформите -- вклучително и уставните -- може да стане ефикасен партнер на ЕУ и НАТО. Мурли ја истакна важноста на мирот и стабилноста. (Фена, Радио Слободна Европа - 24/06/10) 
