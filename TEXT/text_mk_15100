01/08/2005
САРАЕВО, Босна и Херцеговина (БиХ) -- Координативната канцеларија на БиХ за борба против трговијата со луѓе и илегалната имиграција и Меѓународната организација за миграции (ИОМ) во петокот (29-ти јули) потпишаа договор кој ги регулира процедурите за помош и заштита на жртвите на трговијата со луѓе. Потпишувањето го одбележа крајот на тридневниот состанок на кој присуствуваа претставници на владините институции на БиХ, ИОМ и некои невладини организации. Документот има за цел подобрување на координацијата и соработката помеѓу релевантните власти во помагањето, заштитата и репатријацијата на босански и странски граѓани кои биле жртви на трговијата со луѓе. (Фенa - 29/07/05) 
