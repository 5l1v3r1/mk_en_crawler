22/11/2009
TИРАНА, Албанија -- Околу 3.000 поддржувачи на опозициската Социјалистичка партија (СП) се собраа пред владата во Тирана во петокот (20-ти ноември), барајќи истрага за наводните нерегуларности на јунските општи избори на кои победи Демократската партија (ДП) на премиерот Сали Бериша. Социјалистите ја бојкотираа работата на парламентот барајќи пребројување на гласовите во неколку региони. Владата, од друга страна, инсистира на тоа дека пребројувањето би било нелегално. ДП и нејзините сојузници имаат 75 места во парламентот од 140 места. Протестите во петокот, кои беа дел од серијата демонстрации кои почнаа во октомври, продолжија и за време на викендот. Во саботата демонстрантите поставија камп пред зградата. (AФП, Дојче Веле, АП, Ројтерс - 21/11/09)
