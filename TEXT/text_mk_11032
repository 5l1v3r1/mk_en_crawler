28/02/2005
ПОДГОРИЦА, Србија и Црна Гора -- Шефот на комисијата на Европскиот парламент (ЕП) за Југоисточна Европа, Дорис Пак, побара од Србија и Црна Гора да постигнат согласност за својот иден однос преку дијалог. По разговорите во текот на викендот со премиерот Мило Ѓукановиќ, Пак рече дека неодамнешниот предлог на Подгорица за формирање на комонвелт на независни држави ја истакна подготвеноста на Црна Гора за избегнување на референдум за независност. 
Во другите вести, обвинителите во Црна Гора и Хрватска во петокот потпишаа договор за борба против криминалот. Се очекува резултатите да ја подобрат размената на информации и собирањето на докази. (Taнјуг, Бeтa - 27/02/05; Танјуг, ХИНА - 26/02/05)
