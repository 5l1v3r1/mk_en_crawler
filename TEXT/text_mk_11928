15/04/2005
ЛОНДОН, Велика Британија -- Британските војници запленија 27 килограми хероин, вреден повеќе од 12 милиони американски долари, на првиот ден од операцијата против криминалот во Босна и Херцеговина (БиХ). Користејќи ги тактиките усовршени во Северна Ирска и Ирак единицата опколи еден автомобил кој застанал на контролата на патот во близина на мостот што ја поврзува БиХ со Црна Гора. Возачот се предаде и беше одведен со хеликоптер.
Во другите вести, со приближувањето на 10-тата годишнина на Дејтонскиот мировен договор Русија -- една од земјите-гаранти за спроведувањето на договорот -- ќе предложи Канцеларијата на високиот претставник да биде трансформирана во Канцеларија на ЕУ во БиХ. Рускиот заменик-министер за надворешни работи Владимир Цизов во четвртокот говореше за оваа идеја на состанокот со претседавачот на Претседателството на БиХ Борисла Паравац во Сараево. (IcCroydon, Daily Record, Вечељи лист - 15/04/05; ФЕНА - 14/04/05)
