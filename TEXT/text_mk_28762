13/06/2010
ЊУЈОРК, САД -- Специјалниот советник на ОН за Кипар, Александар Даунер, во петокот (11-ти јуни) рече дека тековните разговори за повторно обединување на островот не треба да изгубат од својата „динамика“. Во изјавата за новинарите во седиштето на ОН во Њујорк откако го информираше Советот за безбедност за последните настани во Кипар, Даунер рече дека ОН „се многу задоволни“ од континуираната поддршка на Советот во помагањето на двете партии во преговарачкиот процес. Разговорите за повторно обединување на Кипар продолжуваат доцна в понеделник, по паузата за претседателските избори во април во турскиот, северен дел од островот, на кои победи екстремниот Дервиш Ероглу. (КНА, Сајпрус мејл - 11/06/10)
