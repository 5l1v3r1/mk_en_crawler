22/09/2005
ЊУЈОРК, САД -- Скоро сигурно е дека преговорите за идниот статус на Косово ќе започнат до крајот на оваа година, како што рече тој во изјавата за новинската агенција Бета во средата (21-ви септември). Според него генералниот секретар на ОН, Кофи Анан, ќе назначи свој специјален претставник за преговорите околу статусот во октомври. Драшковиќ во средата во Њујорк се состана со Каи Еиде, претставникот на ОН за оценка на спроведувањето на стандардите на Косово. Драшковиќ, исто така, се состана со шефот за безбедност на ЕУ, Хавиер Солана, со генералниот секретар на НАТО, Јап де Хоп Шефер, како и со американскиот државен потсекретар, Николас Барнс. Сите тројца ја истакнаа важноста на апсењето на обвинетиот за воени злосторства, Ратко Младиќ. (Глас јавности - 22/09/05; РТС, Бета, Б92 - 21/09/05)
