29/03/2009
ЉУБЉАНА, Словенија -- Словенечкиот претседател Данило Турк и претседателот на парламентот, Павел Гантар, во петокот (27-ми март) го потпишаа протоколот за пристапувањето на Хрватска во НАТО, со што й овозможија на земјата да влезе во Алијансата на нејзиниот самит во април. Словенија е последна од 26-те членки на НАТО што го ратификуваше протоколот. Овој потег стана возможен откако непарламентарната Словенечка народна партија (СПС) не успеа да собере доволно потписи за распишување референдум за членството на Хрваска во НАТО. (СТА, ХИНА, АФП, АП, Балкан инсајт - 27/03/09)
