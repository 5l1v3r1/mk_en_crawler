08/02/2007
СОФИЈА, Бугарија -- Владата во средата (7-ми февруари) ја одобри одлуката за продолжување за една година на мисијата на бугарските војници во Ирак, до крајот на март 2008 година. Договор во врска со ова беше потпишан со САД претходно овој месец. Софија ќе испрати војници да ги заменат сегашните 120 војници и 35 лица помошен персонал на крајот од март, во очекување на одобрението од парламентот. 
Исто така, претседателството на Босна и Херцеговина (БиХ) во средата одлучи да го продолжи мандатот на единицата за деактивирање на експлозивни направи на БиХ во Ирак до крајот на оваа година. Вкупно 36 лица од трите конституентни етнички групи ќе бидат распоредени во Ирак од декември 2005 година. (Сега, Новинар, Дневни аваз - 08/02/07; веб-страница на бугарската влада, ПБС БиХ - 07/02/07)
