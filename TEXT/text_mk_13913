17/11/2005
САРАЕВО, Босна и Херцеговина (БиХ) -- Домот на народите на парламентот на БиХ во средата (16-ти ноември) ги усвои амандманите на законот за државјанство. Со измените се предвидува ревизија на сите одлуки за давање на државјанство на странци од 6-ти април 1992 година. Исто така, амандманите, кои ги усвои Претставничкиот дом минатата недела, предвидуваат формирање на специјална комисија, задолжена за овој процес. Комисијата во наредните шест месеци ќе ги ревидира сите случаи на натурализирани државјани кои се по потекло од држави кои не влегуваа во поранешна Југославија. (Фена, РТРС - 16/11/05)
