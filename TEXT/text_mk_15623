26/10/2006
БУКУРЕШТ, Романија -- Премиерот Калин Попеску Таричеану во средата (25-ти октомври) официјално го избра сенаторот од неговата Национал-либерална партија, Варујан Восганијан, за романски кандидат за комесар во ЕУ. Восганијан рече дека ќе му биде чест да ја претставува Романија во Комисијата и укажа на тоа дека би сакал да добие портфолио поврзано со финансиите или културата. Четириесетиосумгодишниот либерал, со етничко ерменско потекло, е доктор по економски науки и автор на бројни политички и економски студии.
Во другите вести, по официјалната оставка во средата на суспендираниот министер за одбрана, Теодор Атанасиу, Таричеану го предложи и претседателот Трајан Башеску официјално го одобри назначувањето на Сорин Фрунзаверде од владејачката Демократска партија. Тој беше министер за одбрана во 1999 година. (Котидианул, Зиуа - 26/10/06; Ромпрес, Медиафакс - 25/10/06) 
