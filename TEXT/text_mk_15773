23/11/2006
БЕЛГРАД, Србијa -- Претставниците на српската влада и УНМИК ќе се состанат в петок (24-ти ноември) во Приштина, на разговори околу проблемите со снабдувањето со струја во Косово. Српскиот министер за рударство и енергија, Радомир Наумов, во средата изјави дека по разговорите тој ќе испрати нацрт-резолуција до комесарот за енергија на ЕУ, Андрис Пиебалгс.
Енергетската криза во покраината беше, исто така, главната тема на разговорите во Брисел, на првиот работен состанок на членовите на Европскиот парламент (ЕП) и на српскиот парламент. Белград бара заеднички експертски тим, кој ќе биде формиран за да раководи со претпријатието за електрична енергијата во покраината, КЕК. Српскиот министер за надворешни работи, Вук Драшковиќ, пак, му рече на ЕП дека Србија никогаш нема да ја признае независноста како решение за прашањето на косовскиот статус. (Данас - 23/11/06; Бета, Танјуг - 22/11/06)
