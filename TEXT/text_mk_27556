29/08/2010
БЕЛГРАД, Србија -- Владата усвои договор за екстрадиција со Црна Гора во петокот (27-ми август) кој ги опфаќа оние кои имаат извршено злосторства кои се казнуваат со повеќе од три години во затвор. „Ние ја информиравме Црна Гора дека сакаме да го ратификувамеовој договор што е можно поскоро", рече Слободан Хомен, државен секретар на Министерството за правда. „Верувам дека договорот ќе биде склучен во најкус можен рок, бидејќи тоа е во интерес на двете земји и на целиот [процес] за европска интеграција", додаде тој. Овој договор донекаде се разликува од тој неодамна потпишан со Хрватска. „За разлика од договорот со Хрватска, кој во својата почетна фаза е ограничен само на екстрадиција за сериозни кривични дела - особено организиран криминал и корупција - со Црна Гора разговаравме и предложивме општ договор кој треба да се применува за сите кривични дела казниви со повеќе од три години во затвор ", рече Хомен. (Glas Javnosti - 28/08/10; Beta, Xinhua, Blic - 27/08/10)
