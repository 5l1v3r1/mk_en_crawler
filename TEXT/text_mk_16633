09/07/2006
СКОПЈЕ, Македонија -- ВМРО-ДПМНЕ, победникот на парламентарните избори во Македонија на 5-ти јули, разговара за евентуалните коалициски сценарија за идната влада, соопшти портпаролот на партијата Антонио Милошоски. Во петокот (7-ми јули) тој рече дека ВМРО-ДПМНЕ е подготвена да преговора со која било партија, освен со претходните владејачки партии, Социјалдемократскиот сојуз на Македонија и Либерал-демократската партија. Милошоски истакна дека заедничките ставови во врска со економијата ќе бидат главниот услов за идното коалицирање. 
Во меѓувреме, Државната изборна комисија објави дека примила вкупно 46 жалби до крајниот рок во саботата. Сега комисијата има рок од 48 часа за разгледување на жалбите. Во заедничката изјава од петокот Меѓународната изборна набљудувачка мисија потврди оти гласањето главно ги исполнило меѓународните стандарди, иако имало изолирани нерегуларности. (Дневник, Вест, Вечер, Телма ТВ, А1 ТВ, Макфакс - 08/07/06; МРТ, веб-страница на СоЕ - 07/07/06) 
