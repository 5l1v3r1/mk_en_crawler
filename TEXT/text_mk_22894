06/11/2008
БРИСЕЛ, Белгија -- Шефот за надворешна политика на ЕУ, Хавиер Солана, и комесарот за проширување, Оли Рен, подготвуваат документ чија цел е поддршка на стабилизацијата во БиХ и истиот ќе го претстават на состанокот на министрите за надворешни работи на ЕУ следната недела во Брисел, изјави портпаролката на Солана, Кристина Галах, за агенцијата СРНА во средата (5-ти ноември). Според верзијата до која дојде новинската агенција Бета, во документот ќе биде кажано дека ЕУ мора да го зајакне своето влијание во БиХ, за да може задачите на меѓународниот висок претставник Мирослав Лајчак да му бидат префрлени на специјалниот претставник на ЕУ. Во документот, исто така, се вели дека „раширениот меѓународен ангажман“ во БиХ мора да продолжи „првенствено во соработка со ЕУ, а не индивидуално“. Солана и Рен, исто така, го критикуваат влошувањето на политичката клима во БиХ, што е поврзано со острата националистичка реторика, која ги забавува реформите.
Во другите вести, членот на претседателството Небојша Радмановиќ, кој ја претставува српската заедница, во четвртокот го презеде претседателствувањето со трипартитната група од Харис Силајџиќ, бошњачкиот член на истата. Позицијата е ротирачка помеѓу тројцата на секои осум месеци. (РТРС, СРНА, РТС - 06/11/08; РТРС, НТВ Хајат, Бета, Б92 - 05/11/08)
