02/09/2005
ГАРМИШ-ПАРТЕНКИРХЕН, Германија -- Околу 75 владини претставници и набљудувачи од 10 земји ќе се соберат во Прзно-Будва, во Црна Гора, на конференцијата за реформа на безбедносниот сектор во Западен Балкан од 20-ти до 30-ти септември. Организаторите нудат серија пленарни седници, работни групи и отворени дискусии кои имаат за цел хармонизирање на безбедносните напори во Западен Балкан, проучување на лекциите научени од новите членки на НАТО и ЕУ, како и идентификување на понатамошните безбедносни предизвици со кои се соочува регионот. Помеѓу учесниците, набљудувачите и говорниците ќе бидат парламентарци и високи официјални претставници од министерствата за одбрана, надворешни работи и внатрешни работи од Албанија, Босна и Херцеговина, Бугарија, Хрватска, Грција, Унгарија, Македонија, Србија и Црна Гора, Словенија и Романија. Исто така, ќе учествуваат и академици и претставници на невладини организации. (SETimes â 02/09/05)
