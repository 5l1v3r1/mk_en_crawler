29/08/2010
АНКАРА, Турција -- Министерот за надворешни работи Ахмет Давутоглу говореше по телефон со неговиот ирански колега Манучехр Мотаки доцна во петокот (27-ми август) барајќи објаснување за неодамнешната изјава на ирански официјален претставник кој ги опиша убиствата на Ерменците од 1915-та година во Отоманската империја како "геноцид". „Пред сто години, Отоманската империја изврши геноцид врз одреден број на Ерменци", беше цитиран во средата иранскиот заменик-претседател Хамид Бахаеи од страна на иранската новинска агенција ИРНА. Кратко време после тоа, иранската амбасада во Анкара издаде соопштение во кое објаснува дека зборовите на Бахаеи биле погрешно пренесени од страна на некои медиуми. За време на нивниот разговор во петокот, Мотаки му кажал на Давутоглу дека конференцијата на која Бахаеи ја дал изјавата била за Втората светска војна, а не за Првата Светска војна, и повтори дека Техеран не ја променил својата позиција во однос на настаните од 1915-та година. Давутоглу, сепак, инсистираше на лично објаснување од Бахаеи.(Hurriyet, World Bulletin - 27/08/10)
