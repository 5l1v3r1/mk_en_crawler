26/08/2009
БЕЛГРАД, Србија -- Група анархисти кои се нарекуваат себеси „Црни Илија“, во вторникот (25-ти август) ја презедоа одговорноста за нападот на Грчката амбасада во Белград неколку часа претходно. Група млади луѓе фрлија два молотови коктели на зградата, кршејќи го прозорецот и предизвикувајќи мала штета од пожарот.
Во изјавата што беше испратена преку електронска пошта до локалните медиуми, анархистите повикаа на ослободување на Тодорис Илиопулос, кој беше уапсен во Грција минатиот декември. Тој, наводно, фрлил експлозивна направа за време на демонстрациите против полициското убиство на тинејџер претходно истиот месец. Илиопулос, кој тврди дека е невин, отпочна штрајк со глад минатиот месец, во знак на протест поради неговиот продолжен притвор. (Бета, Танјуг, Б92 - 25/08/09)
