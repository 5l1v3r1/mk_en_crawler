10/06/2008
САРАЕВО, Босна и Херцеговина (БиХ) -- Отпуштените полицајци започнаа нови протести во понеделникот (9-ти јуни) во Сараево, пред Канцеларијата на високиот претставник, барајќи дозвола да се вратат на работа. Демонстрантите инсистираа на тоа високиот претставник Мирослав Лајчак да ја спроведе одлуката на Советот за безбедност на ОН од пред една година, со која се укинува забраната за доживотна служба, што ги опфати повеќето од нив. Тие се закануваат дека ќе започнат штрајк со глад в среда ако властите не ја решат нивната ситуација. Во 2002 година беше спроведена голема чистка во безбедносните сили од страна на Меѓународната полициска оперативна група на ОН, во која беа избркани околу 500 полицајци од сите етнички заедници. (Дневни аваз, Независне новине - 10/06/08; Фена, РТРС, веб-страница на ОХР - 09/06/08)
