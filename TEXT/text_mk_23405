30/04/2009
ХАГ, Холандија -- Трибуналот на ОН за воени злосторства во средата (29-ти април) ја отфрли иницијативата на поранешниот водач на босанските Срби Радован Караџиќ за оспорување на судската надлежност за негово судење. Во одлуката на 33-страници судијата Иан Бономи вели дека аргументите на Караџиќ се слаби. Тој ги оспори двете точки за геноцид во неговото обвинение, како и судската надлежност за негово судење поради држењето на мировниците на ОН како заложници. И покрај отфрлањето на делот за надлежноста во оспорувањето, Бономи нареди една промена во обвинението: делот во кој се вели дека Караџиќ можел да предвиди дека ќе се случат некои злосторства. (Прес ТВ, АП, Дневни аваз - 29/04/09)
