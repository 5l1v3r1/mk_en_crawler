31/07/2006
ТИРАНА, Албанија -- Опозицијата вели дека ќе ги бојкотира парламентарните седници, како и следните локални избори ако владејачката коалиција не се согласи да се избере опозициски претставник во Централната изборна комисија (ЦИК) и националниот совет за радио и телевизија. Водачот на најголемата опозициска Социјалистичка партија, Еди Рама, во саботата (29-ти јули) го даде ова предупредување откако седницата на парламентот во петокот заврши со тепачка која резултираше со оштетување на инвентарот. Инцидентот се случи откако мнозинството предводено од ДП избра свој претставник во ЦИК наместо опозициски. Претседателката на парламентот Џозефина Топали ја обвини опозицијата дека ја испровоцирала тепачката и рече дека ќе побара надоместок за штетата во зградата. (Aлбански вести - 31/07/06; Газета сот - 30/07/06)
