15/06/2005
ЛУКСЕМБРУГ -- За време на состанокот на Советот за асоцијација на ЕУ и Романија во вторникот (14-ти јуни), високи официјални претставници на ЕУ од Букурешт побараа забрзување на реформите со цел навремено влегување во Унијата во 2007 година. Министерот за надворешни работи на Луксембург, Жан Аселборн, чија земја моментно претседава со ЕУ, рече дека Романија постигнала значаен напредок, но треба да ги интензивира подготовките за членство. Тој особено ја истакна потребата за зајакнување на борбата против корупцијата. Романскиот министер за надворешни работи, Михај Разван Унгуреану, рече дека верува во навременото комплетирање на реформите и почитување на распоредот за пристап.
Во другите вести од вторникот, двата дома на романскиот Парламент во вторникот се состанаа на разговори околу минатогодишните остварувања на Романската телевизија и националното радио. По состанокот пратениците одлучија да го променат менаџментот на двете организации поради отсуството на политичка објективност. (ЕУ Обсервер, Ромпрес, Девет часот - 15/06/05; AФП - 14/06/05)
