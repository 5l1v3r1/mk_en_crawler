08/10/2004
САРАЕВО, Босна и Херцеговина (БиХ) -- Канцеларијата на високиот претставник (КВП) во четвртокот (7-ми октомври) ја пофали одлуката на Република Српска (РС) за пренесување на над 600 воени документи во Трибуналот на ОН за воени злосторства. Портпаролката на КВП во Бања Лука, Лилјана Радетиќ, рече дека овој потег покажува оти постои политичка волја за зголемување на соработката, но додаде дека КВП очекува поконкретни чекори, како што се апсење и предавање на најмалку еден обвинет за воени злосторства. 
Исто така во четвртокот, војниците на СФОР извршија претрес во еден хотел во Власеница, во РС, во потрага по осомничени за воени злосторства или документи поврзани со нив. Ниту СФОР ниту полицијата на босанските Срби не сакаше да изнесе детали. 
Во другите вести, сараевската полиција во саботата ги забрза подготовките за квалификациите за Светскиот куп помеѓу БиХ и Србија и Црна Гора. Полицијата сега ги додаде и мобилните телефони и чадорите на својата листа на забранети предмети, по претходното насилство на фудбалски натпревар. (ФЕНА, ПБС, АП, АФП - 07/10/04) 
