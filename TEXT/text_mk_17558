25/06/2007
БРИСЕЛ, Белгија -- ЕУ одлучи да отвори разговори за нови поглавја од аквисот со Хрватска и Турција, според извештаите на медиумите во кои се цитираат дипломатски извори на ЕУ. Во извештаите се вели дека Комитетот на постојаните претставници на ЕУ (КОРЕПЕР), кој треба да се состане во понеделник (25-ти јуни) во Брисел, најверојатно, ќе го одобри отворањето на преговорите за уште шест нови поглавја со Хрватска и две со Турција. Германското претседателство на ЕУ се надева дека ќе отвори разговори со Турција за три области, но францускиот претседател Никола Саркози се спротивстави на отворањето преговори за економската и монетарната политика. 
Исто така во неделата, главниот турски преговарач со ЕУ, Али Бабаџан, рече дека Анкара е посветена на спроведувањето на сите реформи потребни за пристапот. Тој вети дека наскоро ќе има нови законски реформи. (Заман - 25/06/07; Ројтерс, АФП, СНН Турк, РТЕ Њус - 24/06/07)
