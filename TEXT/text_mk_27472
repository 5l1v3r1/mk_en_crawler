26/05/2010
БУКУРЕШТ, Романија -- Владата има намера в четврток (27-ми мај) да го поднесе до парламентот предлог-законот во кој се наведени новите фискални мерки за штедење, потврди во вторникот министерот за животна средина, Лазло Борбели. Расправата е можно да се одржи уште в петок, додека конкретното гласање би следело в понеделник. Владата реши сите фискални мерки да се донесат по пат на итна процедура, при што за предлог-законите се дискутира само на прва расправа, на заедничка сесија на две парламентарни комисии. Три дена по расправата за предлог-законот, се гласа за доверба на владата. Ако биде одобрена, ќе биде одобрен и законот. Ако владата изгуби на гласањето, мора да поднесе оставка. Многу мерки за штедење се непопуларни, но владејачката коалиција смета дека има силна поддршка во парламентот за нивно усвојување. (Meдиафакс, Финансиарул, Котидианул - 25/05/10)
