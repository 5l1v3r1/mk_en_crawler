12/11/2004
ЊУЈОРК, САД -- Босна и Херцеговина (БиХ) добро напредува кон членството во ЕУ, но нејзините напори се попречени од неапсењето од страна на Република Српска (РС) на обвинетите воени злосторници, изјави во четвртокот (11-ти ноември) високиот претставник Педи Ешдаун пред Советот за безбедност на ОН. Исто така, во своето обраќање пред Советот, генералниот секретар на НАТО, Јап де Хоп Шефер, рече дека недоволната соработка на ентитетот на босанските Срби претставува пречка за надежите на БиХ за пристапување во програмата на Алијансата, Партерство за мир. 
Во меѓувреме, мировниците на СФОР уапсија двајца босански Срби, меѓу кои и братот на еден осомничен воен злосторник, објави во четвртокот полицијата на РС. Томислав Поповиќ и Неџо Лозановиќ беа уапсени во селото Чаници. Поповиќ е брат на Вујадин Поповиќ, кој е обвинет во врска со масакрот во Сребреница. (Независне новине - 12/11/04; Ројтерс, АФП, ВОА, Фена - 11/11/04)
