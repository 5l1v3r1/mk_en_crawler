27/10/2010
БЕЛГРАД, Србија -- Европската комисија (ЕК) ќе го испрати прашалникот за Србија следниот месец, со цел да ја процени компатибилноста на легислативата на земјата со акито, изјави во вторникот (26-ти октомври) комесарот за проширување на ЕУ, Штефан Филе, за весникот Политика. Прашалникот ќе содржи околу 4.000 прашања, но Филе смета дека владата е подготвена, бидејќи повеќето прашања беа покриени во претходните извештаи за напредокот. Филе, исто така, посочи дека ако процесот се одвива непречено, ЕК ќе биде подготвена да изготви мислење за подготвеноста на Србија за добивање кандидатски статус во ЕУ во втората половина од 2011 година. (Политика, Танјуг, Б92 - 26/10/10)
