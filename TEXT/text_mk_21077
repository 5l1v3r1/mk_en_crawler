03/09/2007
МОСКВА, Русија -- Владата, наводно, постави нови услови за проектот за нафтоводот Бургас-Александрополис, што го разгледува со Бугарија и Грција. Според извештаите на медиумите Русија сега сака секоја од трите страни да обезбеди дел од нафтата што ќе тече низ нафтоводот, сразмерно на нивниот удел во идното претпријатие. За Бугарија и Русија, која имаат по 24,5 отсто од акциите, ова ќе значи 8,5 милиони тони нафта. Претходно беше договорено руските претпријатија да ја обезбедуваат сета нафта за транспортот.
Стефан Гунчев, кој претседава со претпријатието задолжено за бугарскиот дел од договорот, во неделата (2-ри септември) за „Дневник“ изјави дека новите барања се „изненадувачки“. Тој посочи дека Русија можеби го нема потребното ниво нафта за извоз, за да може нафтоводот да работи со полн капацитет. (Дарик, Фокус, БГНЕС, Стандард - 03/09/07; Дневник - 02/09/07)
