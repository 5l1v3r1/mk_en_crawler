18/09/2007
САРАЕВО, Босна и Херцеговина (БиХ) -- Следниот директор на Државната агенција за истраги и заштита (СИПА) мора да биде од највисок калибар и интегритет, рече во понеделникот (17-ти септември) високиот претставник Мирослав Лајчак. Тој рече дека неодамнешните изјави на официјалните претставници кои посочуваа нешто друго, се „сосема несоодветни“. Агенцијата е одговорна за борбата против организираниот криминал, воените злосторства, тероризмот, сериозниот финансиски криминал и трговијата со луѓе. Успехот во овие области ќе биде чекор напред во процесот на интеграција на БиХ во ЕУ, рече претставникот.
Коментарите на Лајчак беа одговор на сé поголемата дебата дали директорот на СИПА треба да биде Србин или Бошњак. Претходниот директор беше од Федерацијата на БиХ, така што Србите инсистираат на тоа дека е нивни ред да изберат директор на агенцијата. Но, Бошњаците велат дека агенцијата нема да ги суди воените злосторства, ако на позицијата дојде Србин. (Дневни аваз - 18/09/07; веб-страница на ОХР, РТРС, СРНА - 17/09/07)
