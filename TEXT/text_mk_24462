11/01/2009
AНКАРА, Турција -- Турската полиција во саботата (10-ти јануари) уапси уште двајца армиски полковници и двајца потполковници, како дел до острите мерки против тајната група Ергенекон, која наводно ковала заговор за државен удар. Во средата полицијата уапси 40 лица во големата операција против Ергенекон. Инспекторите, исто така, открија складиште со гранати и муниција поврзано со групата Ергенекон надвор од Анкара, објавија локалните медиуми во саботата. Моментно им се суди на вкупно 86 наводни членови на Ергенекон.
Во другите вести, турскиот обвинител во петокот започна истрага за интернет петицијата за извинување поради убиствата на 1,5 милион ерменски цивили од страна на отоманските Турци во периодот 1915-1917 година, кои Ерменија ги нарекува геноцид. Истрагата уследи по жалбата што ја поднесоа неколку жители на Анкара против организаторите и потписниците на истрагата. Обвинителот испитува дали иницијаторите на петицијата го прекршиле Членот 301, кој ја криминализира „навредата на турската нација“. (новинска агенција Анадолу, НТВ, АФП, Ројтерс, ББС - 09/01/09, Хуријет, Заман, СНН Турк, Ксинхуа - 10/01/09)
