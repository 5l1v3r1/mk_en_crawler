27/04/2005
СТРАЗБУР, Франција -- Најновиот мониторинг извештај на Советот на Европа (СоЕ) за БиХ ја потврдува значителната промена на ставовите во врска со соработката со Трибуналот на ОН за воени злосторства. Извештајот, кој се појави на веб-страницата на СоЕ во вторникот (26-ти април) дава оценка за исполнувањето на обврските по пристапот на БиХ. Во него особено се истакнува промената во ставот на Република Српска во врска со нејзините обврски поврзани со воените злосторства. Ова создаде услови за значителен напредок во напорите на БиХ за евроатланска интеграција, се вели во извештајот.
Исто така во вторникот, локалните медиуми објавија дека водачите на главните политички партии во БиХ се согласиле со принципите за реформата на полицијата - клучен предуслов за позитивна физибилити студија на ЕУ. Преговорите зад затворени врати помеѓу партиите се одржуваат веќе неколку дена во Власиќ. (веб-страница на СоЕ, извори на ОХР, Фена, РТРС - 26/04/05)
