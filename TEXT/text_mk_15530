26/11/2006
ТИРАНА, Албанија -- Изгледите за членство во ЕУ остануваат важен поттик за реформите и регионална стабилност, според учесниците на економската конференција на Централноевропската иницијатива (ЦЕИ), која заврши во петокот (24-ти ноември) во Тирана. Настанот, на кој учествуваа околу 900 владини претставници и бизнис лидери од 18 земји во Централна и Југоисточна Европа, се фокусираше првенствено на економските врски, техничката соработка во областите на инфраструктурата, енергија, транспорт, малите и средните претпријатија и човечките ресурси, како и на борбата против организираниот криминал и корупцијата. На дводневниот состанок Бугарија го презеде ротирачкото претседателство на ЦЕИ од Албанија. (Албански вести - 25/11/06; веб-страница на албанската влада, БНР, РТРС - 24/11/06)
