04/01/2009
СОФИЈА, Бугарија/БУКУРЕШТ, Романија -- Бугарија и Романија објавија прекин на дотурот на руски гас до 30 отсто во петокот (2-ри јануари) поради расправијата околу исплатите помеѓу Русија и Украина. Руски Гаспром го прекина дотурот на гас за Украина на 1-ви јануари, велејќи дека Киев не ги плаќа сметките за дотур на природен гас. Русија, исто така, ја обвини Украина дека краде гас наменет за Европа. Бугарското државно претпријатие за гас Булгаргас објави дека сега добива 15 отсто помалку природен гас од Русија поради расправијата.
Романскиот оператор на гасовод Трансгас објави дека дотурот на гас во петокот паднал на само 7 милиони кубни метри, додека вообичаено земјата увезува околу 10 милиони кубни метри на ден. Сепак, министерот за економија, Адриан Видеану ги отфрли извештаите дека Романија се соочува со прекин на снабдувањето со гас. Другите балкански земји, вклучително и Хрватска, Србија и Турција, објавија нормални нивоа на дотур. (ЕУ Бизнис, АФП, Еуроњус, БНН, Ројтерс, Ксинхуа, Медиафакс, Агепрес, Зиаре, Хуријет, Макфакс - 03/01/09, Б92, Фонет, Бета - 02/01/09)
