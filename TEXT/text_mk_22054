16/06/2008
ПРИШТИНА, Косово -- По влегувањето во сила на новиот устав во неделата (15-ти јуни) претседателот Фатмир Сејдиу потпиша 41 закон во врска со државноста, 22 поврзани директно со планот за надгледувана независност на поранешниот претставник на ОН за разговорите за статусот, Марти Ахтисари. „Ова е историски момент за Косово и најважен настан од прогласувањето независност и претставува заокружување на циклусот на државотворност на Косово“, рече Сејдиу. Помеѓу законите што треба да се потпишат се и оние за распуштање на Косовскиот заштитен корпус и основање на Косовските безбедносни сили, кои ќе почнат да функционираат за 16 месеци. (Експрес, Коха Диторе, Лајм, Зери - 16/06/08)
