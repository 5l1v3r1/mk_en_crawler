23/04/2010
ЗАГРЕБ, Хрватска -- Судот во Загреб го осуди поранешниот шеф на хрватската мисија во ОН, Невен Јурица, на 18 месеци затвор во четвртокот (22-ри април) за проневера на повеќе од 90.000 евра државни пари. Тој, исто така, доби забрана за дипломатски активности во период од пет години. Судот ги отфрли неговите аргументи дека ги потрошил парите за лобирање, а не за приватни цели, како што се товари. Минатата година Јурица побара да биде ослободен од должностите поради здравствени причини. Во ноември актикорупциската канцеларија УСКОК го обвини за злоупотреба на функцијата и проневера. (Вечерњи лист, Јутарњи лист, РТС, АП - 22/04/10)
