16/05/2011
БЕЛГРАД, Србија -- Шефот на националниот совет за соработка со Хашкиот трибунал за воени злосторства, Расим Љајиќ, во неделата (15-ти мај) објави дека евентуалниот негативен извештај на главниот обвинител Серж Брамерц може да влијае на шансите на Србија за кандидатски статус во ЕУ. Во интервју за белградскиот весник Прес, Љајиќ рече дека властите интензивно трагаат по двајцата преостанати бегалци обвинети за воени злосторства, Ратко Младиќ и Горан Хаџиќ, но Трибуналот нема да биде задоволен со овие напори. Тој, исто така, рече дека истражувањето спроведено овој месец покажа оти 51 отсто од Србите се противат на префрлањето на Младиќ во Хаг, додека само 34 отсто го поддржуваат неговото апсење. (Прес, Бета, Танјуг, Радио Слободна Европа - 15/05/11)
