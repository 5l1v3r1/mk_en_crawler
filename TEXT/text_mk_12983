01/06/2005
ЗАГРЕБ, Хрватска -- Делегацијата која ја сочинуваа претставници на Министерството за внатрешни работи се врати од Италија, каде што ги испита извештаите од минатата недела дека специјалната полиција го уапсила обвинетиот за воени злосторства во бегство, Анте Готовина. Во извештаите, кои на крајот беа отфрлени од италијанската и хрватската влада, се вели дека содржината на торбата пронајдена во близина на Кастело ди Кастерна била подложена на судски анализи, со оглед на тоа што укажувала на можна врска со Готовина. Загребските власти постојано повторуваат дека немаат информации за тоа каде се наоѓа Готовина. Главниот обвинител на ОН, Карла дел Понте, ќе го посети хрватскиот главен град в четврток (2-ри јуни) за да разговара за случајот.
Во другите вести, таканаречената терористичка мрежа „Рација на политиката“ ја презеде одговорноста за серијата бомбашки напади врз населби на етнички Срби во областа на Вуковар минатиот месец. Ова се тврди во анонимното писмо испратено до водечките национални електронски и печатени медиуми во вторникот. (Вечерњи лист, ХРТ, Index.hr, Taнјуг - 31/05/05)
