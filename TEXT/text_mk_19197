30/01/2008
АТИНА, Грција -- Работниците во Пиреа и Солун, двете најголеми трговски пристаништа во Грција, требаше да започнат 48-часовен штрајк во среда (30-ти јануари), против владините планови за приватизација на товарните терминали. Тие, исто така, се противат на владината одлука за објавување меѓународен тендер за пристаништата. 
За ова прашање беше разговарано на владината седница во вторникот, со која претседаваше премиерот Костас Караманлис. Владата го овласти министерот за поморска и островска политика да поднесе предлог-закон до парламентот со цел заштита на правата на работниците на двете пристаништа.
Во другите вести, земјотрес со јачина од 5 степени според Рихтеровата скала е забележан на околу 50 километри југозападно од Атина во вторникот. Нема извештаи за евентуални повредени или материјална штета. (ИТАР-ТАС, Скај, Та Неа - 30/01/08; Ројтерс, АНА-МПА - 29/01/08)
