12/04/2006
САРАЕВО, Босна и Херцеговина (БиХ) -- Бранко Петриќ, претседателот на Централната изборна комисија на БиХ, во вторникот (11-ти април) објави дека на 4-ти мај комисијата ќе донесе одлука во врска со точниот датум на следните општи избори. Изборите тогаш би се одржале по 150 дена, односно на 1-ви октомври, додаде тој. Петриќ потврди дека ако парламентот ги усвои нацрт-уставните реформи до мај, новите процедури -- вклучувајќи го и таканареченото пасивно регистрирање на гласачите -- ќе бидат применети на овие избори. Сите граѓани кои сé уште не ги замениле старите документи за лична идентификација со нови според проектот Систем за заштита на идентитетот (ЦИПС), треба да го сторат тоа што е можно поскоро, рече тој. 
Во другите вести од вторникот, војниците на ЕУФОР ги претресоа просториите на претпријатието за урбан транспорт „Аутотранспорт“ и централната автобуска станица во Приедор. Локалната полиција помагаше во операцијата, која следеше по слични акции во понеделникот во Бања Лука. 
Во меѓувреме, во средата весникот Независне новине објави дека членовите на Државната информативно-заштитна агенција на БиХ (СИПА) ги претресоа ќелиите на босанските Срби Мирко Шаровиќ, Милорад Говедарица и Милован-Чичко Бјелица во затворотво Добој. Тројцата се обвинети за организиран криминал и проневера на пари во Привредна банка српско Сараево во 1998 година. (Независне новине - 12/04/06; РТРС, Фена - 11/04/06)
