19/01/2009
ПРИШТИНА, Косово -- Mалцинствата ќе сочинуваат 10 отсто од персоналот на новите Косовски безбедносни сили (КБС), рече во саботата (17-ти јануари) министерот за одбрана Фехми Мујота. Мујота објасни дека владата планира да назначи Србин за заменик-министер на КБС, иако Србите се против воспоставувањето на силите и тврдат дека прифаќањето на истите би значело прифаќање на независноста на Косово. Мујота додаде дека околу 1.000 членови на КБС ќе дојдат од Косовскиот заштитен корпус во заминување.
Во другите вести од неделата, францускиот бригаден генерал Мишел Јаковлеф, командант на северното оперативно крило на КФОР, рече дека насилството на север е криминално по својата природа, а не политичко или етничко. Во интервју за Коха Диторе, тој додаде дека соработката помеѓу КФОР и мисијата на ЕУЛЕКС на север е „многу тесна“. Тој рече дека еден од главните проблеми на север останува шверцот, особено на гориво. (Експрес, Коха Диторе, Зери, Лајм, Косова Сот - 19/01/09; MИА, Макфакс, Б92, Бета - 18/01/09)
