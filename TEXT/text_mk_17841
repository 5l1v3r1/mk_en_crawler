23/02/2007
ТИРАНА, Албанија -- Претседателот Алфред Мојсиу во четвртокот (22-ри февруари) повика на побрзо пребројување на гласовите и брзо завршување на изборниот процес, за да може новоизбраните претставници веднаш да започнат со работа. Локалните избори се одржаа во неделата. Претседателот призна дека недостигот на доверба помеѓу најголемите партии и постојаните конфронтации пред изборите, го нарушиле процесот, но истакна дека имало и светли точки, како што е независното медиумско покривање на настанот.
Во другите вести од четвртокот, водачите на четирите верски заедници објавија иницијатива за формирање на албански Меѓурелигиски совет. Проектот, поддржан од страна на Анастасиос Јанулатос, поглаварот на православната црква, Рок Мирдита, поглаварот на католичката црква, Наџи Деде Решат Барди, поглаварот на заедницата на Бекташите и Селим Муца, поглаварот на муслиманската заедница, има за цел да го олесни мирниот соживот и разбирањето помеѓу заедниците. (Aлбански вести -- 23/02/07) 
