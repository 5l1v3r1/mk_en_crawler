16/07/2007
БЕЛГРАД, Србија -- Вицепремиерот Божидар Ѓелиќ вели дека Србија се надева на пристап во ЕУ помеѓу 2012 и 2014 година, сега откако заврши четвртиот круг од техничките преговори за Договорот за стабилизација и асоцијација (ДСА) во петокот (13-ти јули). По разговорите Ѓелиќ рече дека трговијата со шеќер е единственото отворено прашање. По финалниот круг од техничките разговори во септември, тој вели дека ДСА би можел да биде потпишан во октомври.
Во другите вести, заменик-министерката за надворешни работи, Милица Делевиќ Дилас, во саботата рече дека земјата планира да формира центар за апликации за Шенген виза, за олеснување на процедурите. Наместо стандардната практика во која се вклучени амбасадите, визниот процес ќе биде поедноставен и ќе се спроведува во овој центар, почнувајќи од следната година. 
Исто така во неделата, Србија ги предаде остатоците на 11 Бошњаци, убиени за време на конфликтот во периодот 1992-1995 година. Остатоците биле пронајдени на реката Сава и закопани во две гробници, пред да биде извршена ексхумација. (Независне новине, Дневни аваз - 15/07/07; Блиц, Б92, Taнјуг, РТРС, НТВ Хајат - 14/07/07; Taнјуг, РТС - 13/07/07)
