26/05/2008
ПРИШТИНА, Косово -- Актуелната влада е некомпетентна и корумпирана, рече Рамуш Харадинај, поранешен премиер и водач на опозицискиот Сојуз за иднината на Косово, во саботата (24-ти мај). „За жал, Косово го предводат корумпирани луѓе, кои се добропознати помеѓу народот со своите малверзации во минатото“, рече тој. Харадинај, исто така, ги критикуваше државните водачи за „неподносливата ситуација во која државната власт не функционира низ целата територија“, мислејќи на северните делови од Косово, каде што Србите одбиваат да ја признаат јурисдикцијата на владата. Харадинај се врати во косовската политика пред еден месец, откако беше ослободен од Хашкиот трибунал за воени злосторства. (Eкспрес, Коха Диторе - 25/05/08; КТВ, РТК - 24/05/08)
