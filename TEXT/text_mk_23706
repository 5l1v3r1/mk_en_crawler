24/06/2009
САРАЕВО, Босна и Херцеговина (БиХ) -- Судот во БиХ во вторникот (23-ти јуни) го одби барањето на Хрватска за екстрадиција на хрватскиот политичар Бранимир Главаш. Судиите заклучија дека Главаш не може да биде пренесен во Хрватска бидејќи има босанско државјанство. Главаш побегна во БиХ во мај, откако хрватскиот суд го осуди на десет години затвор за воените злосторства извршени врз српските цивили за време на хрватската војна за независност на почетокот од 1990-тите. Тој накусо беше уапсен од страна на босанската полиција врз основа на меѓународната потерница за апсење што ја издаде Хрватска. (Дневни аваз, Фена, РТРС, Sarajevo.com, БХРТ, Индекс, Ројтерс - 23/06/09)
