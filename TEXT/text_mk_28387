17/11/2010
АТИНА, Грција -- Илјадници муслимански имигранти се собраа во вторникот (16-ти ноември) на плоштадите во Атина, на молитви за празникот Бајрам. Молитвите на седум плоштади поминаа без инцидент. Но, на осмиот, плоштадот Атики, група ултрадесничарски активисти вееја грчки знамиња и фрлаа сурови јајца кон насобраниот народ. Полицијата мораше да интервенира за да спречи тепачка меѓу група муслимани и членовите на екстремистичката организација Хриси Авги. Тоа доведе до краткотраен судир меѓу полицијата и неколку десетици екстремисти.
Демонстрантите, исто така, пуштаа гласна музика во близина на местото каде што муслиманите се молеа и фрлаа летоци на кои муслиманите беа прикажани како прасиња. Нема извештаи за повредени. (Ројтерс, АП - 16/11/10)
