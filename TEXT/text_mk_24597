09/06/2009
TИРАНА, Албанија -- Процесот на издавање на новите електронски лични карти останува најспорно прашање пред парламентарните избори на 28-ми јуни, објави Канцеларијата за демократските институции и човекови права (ОДИХР) на ОБСЕ, во извештајот објавен во понеделникот (8-ми јуни). Истиот ја критикува владата поради необезбедување доволно информации за граѓаните, во врска со процедурата. Во извештајот се вели и дека ОДИХР добила неточни информации од Министерството за внатрешни работи во врска со бројот на граѓаните кои немаат валиден пасош и сé уште не аплицирале за електронски лични карти. Потребно е едното или другото за да се гласа. Министерството вели дека се работи за техничка грешка, додека најголемата опозициска Социјалистичка партија вели дека министерството се обидува да манипулира со изборниот процес. (Шекули, ВоА, Топ ченал, Клан - 08/06/09)
