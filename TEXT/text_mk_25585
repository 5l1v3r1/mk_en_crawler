24/02/2010
ИСТАНБУЛ, Турција -- Судот во Истанбул официјално подигна обвиненија во средата (24-ти февруари) против седуммина воени офицери, наводно, вклучени во заговорот наречен „Чекан“, со цел соборување на владата и дестабилизација на државата. Седуммината се дел од една поголема група од 51, сослушани од обвинителите во вторникот, по нивните апсења во понеделникот. Заговорот, за кој најпрво јави турскиот весник Тараф, наводно имал за цел поттикнување хаос со поставување бомби во џамиите и музеите. Армијата негира дека имало таков план. Во кусото соопштение од вторникот, истата објави дека највисоките генерали и адмирали дискутираат за „сериозната ситуација“. ЕУ, во меѓувреме, изрази „загриженост“. Ангела Филоте, портпаролката на комесарот за проширување на ЕУ, Стефан Фуле, рече „истрагата мора да биде за пример и мора да се спроведе со целосно почитување на принципите и стандардите на еден праведен судски процес“. (AП, Ројтерс, ББС - 24/02/10; AФП, ЕУбизнис, ББС - 23/02/10)
