25/09/2005
БАЊА ЛУКА, Босна и Херцеговина (БиХ) -- Полицијата на Република Српска (РС) во неделата (25-ти септември) спроведе истраги на две локации во Бања Лука и во Лакташи, кои имаат за цел наоѓање на информации во врска со воените злосторници обвинети од страна на Хашкиот трибунал, како и со нивните мрежи на поддршка. Според портпаролот на полицијата, Радован Пејиќ, акцијата започнала во околу 6 часот изутрина по локално време и во неа помагале и војниците на ЕУФОР. Истрагите, исто така, имаа за цел и борба против организираниот криминал, додаде Пејиќ. 
Во другите вести, ЕУФОР спроведе претрес на патници и возила на граничниот премин Каракај помеѓу БиХ и Србија и Црна Гора во саботата, како дел од борбата против организираниот криминал. Операцијата беше координирана со локалните власти. Покрај тоа, ЕУФОР и полициските сили на РС извршија претрес на хотелот Шервуд во Приедор, кој е во сопственост на еден од најозлогласените трговци со луѓе, Милорад Милаковиќ. Тој доби затворска казна во траење од девет години во 2003 година. (ПБС БиХ, НТВ Хајат, РТРС - 24/09/05)
