06/04/2006
БЕЛГРАД, Србија и Црна Гора -- Српскиот претседател Борис Тадиќ во средата (5-ти април) во Белград се состана со својот македонски колега, Бранко Црвенковски, при што двајцата се согласија дека нема потреба од изготвување на нов договор за меѓудржавната граница. Според Црвенковски, тој и неговиот домаќин потврдиле дека прашањето на демаркацијата на границата помеѓу Македонија и Србија е дефинирано со договорот од 2001 година, потпишан помеѓу Скопје и Белград и признаен од страна на ОН, и дека истото не мора повторно да се отвора. Што се однесува на Косово, Црвенковски рече дека одбележувањето на заедничката граница помеѓу Македонија и покраината претставува техничка операција во која мора да учествуваат Скопје, Белград, Приштина и УНМИК. (Бета, Макфакс, Телма ТВ - 05/04/06)
