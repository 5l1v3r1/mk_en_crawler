15/07/2004
Од Мустафа Азизоглу за Southeast European Times во Истанбул - 15/07/04
Турскиот премиер РеYеп Тајип Ердоган се состана со својот бугарски колега, Симеон Саксобурготски, за време на официјалната посета на Софија претходно овој месец. Двајцата водачи разговараа за кандидатурата на Турција за членство во ЕУ, за зајакнуваoето на билатералните економски врски и за заштитата на културните и верските објекти.
На заедничката прес-конференција по состанокот, Ердоган рече дека Турција ги исполни Копенхашките политички критериуми за членство во ЕУ, како и дека исклучуваoето на земјата од Унијата би било "надвор од сите стандарди".
"Една таква одлука сериозно би ја вознемирила Владата и нашата нација", рече Ердоган.
Саксобурготски вети бугарската поддршка за кандидатурата на Турција за членство. Тој, исто така, истакна дека трговијата, инвестициите и туризмот претставуваат приоритетни области во понатамошниот развој на економските врски со соседна Турција.
"Бугарија гледа во Турција ветувачки економски партнер", рече Саксобурготски на прес-конференцијата. За време на посетата на Ердоган, двајцата функционери присуствуваа на започнуваoето со изградбата на фабриката за рамно стакло и сервиси за јадеoе и вредна 129 милиони евра, сопственост на турската група "Шишекам". Се очекува таа да отвори 700 нови работни места.
Состојбата на Yамиите и другите објекти од Отоманскиот период во Бугарија, исто така, се најдоа на агендата. Истакнувајќи дека Турција го обнови бугарските цркви во Истанбул и во Едрене, Ердоган рече дека неговата земја очекува исто таква активност од страна на Бугарија. Тој, исто така, побара помош во составуваoето на списокот на отомански дела на бугарска територија.
Двајцата водачи постигнаа напредок во зајакнуваoето на односите, и покрај тензиите во врска со судската постапка покрената од страна на членовите на турското малцинство во Бугарија против Владата во Софија.
Судската постапка произлегува од асимилаторската политика на починатиот бугарски комунистички диктатор, Тодор Живков, кој започна со систематски прогон на малцинството во 1984 година. Пет години подоцна режимот побара Турција да ги отвори своите граници за да ги прими бугарските Муслимани. Повеќе од 300.000 од нив ја напуштија Бугарија во масовниот егзодус што следеше.
Повеќе од 140 петиции во име на турското малцинство се поднесени до Европскиот суд за човекови права во Стразбур. Тужителите велат дека им биле скратени нивните законски права и дека тие биле принудени да ги изменат своите имиoа и презимиoа и да потпишат документи со кои тие се декларираат како Бугари.
Сепак, Ердоган не ја поддржа судската постапка. За време на престојот во Бугарија, тој се состана со водачот на Партијата за правата и слободите, Ахмет Доган, предупредувајќи ја партијата "да не ја базира политиката врз етничка основа бидејќи, во спротивно, ќе доживее маргинализација".
