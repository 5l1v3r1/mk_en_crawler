26/08/2005
СОФИЈА, Бугарија -- Министерството за одбрана во четвртокот (25-ти август) објави дека воздухопловните сили на 14 земји-членки на НАТО и осум партнерски земји учествуваат во заедничката воена вежба. Дванаесетдневната вежба, која се фокусира на хеликоптерската авијација, вклучува боеви летови и тестирање на способностите за воздухопловните сили кои учествуваат на вежбата да работат заедно во мировните операции и мисиите за спасување. На вежбата, која ја води командата на сојузничката воздухопловна компонента на НАТО во Измир, Турција, учествуваат околу 1.500 припадници и 68 авиони, вклучувајќи и два авиона „авакс“. (бТВ, АП - 25/08/05)
