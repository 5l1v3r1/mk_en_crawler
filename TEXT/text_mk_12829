03/02/2005
САРАЕВО, Босна и Херцеговина -- Советничкиот тим на НАТО во рамките на Министерството за одбрана на БиХ официјално ги започна своите активности со церемонијата во средата (2-ри февруари) во Сараево. Според проектот, штабот на НАТО во БиХ е и формално префрлен од кампот „Бутмир“ во новите простории на Министерството во босанскиот главен град. Тимот го предводи американскиот бригаден генерал Стивен П. Шук. 
Во другите вести од средата, членовите на босанската Државна агенција за истраги и заштита ги пребара просториите на филијалата на претпријатието за електростопанство на Република Српска во Требиње. Операцијата беше спроведена на барање на Канцеларијата на државниот обвинител на БиХ.
Во меѓувреме, претседателот на босанските Срби, Драган Чавиќ, во средата отпатува за Брисел, каде што ќе се состане со Советот за спроведување на мирот, комисија задолжена за надзор на придржувањето кон Дејтонскиот мировен договор. Фокусот ќе биде ставен врз соработката на Република Српска со Трибуналот на ОН за воени злосторства. (Дневни аваз, Независне новине - 03/02/05; Фена, ПБС БиХ, АФП, Pincom.info, РТРС - 02/02/05)
