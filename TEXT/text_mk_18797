07/05/2007
TРИПОЛИ, Либија -- Судиите кои се состанаа во неделата (6-ти мај) одлучија да ја донесат пресудата во судскиот процес за клевета против шесте странски медицински лица -- меѓу кои и пет бугарски медицински сестри -- на 27-ми мај. Шестмината веќе се осудени на смрт за наводно инфицирање стотици деца со ХИВ. Обвиненијата за клевета беа покренати од страна на неколку полицајци, кои медицинските сестри ги обвинија дека ги мачеле за да признаат дека се виновни за инфицирањето со ХИВ. Шестиот обвинет е палестински лекар. Тој и Бугарките веќе поминаа повеќе од осум години во притвор. (Moнитор - 07/05/07; Дарик, БНР, бТВ - 06/05/07)
