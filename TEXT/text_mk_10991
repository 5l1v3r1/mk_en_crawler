30/12/2004
БАЊА ЛУКА, Босна и Херцеговина (БиХ) -- Парламентот на босанските Срби во средата (29-ти декември) ја прифати оставката на премиерот Драган Микеревиќ, по потегот од страна на високиот претставник Педи Ешдаун претходно овој месец. Претседателот Драган Чавиќ сега има рок од десет дена за да наименува нов шеф на кабинетот. 

Во другите вести од средата, мисијата на ОБСЕ во БиХ го издаде редовниот извештај за своите активности на крајот од годината. Во него се наведени неколку проекти поврзани со зајакнувањето на демократијата, образованието, јавната администрација, безбедноста и човековите права, како и законодавните и воените реформи. (Бета - 30/12/04; AФП, АП, ФЕНА, СРНА - 29/12/04)
