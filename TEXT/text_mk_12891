03/01/2005
СОФИЈА, Бугарија -- Обвинителите ќе формираат специјални единици за борба против организираниот и против економскиот криминал, објави заменик-премиерот Пламен Панајотов на крајот од минатата недела. Проектот, кој ќе биде финансиран од програмата ФАРЕ на ЕУ, исто така, има за цел модернизирање на обвинителскиот информациски систем. 
Во другите вести, Бугарија во саботата (1-ви јануари) официјално стана членка на Организацијата за одржување и снабдување на НАТО. Земјата ќе воспостави свој посебен систем на кодификација врз основа на договорите за стандардизирање со Алијансата. 
Во меѓувреме, претседателот на бугарскиот Парламент, Огњан Герџиков, во понеделникот во Сеул се состана со својот јужнокорејски колега, Ким Оне-ки. Тој ќе посети неколку места во Азија со надеж за зајакнување на билатералната соработка. (24 Часа, Сега, Монитор, бТВ, Јонхап - 03/01/05; Веб-страница на бугарската Влада - 31/12/04)
