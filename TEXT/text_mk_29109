07/11/2010
ATИНА, Грција -- Гласачите излегоа на гласање во недела (7-ми ноември), на општинските избори опишани како референдум за политиката -- особено за програмата на штедење -- на премиерот Јоргос Папандреу и неговата влада. Папандреу во саботата се закани дека е можно свикување предвремени избори ако гласачите не ги поддржат мерките во недела. Во интервју за весникот Та Неа, тој го опиша гласањето како можност јавноста да покаже дали избира стабилност или „понатамошни авантури“. Тој, исто така, предупреди дека ако владата не ја добие потребната поддршка, тоа може да го поткопа кредибилитетот на Грција. „Најлоша работа што можеме да направиме е да испратиме сигнал дека има целосна промена на насоката“, рече Папандреу. „Локалните и регионалните трки во недела се прв изборен предизвик. Локалните и регионалните трки во недела се прв изборен предизвик за владата на ПАСОК, која дојде на власт во октомври 2009 година. Вториот круг е закажан за 14-ти ноември. (Ројтерс, АФП, АП, АНА-МПА - 06/11/10)
