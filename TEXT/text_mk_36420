15/08/2004
ПРИШТИНА, Косово, Србија и Црна Гора -- Француските медиуми објавија дека новиот шеф на УНМИК, Сорен Јесен Петерсен, би можел допрва да ги прифати апликациите за учество на парламентарните избори во октомври во Косово и покрај истекувањето на крајниот рок на 4-ти август. Јесен-Петерсен стапува на функцијата в понеделник (16-ти август). В.д. шефот на УНМИК Чарлс Брејшо, најверојано, ги потврдил извештаите, велејќи дека е сé уште можно за српските партии да се пријават. Тој додаде дека УНМИК сака косовските Срби да земат учество и го опиша апелот на српската Влада за бојкот на изборите како недемократски. Досега Граѓанската иницијатива на Србија е единствената партија на етничките Срби која се пријави за учество на изборите. (Танјуг, Б92, РФИ - 13/08/04)
