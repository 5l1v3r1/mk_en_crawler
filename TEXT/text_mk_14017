15/11/2005
КУАЛА ЛУМПУР, Малезија -- За време на состанокот во понеделникот (14-ти ноември) со неговиот босански колега во посета на земјата, Аднан Терзиќ, малезискиот премиер Датук Сери Абдула Ахмад Бадави вети континуирана помош за развојот во Босна и Херцеговина. Претставниците на коморите на двете земји за надворешна трговија потпишаа меморандум за разбирање за воспоставување на заеднички економски совет. (Дневни аваз, Независне новине - 15/11/05; Фена, The Star Online, РТРС, ПБС БиХ - 14/11/05) 
