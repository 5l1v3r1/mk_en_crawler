19/11/2010
ТИРАНА, Албанија -- Водачот на опозициската Социјалистичка партија (СП), Еди Рама, побара од американскиот амбасадор и амбасадорите на ЕУ да помогнат во решавањето на албанската политичка криза. Во писмото испратени во четвртокот (18-ти ноември), Рама објасни дека новиот став на опозицијата -- со цел постигнување компромис -- е да се проверат материјалите од изборите во јуни 2009 година, давајќи й целосен мандат на анкетната комисија во парламентот. Премиерот Сали Бериша, пак, ја отфрли оваа понуда како неприфатлива, велејќи дека тоа би значело „неограничена истрага“ од страна на комисијата. Ако парламентот добие дозвола да ги провери изборните материјали, ќе биде подготвена да работи на изборните реформи пред локалните избори во мај 2011 година, вели Рама во своето писмо. (НОА, Балкан веб, Топ ченал, Шекули, ВоА - 18/11/10)
