11/02/2010
БЕЛГРАД, Србија -- Министерот за внатрешни работи, Ивица Дачиќ, во средата (10-ти февруари) рече дека ќе поднесе оставка ако високи претставници на министерството се поврзани со организираниот криминал. Катализатор за ова беше уште еден неуспешен обид за апсење на наводниот криминалец Дарко Шариќ, кој е осомничен за шверц со дрога и други нелегални активности. Шариќ успеа да ги избегне властите двапати -- во Париз и Виена -- предизвикувајќи шпекулации дека „протечените“ информации од Министерството за внатрешни работи му помагале. Црногорскиот премиер Мило Ѓукановиќ е меѓу оние што ги обвинуваат српските власти за соучество. (Б92, Бета, Вечерње новости - 10/02/10) 
