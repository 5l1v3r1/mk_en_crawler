30/03/2007
БЕЛГРАД, Србија -- Советот за безбедност на ОН ќе ја одржи својата прва седница за иднината на Косово во вторник (3-ти април), објави во четвртокот британскиот амбасадор во Србија, Стивен Вордсворт. Тој додаде дека во моментов планот на специјалниот претставник, Марти Ахтисари се преведува и им се доставува на делегациите во Њујорк. 
Во петокот министрите за надворешни работи на ЕУ го започнаа неформалниот состанок во Бремен, Германија, на кој ќе се разговара околу целта на надгледувана независност за Косово. Министрите го проучуваат новиот извештај на шефот за безбедност на ОН, Хавиер Солана, и комесарот за проширување, Оли Рен, во врска со плановите за голема цивилна мисија на ЕУ во Косово. Според некои информации што протекоа, Солана и Рен предупредиле дека Косово би можело да биде зафатено од насилство додека се движи кон независноста. (Фокус - 30/03/07; Бета, РТРС, Макфакс - 29/03/07)
