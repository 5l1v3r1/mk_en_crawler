29/07/2008
САРАЕВО, Босна и Херцеговина (БиХ) -- Високиот претставник Мирослав Лајчак во понеделникот (28-ми јули) се состана со претседавачот на претседателството на БиХ, Харис Силајџиќ, како дел од серијата состаноци со високи политички претставници во земјата. Тие разговараа за прашањата што БиХ треба да ги реши во согласност со обврските предвидени во нејзиниот Договор за стабилизација и асоцијација со ЕУ и барањата за трансформирање на Канцеларијата на високиот претставник во Специјален претставник на ЕУ. Тие, исто така, разговараа за идејата за одржување заеднички состанок на сите партиски водачи, на кои ќе се разговара за актуелните прашања, вклучително и уставните реформи. (OХР, РТРС, СРНА, Дневни аваз, Онаса - 28/07/08)
