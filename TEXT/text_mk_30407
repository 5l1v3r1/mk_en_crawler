18/03/2011
БЕЛГРАД, Србија -- Следниот круг разговори меѓу Белград и Приштина ќе се одржи на 24-ти и 25-ти март во Брисел, рече министерот за Косово, Горан Богдановиќ, во четвртокот (17-ти март). Богдановиќ потврди дека Белград е подготвен за компромис во врска со конкретните чекори за подобрување на секојдневниот живот на бројното српско население во северно Косово. Тој, исто така, ја отфрли можноста Србија да го признае Косово во замена за тоа косовските власти да му дадат автономија на северот, како што предложи Меѓународната кризна група. Првиот круг од разговорите се одржа минатата недела. (Taнјуг, Блиц - 17/03/11)
