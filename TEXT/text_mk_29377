03/05/2010
СКОПЈЕ, Македонијa -- Ослободителната национална армија (ОНА) ја презеде одговорноста за вооружениот инцидент минатата недела во близина на границата со Косово. Во писмото до телевизија АЛСАТ-М во неделата (2-ри мај) групата објави дека борците на ОНА наишле на заседа од македонската полиција, за време на која еден полицаец загина, а еден борец на ОНА беше лесно повреден. Во писмото потпишано од Арбен Селими, ОНА тврди дека е сé уште активна во сите региони на Македонија населени со Албанци. Сепак, полицијата вели дека по откривањето на големото количество скриено оружје во неколку бункери во близина на косовската граница, престрелката избила меѓу полицајците и неидентификувани вооружени лица. Во петокот министерката за внатрешни работи, Гордана Јанкуловска, рече дека скриеното оружје й припаѓало на екстремистичка група со потенцијал да ја загрози Македонија и целиот регион.
Во реакцијата на писмото, партијата на етничките Албанци Демократска унија за интеграција, дел од владејачката коалиција, ја повика јавноста да ги игнорира провокациите, истакнувајќи дека во согласност со Охридскиот рамковен договор, насилството не е прифатлив начин за остварување на политичките цели. (Aлсат, А1, Бета, Данас - 02/05/10)
