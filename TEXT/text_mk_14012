17/01/2006
БЕЛГРАД, Србија и Црна Гора -- Заменик-гувернерот на српската централна банка беше отпуштен во понеделникот (16-ти јануари), по неговото апсење минатата недела под обвинение за примање мито. Одборот на банката во својата изјава вели дека оваа одлука не треба да й наштети на тековната истрага против Дејан Симиќ. Тој е обвинет за примање мито во висина од 100.000 евра за враќање на лиценцата на една банкротирана банка. Висок претставник на Социјалистичката партија на Слободан Милошевиќ е уапсен за договарање на поткупот. 
Во другите вести, српските власти покренаа обвинение против сопственикот на Мобтел, Сретен Кариќ, и извршната директорка на претпријатието, Олга Зиловиќ, за нелегални бизнис трансакции. Тие купиле 79 луксузни станови во Белград на име на Мобтел и потоа истите им ги препродале на роднини на Кариќ по многу ниски цени. Обвинителите тврдат дека трансакциите претставуваат измама кон другите акционери на Мобтел и дека ја чинеле државата околу 3 милиони евра како неплатени даноци. (Данас, Блиц - 17/01/06; AП, Интерфакс, Танјуг, РТС, Бета - 16/01/06)
