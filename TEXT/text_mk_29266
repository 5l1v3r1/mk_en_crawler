04/05/2010
ATИНА, Грција -- Државните службеници во вторникот (4-ти мај) започнаа 48-часовен штрајк против мерките на штедење на владата, кои вклучуваат и намалувања на платите. Штрајкот треба да трае 24 часа и да започне в среда, но организаторите одлучија да го започнат порано. Протестите се очекува да се прошират низ целата земја и да го погодат јавниот и приватниот сектор, вклучително и железницата, воздушниот сообраќај, училиштата, болниците во Атина и Пиреа, медиумите и банкарството. Два митинзи се планирани во Атина во вторник.
Доцна во понеделникот, мала група наставници упадна во државната телевизиска станица НЕТ во Атина, прекинувајќи ја програмата додека министерката за образование, Ана Диамантопулу, беше интервјуирана. Наставниците се согласија да ја напуштат зградата откако нивните барања беа емитувани во живо. Исто така, претставници на вооружените сили одржаа мирни протести, облечени во цивилна облека во Атина во понеделникот, протестирајќи против 30-те отсто кратење на нивните плати. (AП, Њус Ин, ДПА, АФП - 03/05/10)
