02/12/2004
САРАЕВО, Босна и Херцеговина (БиХ) -- ЕУ во четвртокот (2-ри декември) ја започна својата најголема мировна мисија досега, преземајќи ја од силите на НАТО во БиХ. Формалното предавање на должностите се случи во кампот Бутмир во Сараево, во присуство на шефот за надворешна политика на ЕУ, Хавиер Солана, и генералниот секретар на НАТО, Јап де Хоп Шефер. Повеќе од 30 земји, меѓу кои и 22 земји-членки на ЕУ, учествуваат во силите наречени „Алтеа“, составени од 7.000 војници под команда на британскиот генерал Дејвид Лики. НАТО ќе задржи мали единици во Сараево и во Тузла, кои ќе се фокусираат првенствено на апсењето на осомничените за воени злосторства. (Дневни аваз, Вечерњи лист, Ројтерс, Интернешнал хералд трибјун, АФП - 02/12/04; AФП, ФЕНА, ЕУ Обсервер - 01/12/04)
