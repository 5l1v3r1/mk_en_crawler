17/08/2008
ПОДГОРИЦА, Црна Гора -- Црногорското обвинителство обвини шестмина поранешни резервисти на Југословенската народна армија (ЈНА) за воени злосторства извршени во кампот Морињ во период 1991-1992 година, објавија медиумите во петокот (15-ти август). Шестмината, наводно, ги наредиле и извршиле тортурата и нехуманите дејства против 169 хрватски воени затвореници и цивили во кампот помеѓу октомври 1991 и август 1992 година. Обвинителството повика на апсење на осомничените Младен Говедарица, Златко Тарле, Спиро Лучиќ, Иво Мензалин, Боро Глигиќ и Иво Гојниќ „поради сериозноста на кривичните дела и тешките последици од ова воено злосторство“. Црногорските и хрватските судови соработуваа на истрагата, сослушувајќи преку 170 сведоци. (Б92, Бета, Хина, РТЦГ - 15/08/08)
