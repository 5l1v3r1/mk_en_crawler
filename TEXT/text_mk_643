30/12/2005
(Разни извори – 23/12/05 – 30/12/05)
Српската влада ја повлече дозволата за работење на телекомот „Мобтел“ и ги стави неговите операции под контрола на државното претпријатие „Телеком Србија“, врз основа на тоа што истиот склучил договор за работење со мобилен оператор во Косово без потребната дозвола. Австрискиот конзорциум на инвеститори кој поседува 51 отсто од акциите на „Мобтел“ објави дека ќе поднесе жалба на оваа одлука. Фирмата веќе е заглавена во судир на интереси, во кој државата тврди дека треба да поседува 58 отсто наместо малцинските 49 отсто. 
*** 
Tурскиот парламент го усвои новиот државен буџет за следната година, по двонеделните дебати за нацрт-законот. Законот предвидува годишна инфлација од 5 отсто и проекти за буџетски дефицит од 8,7 милијарди евра во 2006 година. 
*** 
Директорот на новата бугарската Национална агенција за приходи, Марија Мургина, објави големи промени во системот на даночната администрација. Дванаесет окружни даночни директори, како и двајца заменици-директори на централната даночна администрација, ќе бидат отпуштени. Преостанатите директори на даночната администрација ќе добијат шестмесечен пробен мандат од јануари 2006 година. Овој потег има за цел подобрување на даночната администрација, зголемување на собирањето на приходите и помош во елиминирањето на даночното затајување. 
*** 
Седум претпријатија поднесоа писма на намери на тендерот за приватизација на мaкедонското претпријатие за електростопанство ЕСМ Дистрибуција. Тоа се: австриското претпријатие ЕВН, чешката фирма ЦЕЗ, француската ЕДФ, германските претпријатија РВЕ Енерџи и ЕнБВ, италијалското Енел и американската фирма АЕС. Процедурата на поднесување понуди се очекува да биде комплетирана следната пролет. 
*** 
Српските власти ја одобрија понудата на „Мерил Линч“ и „Рајфајзен инвестмент“ да станат советници на владата во приватизацијата на државното претпријатие за нафта и гас НИС. За сума од 900.000 американски долари и 1,2 отсто провизија конзорциумот ќе предложи различни алтернативи за приватизација. 
*** 
Владата на Републикa Срспка (РС) и лондонското претпријатие „Алтима партнерс ЛЛП“ официјално го потпишаа договорот за приватизација на бањалучната пиварница. „Алтима“ ги купи мнозинските акции од 53,81 отсто од ова претпријатие во РС за цена од 12 милиони евра и се обрза да инвестира дополнителни 4 милиони евра во текот на следните три години. 
*** 
Италијанскиот производител на облека „Голденлејди“ ја разгледува можноста за отворање на производствен капацитет во Република Српскa. Предложената фабрика ќе биде лоцирана во регионот Дервента и ќе вработи скоро 800 луѓе. 
*** 
Maкедонскиот парлемент го одобри законот за буџетот за 2006 година, со проектиран раст на БДП од 4 отсто и годишна стапка на инфлација од 2 отсто следната година. Предвиден е буџетски дефицит од 28 милиони евра. 
*** 
ЕУ одобри пакет финансиска помош од 25 милиони евра за Србија и Црна Гора, при што 90 отсто од средствата ќе бидат доделени веднаш по одобрувањето. Овој чекор се прави во знак на признание за исполнувањето од страна на Белград на економските цели од 2005 година за кои имаше согласност од ЕУ. 
