09/09/2004
АНКАРА, Турција -- Премиерот Реџеп Тајип Ердоган во средата (8-ми септември) повика на здружено меѓународно дејствување против тероризмот, велејќи дека ниту една земја не може да го реши овој проблем самостојно. Ердоган ја даде оваа изјава како одговор на соопштението од Русија, која објави дека е подготвена да ги нападне терористичките бази во странските земји. 
Во другите вести, комесарот на ЕУ за проширување, Гинтер Ферхојген, во средата за новинарите изјави дека вистинските реформи во Турција ќе започнат кога Европската комисија ќе одлучи да започне разговори за пристап со Анкара. Тој, исто така, вети дека извештајот на Комисијата за напредокот на Турција ќе биде „искрен, фер и објективен“, и нема да поставува нови услови. 
Исто така во средата, најмалку 19 рудари загинаа, а 17 беа повредени во големиот пожар кој изби во еден рудник за бакар во северна Турција. Градежните работници работеа на изградба на еден голем тунел. ( АП, AФП, НТВ, TurkishPress - 08/09/04) 
