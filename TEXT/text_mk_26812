08/11/2009
АТИНА, Грција -- Околу 4.500 членови на централно-десничарската партија Нова демократија (НД) се собраа на вонредниот конгрес во Атина во саботата (7-ми ноември). Тие усвоија измени во статутот на партијата, кои ќе им овозможат на редовните членови да гласаат во процесот на избор на нов водач на НД.
Гласањето за новиот водач ќе се одржи на 29-ти ноември. Тројца кандидати -- поранешните министри за надворешни работи Дора Бакојанис и Антонис Самарас и префектот на Солун Панајотис Псомиадис -- се кандидираа да го заменат поранешниот премиер Костас Караманлис, кој поднесе оставка од водечката позиција откако НД загуби на предвремените општи избори на 4-ти октомври.
Поранешниот министер за здравство и градоначалник на Атина, Димитрис Аврамопулос, беше, исто така меѓу кандидатите, но ја повлече својата номинација во последен момент, велејќи дека не сака да биде дел од внатрешната борба во партијата. (AНА-МПA - 08/11/09; MИA - 07/11/09)
