15/10/2006
БРИСЕЛ, Белгија -- Петтиот циклус на Акциониот план за членство (АПЧ) на процесот за интеграција на Хрватска во НАТО официјално започна во петокот (13-ти октомври), според загребскиот национален координатор за НАТО, Пјер Шимуновиќ. Тој и заменик-министерот за одбрана, Игор Показ, го претставија годишниот акционен план на земјата, како и стратегијата за комуникации поврзана со истиот, на Високиот политички комитет на Алијансата во Брисел. Шимуновиќ вели дека членовите на комисијата го пофалиле планот и ја потврдиле важноста на зајакнувањето на хрватското учество во меѓународните мировни мисии.
Во другите вести, американскиот помошник секретар за европски и евроазиски работи, Даниел Фрајд, во саботата рече дека врските помеѓу САД и Хрватска се на најдобро ниво досега. Тој го изјави ова пред посетата на Вашингтон оваа недела на хрватскиот премиер Иво Санадер. (ХИНА, ХРT - 13/10/06)
