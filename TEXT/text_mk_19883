20/08/2007
БЕЛГРАД, Србија -- Претстојните преговори околу идниот статус на Косово ја даваат последната шанса за договор помеѓу Белград и Приштина, рече во понеделникот (20-ти август) австриската министерка за надворешни работи, Урсула Пласник. „Ние веќе изгубивме премногу време и ни треба транспарентност“, рече Пласник за весникот „Виртшафтсблат“. Таа, исто така, рече дека се надева оти Москва е свесна дека блокирачката политика во Советот за безбедност на ОН нема да резултира со решение. Меѓународната тројка и Контакт-групата мора да ги претстават своите заклучоци пред генералниот секретар на ОН до 10-ти декември. 
Во меѓувреме, Марко Јакшиќ, водач на Српскиот национален совет за Северно Косово и член на белградскиот преговарачки тим, за „Глас јавности“ во неделата рече дека САД го имаат клучот за решението. Тој го повика Вашингтон да „го искористи своето влијание врз Албанците за да се согласат на преговори“. (Taнјуг, РТС, Б92 - 20/08/07)
