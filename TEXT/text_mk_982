28/09/2007
 Aлбаниј a, Хрватска и Црна Гора во средата (26-ти септември) потпишаа договор за изградба на 400 километарски гасовод, кој ќе ги поврзува трите земји. Гасоводот, вреден 230 милиони евра, подоцна ќе биде поврзан со различни проекти, што ќе овозможи пристап до блискоисточниот и рускиот природен гас. 
 *** 
„Стандард енд пур“ во извештајот од вторникот (26-ти септември) предупреди за прегревањето во региониолните економии. Агенцијата особено ги спомена Aлбанија, Босна и Херцеговина, Бугарија, Хрватска, Македонија, Црна Гора, Романија и Србијa. Според Мортиз Кремер, аналитичар на агенцијата, главните ризици произлегуваат од големиот сметковен дефицит и брзото зголемување на цените на имотот.
*** 
Бугарско-шпанското претпријатие Еолика Бугарија во вторникот (25-ти септември) објави дека планира да инвестира 90 милиони евра во фарма на ветар од 60 мегавати, во близина на бугарскиот пристанишен град Варна. Инсталацијата ќе започне во 2009 година и се очекува да заврши до почетокот на 2010 година. 
*** 
 Грчката Банка Пиреа во понеделникот (24-ти септември) објави дека ја разгледува можноста за влез на кипарскиот пазар и проширување на своите операции во Украина. Пиреа влезе на украинскиот пазар на средината од март и планира да инвестира 175 милиони евра за развој на своите активности таму. 
*** 
Италијанскиот производител на апарати за домаќинство Индесит ќе инвестира околу 30 милиони евра за зголемување на производствениот капацитет на својата фабрика во Tурција. Индесит, трет по големина производите на апарати за домаќинство во Европа, објави дека во текот на следните три години ќе ги префрли своите операции од Полска и Италија во Турција, која е преферирана поради своите ниски производствени трошоци и поволна локација. 
*** 
 Aлбанската Централна банка во средата (26-ти септември) објави дека ги зголеми своите каматни стапки од 5,75 на 6 отсто, во обид да го намали инфлацискиот притисок на економијата. Гувернерот на Централната банка Ардијан Фулани објасни дека овој чекор е преземен по инфлацијата од 4,2 отсто минатиот месец. 
*** 
Индиското претпријатие за градежништво „Ембаси груп“ ќе инвестира 600 милиони амерински долари во текот на следните пет години за изградба на парк за ИТ во Инџија, Србијa. ИТ паркот -- кој ќе покрива 270 хектари -- се очекува да привлече повеќе од 20 претпријатија кои ќе вработат 25.000 луѓе и ќе генерира две милијарди американски долари во извоз годишно. 
*** 
Три понуди беа поднесени за 88 отсто од акциите на владата на Босна и Херцеговинa за извозникот „Алуминиј Мостар“. Понудите беа ставени на маса од британската „Ен+Груп“, грчката „Митилинеос холдингс“ и конзорциумот предводен од швајцарски „Гленкор интернешнал“ кој, исто така, го вклучува и претпријатието од БиХ ФЕАЛ и загребскиот „Далековод“. Комисијата ќе помага во проценката на понудите и ќе го објави победникот во октомври.
 (Разни извори -- 21/09/07-28/09/07) 
