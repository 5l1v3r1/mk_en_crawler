02/08/2010
ПРИШТИНА, Косово -- Генералниот секретар на ОН Бан Ки-мун рече дека безбедносната ситуација во Косово е стабилна, но предупреди за ситуацијата на север од земјата, според локалните медиуми. Нестабилноста на север не треба да се потцени, се вели во извештајот, според протечените информации што ги цитираа косовските медиуми во неделата (1-ви август). Во документот, кој треба да биде претставен в среда во Њујорк, се споменуваат насилните протести од почетокот на јули од страна на Србите, по отворањето на канцеларијата на косовската влада во северна Митровица, и нападот на пратеникот од косовските Срби Петар Милетиќ во поделниот град. 
Локалните медиуми јавуваат дека Бан ќе се состане со косовскиот министер за надворешни работи, Скендер Хисени, во Њујорк во вторник, и состанокот ќе биде можност да се расчистат односите меѓу шефот на УНМИК, Ламберто Заниер, и косовската влада. Таа го игнорираше претставникот на ОН по декларацијата за независност во февруари 2008 година. (Епока е ре, Коха Диторе, Зери - 02/08/10; Кохавижн, РТК - 01/08/10) 
