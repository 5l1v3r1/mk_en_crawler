07/12/2004
САРАЕВО, Босна и Херцеговина (БиХ) -- Претседателот на судот на БиХ, Медзида Крешо, и главниот јавен обвинител Маринко Јурчевиќ во понеделникот (6-ти декември) изјавија дека првите случаи од Трибуналот на ОН за воени злосторства, најверојатно, ќе му бидат предадени на домашното судство во јануари. Крешо и Јурчевиќ за новинарите изјавија дека се фомирани пет обвинителски тимови да ги испитаат случаите на воени злосторства во одделни делови во земјата. 
Во другите вести, премиерот на Република Српска, Драган Микеревиќ, во понеделникот изјави дека Владата одлучила да ги замрзне средствата на 18 обвинети на црната листа на ЕУ. Во врска со повиците од страна на опозицијата за оставка на Владата на ентитетот, Микеревиќ рече дека тој веднаш ќе му ги предаде своите должности на водачот на опозицијата Милорад Додиќ, ако Додиќ гарантира дека до четврток ќе ги уапси сите бегалци обвинети за воени злосторства. (Независне новине, Дневни аваз - 07/12/04 - 06/12/04)
