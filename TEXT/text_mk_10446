19/11/2004
ЗАГРЕБ, Хрватска – Новоназначениот претседател на Европската комисија Хозе Мануел Баросо во четвртокот (18-ти ноември) изјави дека се надева оти Хрватска ќе биде во состојба да влезе во ЕУ до крајот на 2009 година. Загреб очекува да добие датум за започнување на разговорите за пристап на почетокот од 2005 година и да влезе во Унијата што е можно побргу, по можност во 2007 година заедно со Бугарија и Романија. Голем број аналитичари сметаат дека таа временска рамка е со мала веројатност.
Исто така во четвртокот, 10.000 луѓе се собраа во Вуковар за да го одбележат паѓањето на градот во рацете на српски сили во 1991 година. Црковните камбани биеја низ целата земја, додека во Вуковар ужалените се собраа пред болницата каде што беа убиени повеќе од 250 лица. (Вјесник - 19/11/04; ХИНА, ХРТ, АФП - 18/11/04 
