16/06/2005
ХАГ, Холандија -- Обвинителите на ОН за воени злосторства побараа од претседателот и од судиите на Трибуналот да ги спојат процедурите и да закажат еден судски процес за сите девет лица обвинети за масакрот во Сребреница, како што се вели во соопштението од средата (15-ти јуни). Деветмина офицери од босанските Срби -- Драго Николиќ, Љубиша Беара, Љубомир Боровчанин, Милан Гверо, Милорад Трбиќ, Радивоје Милетиќ, Винко Пандуревиќ, Вујадин Поповиќ и Здравко Толимир -- се соочуваат со обвиненија во врска со убиствата на околу 8.000 муслимани од Сребреница во јули 1995 година. Осуммина од обвинетите се наоѓаат во притвор во Хаг, а само Толимир сé уште се наоѓа во бегство. 
Во другите вести, главниот обвинител на ОН, Карла дел Понте, и Теодор Мерон, претседателот на Трибуналот на ОН за воени злосторства, треба да се состанат со американскиот државен секретар Кондолиза Рајс во Вашингтон, објави во средата портпаролот на судот. Состанокот се очекува да биде фокусиран на потрагата по Радован Караџиќ и Ратко Младиќ, како и на распоредот за затворање на меѓународниот трибунал. (Фена, РТРС, ФТ - 15/06/05)
