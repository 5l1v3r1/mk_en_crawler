14/04/2009
НИКОЗИЈА, Кипар -- Водачот на кипарските Турци, Мехмет Али Талат, во понеделникот (13-ти април) рече дека се надева оти мировниот план за повторно обединување на поделениот остров ќе биде ставен пред гласачите од кипарските Турци и кипарските Грци на двоен референдум на почетокот од следната година. Досега Талат и кипарскиот претседател Деметрис Христофиас одбија да одредат конкретна временска рамка за завршувањето на тековните преговори или за одржувањето евентуален референдум. „Како и да е, новото што го достигнавме во директните разговори укажува на отворање нова фаза и нов курс, кој, исто така, вклучува референдум“, рече Талат на конференцијата во универзитет на кипарските Турци. Во 2004 година планот за повторно обединување предложен од Кофи Анан, генералниот секретар на ОН во тоа време, не беше одобрен од кипарските Грци, на референдумот што се одржа на двата дела од островот. (Новинска агенција Анадолу, Заман, Филелефтерос - 13/04/09)
