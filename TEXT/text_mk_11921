18/01/2005
БУДИМПЕШТА, Унгарија -- Премиерот Ференц Ѓурчани вети дека ќе ја интензивира поддршката за кандидатурата на Романија за влез во ЕУ во 2007 година, за време на разговорите со својот романски колега Калин Попеску Таричеану во понеделникот (17-ти јануари). Тие се согласија дека нивните Влади треба да одржуваат редовни годишни состаноци за унапредување на билатералните врски и помош за напорите на Романија за спроведување на реформите поврзани со ЕУ. Првата седница се планира за на есен.
Во другите вести, кабинетот на романскиот претседател Трајан Башеску во понеделникот објави дека тој ќе отпатува во официјална посета на Велика Британија на 31-ви јануари. Тоа ќе биде прва посета на Башеску во странство по преземањето на функцијата минатиот месец. (Ромпрес, Девет часот - 18/01/05; Ројтерс - 17/01/05)
