10/05/2005
САРАЕВО, Босна и Херцеговина (БиХ) -- По претходното одобрение од Претставничкиот дом на БиХ, Домот на народите во понеделникот (9-ти мај) го одобри назначувањето на Иво Миро Јовиќ за нов член на Претседателството на БиХ. Јовиќ беше предложен од страна на Хрватската демократска заедница откако високиот претставник Педи Ешдаун го отпушти Драган Чавиќ, кој се соочува со судски процес за проневера на пари.
Во другите вести од понеделникот, министерот за внатрешни работи на Република Српска Дарко Матијашевиќ изјави дека уставите на БиХ и на двата ентитети -- РС и Федерацијата на БиХ -- не претставуваат пречка за реформите во безбедноста во земјата. Матијашевиќ одговараше на новинарски прашања по одржувањето на првата седница во Сараево на комисијата задолжена за одбележувањето на новите полициски региони во БиХ. Реструктуирањето на полицијата е од суштинска важност за позитивна физибилити студија на ЕУ за БиХ. (ПБС БиХ, НТВ Хајат, РТРС - 09/05/05)
