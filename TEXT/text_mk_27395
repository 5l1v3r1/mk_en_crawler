30/09/2010
ПРИШТИНА, Косово -- Заменик претседателот Јакуп Красниќи не ја отфрла можноста за предвремени општи избори со цел да се избегне евентуалната институционална ранливост. Само еден ден откако ја презеде функцијата, Красниќи рече дека односите меѓу коалициските партнери, Демократската партија и Демократската лига (ЛДК) се замрзнати. Во изјавата за Би-Би-Си во средата (29-ти септември), Красниќи, исто така, потврди дека изборите зависат од способноста на Централната изборна комисија да се подготви за нив. Политичките аналитичари посочија дека изборите би можеле да се одржат на почетокот од декември. Разговорите со Белград може, исто така, да бидат погодени, бидејќи Приштина сака да влезе во процесот со стабилни институции. Красниќи, исто така, рече дека оставката на претседателот Фатмир Сејдиу предизвика „мала политичка криза“, но негираше каква било институционална празнина. Сејдиу поднесе оставка откако Уставниот суд донесе пресуда дека тој го прекршил уставот бидејќи истовремено бил претседател на државата и водач на ЛДК. (Коха Диторе, Зери, Експрес - 30/09/10)
