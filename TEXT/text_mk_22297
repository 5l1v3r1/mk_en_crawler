14/05/2008
САРАЕВО, Босна и Херцеговина (БиХ) -- Високиот претставник Мирослав Лајчак вели дека постои 99,9 отсто сигурност оти БиХ ќе го потпише својот Договор за стабилизација и асоцијација (ДСА) со ЕУ на 16-ти јуни. Тој во вторникот (13-ти мај) додаде дека спроведувањето на договорот и водењето на процесот на интеграција во ЕУ општо, ќе покаже до кој степен институциите на БиХ можат да го водат процесот и да ги исполнат обврските. Набљудувачите најпрво очекуваа истиот да биде потпишан на крајот од април. ЕУ вели дека доцнењето се должи на бавниот превод на документите. (РТРС, СРНА, Дневни аваз, Онаса - 13/05/08)
