31/03/2005
БЕЛГРАД, Србија и Црна Гора -- Американскиот амбасадор во Белград, Мајкл Ц. Полт во средата (30-ти март) изјави дека и покрај тоа што Србија ја подобри својата соработка со Хашкиот трибунал, финансиската помош за републиката ќе биде повлечена сé додека не бидат екстрадирани сите обвинети. Изјавата на Полт беше дадена за време на неговата посета на Нови Сад. Во средината на јануари американската влада ја замрзна помошта од 10 милиони американски долари, наведувајќи го како причина неисполнувањето од страна на Србија на своите обврски кон Трибуналот. Исто така во средата, владата на Србија и Црна Гора го одобри нацрт-законот со кој се блокираат финансиските средства на бегалците обвинети за воени злосторства. Нацрт-законот беше доставен до парламентот на државната заедница за итно одобрување. (Политика, Данас - 31/03/05; Tанјуг, Бета - 30/03/05)
