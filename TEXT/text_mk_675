17/08/2005
(Разни извори -- 10/08/05 – 17/08/05)
Хрватскиот морнар Мате Арапов го освои сребрениот медал на Европскиот шампионат Ласер 2005 во Картагена, Шпанија, што се одржа од 4-ти до 12-ти август. Арапов беше втор со 43 поени по Британецот Пил Гудисон, кој е новиот европски шампион со резултат од 35 поени. На шампионатот присустуваа вкупно 243 лица од целиот свет. 
*** 
Хрватскиот филм „Прекрасна ноќ во Сплит“, во режија на Арсен Антон Остојиќ, ја освои наградата за најдобар филм на првиот Меѓународен фестивал на Црното море, што се одржа во Констанца. Остојиќ, исто така, ја освои наградата и за најдобра фотографија. Турчинот Ахмет Улучау ја освои наградата за најдобар режисер за неговиот филм „Бродови од парчиња лубеница“, додека наградата на публиката ја доби филмот „Големата вода“ на македонскиот режисер Иво Трајков. Романката Доротеа Петре ја освои наградата за најдобра актерка за нејзиното деби во филмот „Руна“. 
*** 
Фолклорниот оркестар на бугарските Роми, Вереја, го освои гран прито на овогодинешниот Светски фестивал на ромска музика и игра, што се одржа минатата недела во Стара Загора, Бугаријa. На настанот, кој го спонзорираше претседателот Георги Парванов, учествуваа оркестри и изведувачи од пет европски земји и од Индија. Претседател на жирито оваа година беше бугарскиот виртуоз на кларинет Иво Папазов-Ибрама. 
*** 
На 15-ти август во Галичник, Maкедонијa започна меѓународната уметничка колонија, на која учествуваат 10 уметници од осум земји. Делата од уметничката колонија ќе бидат изложени подоцна во хотелот Неда во Галичник. 
*** 
На 17-ти август во Битола, Maкедонијa, беше отворен фестивалот „Битола отворен град“. Десетдневниот фестивал се состои од уметнички и фотографски изложби, музички и театарски претстави на отворено, како и натпревари за тетоважи и графити. На фестивалот учествуваат млади уметници од Велика Британија, Хрватска, Данска, Франција, Јапонија, Македонија, Србија и Црна Гора и САД. 
*** 
Меѓународниот фестивал Подгоричко културно лето 2005 започна во главниот град на Црна Гора на 16-ти август. Програмата вклучува музички, театарски, филмски, уметнички и литературни настани и ќе трае до крајот на септември. 
