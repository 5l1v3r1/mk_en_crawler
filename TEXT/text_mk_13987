17/08/2005
АНКАРА, Турција -- Британската амбасада во Анкара во вторникот (16-ти август) издаде соопштение во кое се поздравува неодамнешното апсење на осомничениот припадник на Ал каеда, Луај Сака, во Дијарбекир, Турција. Сака, Сириец по националност, е осомничен за планирање и финансирање на серијата бомбашки напади во 2003 година во Истанбул, чија цел беше зградата на банката ХСБЦ, Генералниот британски конзулат и две синагоги. Во соопштението од амбасадата се изразуваат пофалби за професионализмот на турската полиција и се вели дека нивната посветеност придонесува во глобалната борба против тероризмот. Сака, кого турските медиуми го нарекуваат Сакра, беше уапсен во Дијарбекир на 6-ти август и се појави пред турскиот суд на крајот од минатата недела. (Britishembassy.gov.uk, TurkishPress.com - 16/08/05)
