27/10/2005
БЕЛГРАД, Србија и Црна Гора -- Белградскиот преговарачки тим за разговорите во врска со конечниот статус на Косово мора да биде формиран откако генералниот секретар на ОН, Кофи Анан, ќе го наименува својот специјален претставник, рече Слободан Самарџиќ, советник на српскиот премиер Воислав Коштуница. Во средата (26-ти октомври) Самарџиќ рече дека не смее да се создава атмосфера на „брзање“ и за сите чекори мора внимателно да се размисли.
Исто така во средата, албанскиот претседател Алфред Мојсиу испрати писмо до својот косовски колега Ибрахим Ругова, во кое се изразува поддршка за независноста за покраината. Таквиот исход би бил најдобар за Косово и за регионот, вели тој во писмото.
Во Македонија, пак, претседателот на опозициската партија Демократски сојуз, Павле Трајанов, во средата рече дека Скопје мора да изгради сопствена стратегија пред почетокот на разговорите за статусот на Косово и да се обиде да искоординира заедничка регионална политика со другите балкански држави. (Политика, Албански вести - 27/10/05; Бета, веб-страница на албанскиот претседател, А1 ТВ - 26/10/05)
