01/08/2007
Илјадници посетители ја преплавија Сигисоара, Романијa на 15-тиот Средновековен фестивал. Настанот, кој вклучуваше изведби на средновековна музика и најразновидни други активности, заврши во неделата (29-ти јули) со парада и огномет. 
*** 
Каролос Моја од Шпанија победи на тенискиот турнир „Кроација опен“, што се одржа во приморскиот град Умаг, во Хрватскa. Тој го порази Андреј Павел од Романија со 6:4 и 6:2. Моја е петкратен шампион на турнирот, победувајќи во 1996, 2001, 2002 и 2003 година.
*** 
Триесетиседмиот по ред фолклорен фестивал „Илинденски денови“ се одржа во Битола, Maкедонијa. Овогодинешниот настан вклучува 38 фолклорни ансамбли, групи и оркестри од Австралија, Босна и Херцеговина, Бугарија, Македонија, Србија, Холандија и Украина. 
*** 
Пријателите на бугарскиот јазик и култура од 40 земји во Европа, Америка, Азија и Африка, се собраа во Велико Трново на меѓународниот летен семинар кој започна во понеделникот (30-ти јули). Учесниците ќе можат да стекнат практично знаење за бугарскиот јазик и да присуствуваат на специјалните предавања. 
*** 
Балетот „Киров Марински“ ќе има редок настап овој септември во Грција. Ансамблот ќе настапи во атинскиот театар Ликабетус и солунскиот театар Дасос.
*** 
Четириесетиседмиот српски фестивал на трубата -- најпознатиот настан на фолклорна и традиционална музика -- ќе се одржи во градот Гуча од 8-ми до 12-ти август. Стотици домашни и странски оркестри се пријавија за учество. 
*** 
Летна променада, фестивал на културата, започна во петокот (27-ми јули) во Приштинa. Секојдневни активности, вклучувајќи и проекции на филмови, ќе се одржат во Палатата на младите и спортот до 4-ти август. 
*** 
Филмскиот фестивал од Босна и Херцеговина започна во средата (1-ви август) во Херцег Нови, Босна и Херцеговина (БиХ). Седум филмови од БиХ, Хрватска, Македонија и Србија ќе се натпреваруваат во главната програма. Фестивалот, исто така, вклучува ретроспектива на работата на Емир Кустурица. „Стапица“ на Срѓан Голубовиќ, кој го прикажува животот во Белград по Милошевиќ, го отвори настанот. 
(Разни извори – 25/07/07-01/08/07) 
