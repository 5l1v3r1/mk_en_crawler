20/05/2011
AНКАРА, Турција -- Министерството за надворешни работи во средата (18-ти мај) објави дека Турција ќе бара нов мандат како непостојана членка на Советот за безбедност на ОН. Земјата е заинтересирана за периодот 2015-2016 година, и е во конкуренција со Шпанија и Нов Зеланд. Според соопштението за медиумите, последните настани на Блискиот Исток и Средоземното Море „уште повеќе ги зголемија одговорностите на Турција во врска со меѓународниот мир, стабилност и безбедност“. Турција имаше место во Советот во периодот 2009-2010 година. (Новинска агенција Анадолу, Ворлд булетин, Хуријет, Заман - 18/05/11)
