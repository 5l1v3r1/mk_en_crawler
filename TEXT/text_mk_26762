06/10/2009
ТИРАНА, Албанија -- Албанската академија на науките објави дека дефинициите на Албанците од страна на нивните колеги во Македонија не се точни и се прилично тенденциозни. Оваа изјава уследи откако Македонската академија на науките и уметностите (МАНУ) минатата недела ја објави својата прва енциклопедија, во која Албанците се опишани како „планинци“ и нација која се доселила во Македонија за време на Отоманската империја во 16-тиот век. Во реакцијата од понеделникот, албанската академија процени дека тие погледи се националистички.
„Свесни сме дека секој историчар има право на своја сопствена верзија, но сепак неточните факти и апсурдности не можат да се толерираат за Академијата на науките“, се вели во писмото на албанската институција, која тврди дека не коментирала за книгата порано бидејќи го чекала оригиналниот примерок на енциклопедијата. Публикацијата предизвика реакции меѓу Албанците во Македонија, Тирана и Косово, како и во британската и американската амбасада во Скопје; По бранот критики, МАНУ одлучи да ги измени контроверзните текстови. (Газета шкиптаре, Панорама - 06/10/09; Балкан веб - 05/10/09) 
