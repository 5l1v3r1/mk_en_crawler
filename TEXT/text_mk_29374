03/05/2010
ПРИШТИНА, Косово -- Министерот за интеграции, Бесим Беќај, во саботата (1-ви мај) рече дека и покрај настојувањата, Србија нема да ја попречи интеграцијата на Косово во ЕУ. „Белград сака да покаже дека Косово е нефункционална и нелегитимна држава [и покрај тоа] што е признаена од 65 држави, вклучително и 22 земји-членки на ЕУ“, рече Беќај. „Ги повикувам белградските власти да се однесуваат на европски начин за да го забрзаат процесот на интеграција во ЕУ“, додаде тој. Што се однесува до безвизното патување, рече тој, „не можам да специфицирам некој датум, но можам да кажам дека Косово е подготвено да добие патоказ за визната либерализација“. Непризнавањето од страна на петте членки на ЕУ го компликува тој процес. (Eкспрес, Телеграфи, Кохавижн - 02/05/10)
