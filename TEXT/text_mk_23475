30/07/2009
ЗАГРЕБ, Хрватска -- Судот во Загреб осуди деветмина универзитетски професори за примање мито и злоупотреба на својот авторитет, објавија локалните медиуми во средата (29-ти јули). Обвинетите беа прогласени виновни за барање -- преку посредници -- на суми во висина до 700 евра, за да им дозволат на студенти да ги положат испитите. Поранешниот продекан на Факултетот за туризам при Загребскиот универзитет, Драган Бадњак, и Младен Будор, главен посредник во т.н. афера Индекс 2, беа осудени на десет месеци, односно две години и десет месеци затвор. Бадњак, исто така, доби забрана за наставна дејност во период од пет години. Осум други обвинети добија казни во траење од шест месеци до две години. Еден беше ослободен. Вкупно 20 посредници во аферата беа судени заедно со професорите. (ХИНА, Пословни дневник, Јутарњи лист, Нови лист, ХРТ - 29/07/09)
