21/06/2010
ПРИШТИНА, Косово -- Гласачите во новоформираната општина со претежно српско население Партеш/Партес излегоа на гласање, за избор на локални водачи. Одѕивот изнесуваше 65 отсто. Се чини дека ќе биде потребен втор круг од градоначалничките избори, бидејќи ниту еден кандидат не освои повеќе од 50 отсто од гласовите. Според неофицијалните резултати што ги претстави невладината организација Демократија во акција, водачот на здружението Завичај, Ненад Цветковиќ, имал близу 47,4 отсто од гласовите и ќе го предводи вториот круг против Тодор Мирковиќ од Обединетата српска листа, кој освои 25,5 отсто. Американскиот амбасадор Кристофер Дел ги пофали изборите, кои поминаа без инцидент. (Коха Диторе, Експрес, Лајм, Зери - 21/06/10)
