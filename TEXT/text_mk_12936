02/05/2005
БЕЛГРАД, Србија и Црна Гора -- Српскиот претседател Борис Тадиќ му напиша писмо на својот бугарски колега, Георги Парванов, во врска со Чедомир Бранковиќ, офицер на Армијата на Србијата и Црна Гора уапсен во Софија минатата недела. Бранковиќ беше осуден во отсуство за воени злосторства во Хрватска пред неколку години. Локалните медиуми во неделата (1-ви мај) објавија дека Тадиќ го уверил Парванов оти Србија не се обидува да ја избегне одговорноста за воените злосторства извршени од страна на нејзините државјани. Затоа, додава тој, нема причина Бугарија да се вмешува во овој случај и да влијае на билатералните односи. Уапсен врз основа на потерницата издадена од Интерпол, Бранковиќ набргу потоа беше ослободен поради својот дипломатски имунитет. 
Во другите вести, министерот за надворешни работи на Србија и Црна Гора, Вук Драшковиќ, во понеделникот престојуваше во еднодневна посета на Холандија. Тој и неговиот холандски колега, Бернард Бот, разговараа за следните чекори што Србија и Црна Гора мора да ги преземе во процесот на евроатланска интеграција. (Бета, Б92, Танјуг, News.bg - 01/05/05; Веб-страница на холандското Министерство за надворешни работи - 29/04/05)
