29/07/2008
БУКУРЕШТ, Романија -- Претседателот Трајан Башеску во понеделникот (28-ми јули) го повика парламентот да започне кривични постапки против поранешните министри и актуелни пратеници осомничени за мито. Башеску повика на специјален состанок на двата дома на парламентот за одобрување на истрагите за корупција на високо ниво против седуммина поранешни владини министри и поранешниот премиер Адријан Настасе. Тие се осомничени за најразлични прекршувања, како што е примање мито, користење на своето влијание во корист на роднините, и вмешаност во зделки со кои им е направена штета на интересите на државата. Минатата недела Европската комисија издаде извештај во кој се критикуваат резултатите на Романија во борбата против корупцијата на високо ниво. (Eвениментул зилеи - 29/07/08, Meдиафакс, Агерпрес, Хотњус - 28/07/08)
