24/06/2007
СОФИЈА, Бугаријa -- Претседателот на Европскиот парламент (ЕП) Ханс-Герт Поетеринг во петокот (22-ри јуни) рече дека ЕУ останува посветена на решавањето на случајот со шесте медицински сестри и палестинскиот лекар на кого му беше дадено бугарско државјанство, а кои се соочуваат со смртни казни во Либија за наводно инфицирање на стотици деца со ХИВ. Поетеринг говореше на бугарското национално радио по извештаите -- кои ги негираа Брисел и Софија -- дека е постигнат договор помеѓу ЕУ и семејствата на децата. Поетеринг рече дека напорите продолжуваат. 
Во петокот бугарскиот министер за надворешни работи, Ивајло Калфин, потврди дека разговорите во последно време добиле одредена „динамика“, но дека сé уште не е на повидок договор. Либискиот врховен суд се очекува да донесе пресуда за последната жалба следниот месец. (Moнитор, Сегa - 23/06/07; БНР - 22/06/07)
