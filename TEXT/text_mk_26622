09/09/2009
ПРИШТИНА, Косово -- Пратениците нема да дискутираат за протоколот меѓу ЕУЛЕКС и Белград за полициска соработка, објави во вторникот (8-ми септември) претседателот на парламентот Јакуп Красниќи, додавајќи дека не е поднесено барање за расправа. Приштина инсистира на тоа дека Косово требаше да биде консултирано за договорот и треба, исто така, да го потпише.
Исто така во вторникот, британскиот амбасадор во Косово, Енди Спаркс, негираше дека протоколот го крши суверенитетот на Косово. „Овој протокол ќе помогне во работата на ЕУЛЕКС за спречување на организираниот криминал и другите видови кривични дела, особено на север“, рече Спаркс. (Инфо прес, Коха Диторе, Зери, Лајм, Експрес - 09/09/09)
