01/02/2006
АНКАРА, Турција -- Новиот проект спонзориран од ЕУ за формирање на средишни апелациони судови во Турција официјално започна во вторникот (31-ви јануари) во Анкара. Новите судови ќе функционираат помеѓу судовите од прва инстанца и судот за казација од последна инстанца, со цел да се осигури правото на фер судење.
Во другите вести, затворениот курдски водач Абдула Оџалан побара повторување на судскиот процес, по пресудата на Европскиот суд за човекови права дека имало недостатоци во првичното судење. Сепак, според актуелниот закон, Турција не дозволува повторени судски процеси.
Во средата, пак, Бирото за статистика објави дека дефицитот во надворешната трговија на Турција се зголемил за 24,9 отсто, на вкупно 42,9 милијарди американски долари во 2005 година. И покрај тоа што извозот се зголемил, увозот бил уште поголем. (AФП - 01/02/06; TurkishPress.com, AФП - 31/01/06) 
