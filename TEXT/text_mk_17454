22/05/2007
САРАЕВО, Босна и Херцеговина (БиХ) -- На прес-конференцијата во понеделникот (21-ви мај) премиерот на Република Српска, Милорад Додик, изрази сомневање дека разговорите спонзорирани од САД на кои тој ќе присуствува оваа недела во Вашингтон ќе стават крај на ќор-сокакот во врска со клучните полициски и уставни реформи. Додик ќе се состане со Харис Силајџиќ, босанскиот член на претседателството на БиХ. „Состанокот е непотребен бидејќи може само да ги потврди нашите разлики, но не и да не доближи“, рече Додик. Тој, исто така, го повика високиот претставник да прекине со мешањето во внатрешните работи на БиХ, особено во областа на кадровските назначувања. Тој рече дека верува оти е грешка обидот да се направи БиХ земја со силни централни институции, со оглед на тоа што овие институции не функционираат добро. (Дневни аваз, Независне новине - 22/05/07; Фена, РТРС, Ројтерс - 21/05/07)
