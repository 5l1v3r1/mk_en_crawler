23/09/2004
САРАЕВО, Босна и Херцеговина (БиХ) -- Уставниот суд на БиХ во средата (22-ри септември) укина неколку одредби во законите на Република Српска (РС). Клаузулите за кои станува збор се однесуваат на имињата на 12 населени места, во кои е вклучен префиксот „српски“. Овој потег уследи откако Парламентот на РС не го исполни крајниот рок од три месеци, одреден од страна на судот, за отстранување на овој префикс, што според уставните судии претставува прекршување на главниот закон на РС. (Независне новине - 23/09/04; Pincom.info, НТВ Хајат - 22/09/04) 
