08/02/2005
БЕЛГРАД, Србија и Црна Гора -- Косово беше во фокусот на разговорите на високо ниво, што се оддржаа одделно во Њујорк, Белград и Атина во понеделникот (7-ми февруари). Министерот за надворешни работи, Вук Драшковиќ, во Њујорк разговараше за актуелните проблеми во покраината со генералниот секретар на ОН, Кофи Анан. Драшковиќ рече дека повторно ги повикал ОН да ги загарантираат правата на неалбанското малцинство во Косово. 
Во Белград, шефот на ОБСЕ и словенечниот министер за надворешни работи, Димитриј Рупел, се состанаа со српскиот претседател Борис Тадиќ и со премиерот Воислав Коштуница. Рупел потврди дека без српското учество и дијалог помеѓу Белград и Приштина, не може да се најде решение за косовското прашање. 
Во Атина, шефот на УНМИК, Сорен Јесен-Петерсен разговараше за Косово со грчкиот министер за надворешни работи, Петрос Моливјатис. Шефот на УНМИК рече дека Грција би можела да одигра важна улога во процесот како непостојана членка на Советот за безбедност на ОН. (AНA - 08/02/05; Веб-страница на ОБСЕ, Бета, Танјуг, Косова лајв - 07/02/05)
