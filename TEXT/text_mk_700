06/07/2005
(Разни извори -- 29/06/05 – 06/07/05)
Повеќе од 200.000 обожаватели на легендарната југословенска рок-група „Бјело дугме“ се собраа да ги слушнат хитовите кои датираат уште од 1974 година, на последниот концерт на белградскиот Хиподром на 29-ти јуни. Настанот, наводно, беше најпосетен рок музички настан во историјата на градот. Групата од времето на Тито беше позната по својот пионерски стил под западно влијание во време кога комунизмот сé уште имаше цврста контрола. 
*** 
Галина Дачева ќе учествува на Меѓународните модни настани во Њујорк оваа есен, со што ќе стане првата бугарска креаторка што учествувала на истите. Популарната креаторка на плетена облека ќе биде придружена од бугарски фолклорен ансамбл. 
*** 
Шестиот Меѓународен истарски летен фестивал беше отворен во Пула, Хрватскa на 2-ри јули, со концерт на младиот хрватски пијанист Максим Мрвица и Словенечката филхармонија. Фестивалот е спонзориран од хрватскиот претседател Стипе Месиќ.
*** 
Романецот Ливиу Дитер Нисипеану победи на Шестиот европски шампионат во шах за поединци, кој се одржа од 17-ти јуни до 3-ти јули во Варшава. Нисипеану дома однесе злато по победата над Словенецот Александар Белиавски во финалето. 
*** 
На 1-ви јули во Република Српскa беше отворен фестивалот на културата Летни игри 2005 во Бања Лука. Едномесечната програма вклучува оперски и концерти на класична музика, поетски вечери, театарски претстави и уметнички изложби. 
*** 
Четириесетичетвртото издание на Балканскиот фестивал на песни и игри започна на 5-ти јули во Охрид, Maкедонија. На фестивалот учествуваат групи од земјите од Југоисточна Европа, како и од Австралија, Белгија, Финска, Унгарија и Шведска. 
*** 
На 4-ти јули во Скопјe започна дваесетишестиот Меѓународен студентски фолклорен фестивал. Четиридневниот настан, на кој ќе учествуваат студенти од Бугарија, Чешка, Македонија, Србија и Црна Гора, Словенија, Турција и Украина го организираа академската асоцијација „Мирче Ацев“ и Центарот за меѓуетничка толеранција и бегалци. 
