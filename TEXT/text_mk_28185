20/04/2010
САРАЕВО, Босна и Херцеговина (БиХ) -- Неколку илјади луѓе присуствуваа на погребот во понеделникот (19-ти април) на армискиот командант на босанските муслимани од времето на војната, генерал Расим Делиќ. Тој беше погребан во Сараево со највисоки воени почести. Делиќ (61) почина минатата недела од срцев удар, додека ја очекуваше пресудата на Трибуналот на ОН за воени злосторства. Тој поднесе жалба на тригодишната затворска казна изречена во 2008 година, за тоа што им дозволил на своите војници да силуваат, мачат и убијат десетици Хрвати и Срби во БиХ меѓу 1993 и 1995 година. (Дневни аваз, Онаса, Бета, Б92 - 19/04/10)
