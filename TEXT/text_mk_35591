08/06/2004
БУКУРЕШТ, Романија -- Владејачката Социјалдемократска партија (ПСД) победи во поголем дел од трките за градоначалник на локалните избори во неделата (6-ти јуни), но нејзината победа беше засенета поради поразот во Букурешт. Според делумните резултати објавени во понеделникот во Централното изборно биро, ПСД освои околу 41 отсто од вкупниот број градоначалнички места. Сепак, актуелниот градоначалник Трајан Басеску, од опозицискиот сојуз Национал-либерална партија - Демократска партија, освои уште еден мандат во Букурешт. (Медиафакс, Ромпрес, Nine o'clock - 07/06/04)
