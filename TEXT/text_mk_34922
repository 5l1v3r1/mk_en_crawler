18/12/2003
ЗАГРЕБ, Хрватска -- Претседателот на Хрватската социјал-либерална партија, Дражен Будиша, во средата (17-ти декември), по слабите резултати на партијата на парламентарните избори одржани минатиот месец, поднесе оставка од својата функција. Будиша е познат по своите националистички погледи и неговата партија се сметаше за главен сојузник на Хрватската демократска заедница (ХДЗ), која моментно ја формира новата влада.
Во другите вести, водачот на ХДЗ и мандатор за новата влада, Иво Санадер, во средата потпиша договор со Фурио Радин, кој ќе го претставува италијанското малцинство во новиот парламент. Договорот се очекува да го намали притисокот во округот на Истра, каде што живее поголемиот дел од италијанското малцинство. Овој округ се заканува дека ако новата влада не ги почитува нивните права, ќе спроведе референдум за регионална независност. (Вјесник, Вечерoи лист - 18/12/03; ХИНА, ХРТ - 17/12/03)
