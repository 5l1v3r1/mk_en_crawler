08/11/2006
БРИСЕЛ, Белгија -- Европската комисија (ЕК) во средата (8-ми ноември) ги објави мониторинг извештаите за Турција и за седум други земји-кандидатки за ЕУ. Како што и се очекуваше, Анкара се критикува за забавувањето на темпото на реформите. ЕК й дава на Турција рок до средината на декември за да ги отвори своите пристаништа за кипарските бродови, или ќе се соочи со неспецифицирани последици. Комисијата врши притисок врз Хрватска, друга земја-кандидатка со која веќе се во тек преговори, за посилна борба против корупцијата, реформа на правосудството и администрацијата, како и забрзување на економските реформи. Зголемувањето на трговскиот дебаланс и понатаму останува проблем, се вели во извештајот. И покрај надежите во Скопје, не е даден конкретен датум за отпочнување на разговорите за членство со Македонија. Од земјата се бара да ги интензивира реформите во голем број области. 
Исто така, беа објавени извештаи за напредокот на Албанија, Босна и Херцеговина, Црна Гора, Србија и Косово. (ББС, СНН, соопштение за печат на Европската комисија -- 08/11/06)
