16/10/2009
ЊУЈОРК, САД -- Советот за безбедност на ОН во четвртокот (15-ти октомври) расправаше за последниот извештај на генералниот секретар, Бан Ки-Мун, за Косово. Учесниците на дебатата ги повикаа Белград и Приштина да ја подобрат својата комуникација за доброто на сите косовски граѓани. Српскиот министер за надворешни работи, Вук Јеремиќ, од своја страна, ги повика земјите-членки на ОН да не го признаваат Косово додека Меѓународниот суд на правдата (МСП) не го објави своето мислење за ова прашање. МСП треба да почне со рочиштата во врска со законитоста на независноста на Косово на 1-ви декември. Косовскиот министер за надворешни работи, Скендер Хисени, од друга страна, го обвини Белград за опструирање на напорите на Приштина за интегрирање на косовските Срби во државните институции. Тој потврди дека приоритет на неговата влада е да загарантира враќање на бегалците. (Бета, РТС, Танјуг, Зери, Коха Диторе, Лајм - 16/10/09; ВоА, РТК - 15/10/09)
