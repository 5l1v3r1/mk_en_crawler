14/10/2004
ХАГ, Холандија -- Првиот судски процес против етничките Албанци припадници на Ослободителната војска на Косово (ОВК) ќе започне на 15-ти ноември, објави во средата (13-ти октомври) портпаролот на Трибуналот за воени злосторства на ОН. Фатмир Лимај, Харадин Бала и Исак Муслиу се обвинети за „суров третман, мачење, нечовечки дела и убиства“ на српски и албански цивили во 1998 година во затворскиот камп на ОВК Лопушник. Главната обвинителка на ОН, Карла дел Понте, изјави дека до крајот на оваа година ќе бидат издадено ново обвинение против високи припадници на ОВК. 
Во другите вести, судскиот совет закажа сослушување за 21-ви октомври во врска со жалбата на адвокатите на Милошевиќ против нивното наименување од страна на Трибуналот на ОН. Двајцата британски адвокати поднесоа жалба поради тоа што обвинетиот не ги признава како правни советници, а дел од сведоците одбиваат да сведочат пред судот. (AФП - 13/10/04) 
