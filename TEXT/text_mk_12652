06/03/2005
СКОПЈЕ, Македонија -- Јавниот обвинител Александар Прчевски и италијанскиот генерален обвинител против мафијата, Пјеро Луиџи Виња, во петокот (4-ти март) потпишаа протокол за соработка во борбата против организираниот криминал. Документот предвидува размена на информации и експертиза, како и заеднички активности и обука. Виња го окарактеризира нивото на новото македонско законодавство како високо и во согласност со европските стандарди, но рече дека истото мора целосно и ефикасно да се спроведува. (Дневник, Утрински весник - 05/03/05; A1 TВ - 04/03/05)
