30/12/2004
СКОПЈЕ, Македонија -- Министерот за економија, Фатмир Бесими, во средата (29-ти декември) изјави дека премиерот Владо Бучковски формирал експертски тим кој ќе работи на владината стратегија за претстојните разговори со ММФ. Тимот треба да ја подготви стратегијата до февруари, кога ќе пристигне мисијата на ММФ. Таки Фити, член на тимот, рече дека структурните реформи претставуваат најважниот инструмент за решавање на економските проблеми на земјата.
Во другите вести од средата, Парламентот го одобри државниот буџет за 2005 година. Министерот за финансии, Никола Поповски, рече дека главните цели се: одржувањето на макроекономската стабилност, зајакнувањето на економскиот раст и реформите, стабилизирањето на долговите и зголемувањето на странските инвестиции. (MИА - 29/12/04)
