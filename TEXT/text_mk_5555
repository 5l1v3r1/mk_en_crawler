10/09/2010
Од Александар Кристи-Милер за Southeast European Times во Истанбул -- 10/09/10
Повеќе од три години интернет корисниците во Турција не можат да ја користат веб-страницата за видео-снимки Јутјуб, поради снимките кои, наводно, се навредливи за основачот на државата, Мустафа Кемал Ататурк.
Отако Анкара го изготви својот прв интернет закон во 2007 година, бројот на страниците што се блокирани се зголеми од 433 во годината по забраната, на 6.000 страници денес. 
Во случајот на Јутјуб, нема решение на видик. Компанијата одбива да го прифати барањето на Турција за целосно отстранување на видео-снимките, наместо само да го блокира пристапот до нив.
