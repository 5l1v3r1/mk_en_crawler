21/05/2010
AНКАРА, Турција -- Во новиот пресврт на скандалот околу Дениз Бајкал, кој неодамна поднесе оставка како водач на најголемата опозициска партија, Републиканската народна партија, приватна фирма за истраги во четвртокот (20-ти мај) тврдеше дека неодамна објавената секс-снимка со Бајкал е лажна. Откритието може да му помогне да се врати на врвната позиција, на партискиот конгрес овој викенд. Сепак, многу членови веќе застанаа зад друг висок партиски член, Кемал Киличдароглу, и го номинираа за нов водач. Приватните истражни фирми немаат законски овластувања во Турција и обвинителите сé уште ја проверуваат снимката. (Заман - 21/05/10; Хуријет - 20/05/10)
