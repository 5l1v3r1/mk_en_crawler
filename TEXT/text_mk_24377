10/04/2009
СОФИЈА, Бугарија -- Владата во четвртокот (9-ти април) официјално прогласи вонредна состојба во главниот град, поради недостатокот на соодветно отстранување на отпадот. Владата вели дека сега ова е прашање на национална безбедност, според извештајот на министерствата за здравство, регионален развој и животна средина. Во истиот се заклучува дека со својата неспособност да стави крај на проблемот, градскиот совет на Софија сериозно го загрозува јавното здравје и животната средина. Улиците неколку недели лежат под купишта ѓубре, откако градскиот совет го откажа договорот со претпријатието за транспорт на ѓубре. (Софиска новинска агенција, бТВ, Нова ТВ, Медиапул, Дарик, БНР, АФП, Ројтерс - 09/04/09)
