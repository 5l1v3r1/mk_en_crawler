19/08/2010
ПРИШТИНА, Косово -- Министерот за внатрешни работи, Бајрам Реџепи, вели дека очекува Брисел следниот месец да дефинира стратегија која земјата ќе мора да ја следи за визната либерализација во ЕУ. „Откако ќе ја добиеме стратегијата ќе можеме конкретно да ги исполниме нашите должности“, рече Реџепи за време на состанокот во средата (18-ти август) на работната група за визната либерализација. Тој истакна дека за да го добие документот владата мора да подготви закон за враќање и стратегија за повторно населување на повратниците. Владата работи на сопствен патоказ, заснован на искуството на земјите во регионот, како предност. (Коха Диторе, Лајм, Експрес - 19/08/10; РТК, Кохавижн - 18/08/10)
