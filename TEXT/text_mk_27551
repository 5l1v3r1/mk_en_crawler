29/08/2010
АНКАРА, Турција -- Министерот за надворешни работи Ахмет Давутоглу изрази оптимизам во петокот (27 август) во врска со иднината на односите со Грција. "Ние имаме различни позиции ... на одредени предмети, но начинот за нивно надминување е со дијалог. Ако дијалогот не е доволен, тогаш повеќе дијалог. Нема друга алтернатива", рече Давутоглу за време на посетата на Коња пред референдумот за уставните амандмани кој треба да се одржи на 12-ти септември. Неговите коментари дојдоа по 46-та рунда прелиминарни разговори помеѓу турските и грчките дипломати во Атина. Давутоглу рече дека тој планира да ја посети Грција оваа есен, по неодамнешната посета на грчкиот министер за надворешни работи, Димитрис Друцас на Турција.
Што се однесува до Израел, Давутоглу рече дека земјата исполнила пет од седумте услови на Турција за да ги продолжи билатералните односи. Односите станаа напнати по израелската рација на 31-ви мај на една турска флотила за помош во Газа, во кои загинаа девет лица. Тој посочи дека Анкара се уште чека Израел да се извини за нападот и да компензира за жртвите, два услови кои ги има поставено и меѓународната заедница. (Hurriyet, MIA - 27/08/10)
