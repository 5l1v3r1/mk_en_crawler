28/08/2006
БУКУРЕШТ, Романија -- Унгарскиот министер за надворешни работи, Кинга Гонч, во понеделникот (28-ми август) пристигна во официјална посета на Романија, на состанок со колегата Михаи Унгуреану, претседателот Трајан Башеску и премиерот Калин Попеску Таричеану. Разговорите се фокусираа на напорите за подобрување на билатералната соработка -- особено откако Романија ќе влезе во ЕУ -- како и на унгарското малцинство во Романија. Гонч и Унгуреану, исто така, ќе ја координираат агендата пред заедничкиот состанок на владите на двете земји, закажан за ноември во Будимпешта. (Медифакс, Ромпрес - 26/08/06)
