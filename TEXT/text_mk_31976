25/11/2002
ЈОАКИМ ОСОГОВСКИ, Македонија -- Министрите за надворешни работи на Југославија, Бугарија и Македонија учествуваа на симболична церемонија во неделата (24 ноември) со поставуваoе на темелник во облик на пирамида на местото каде се среќаваат нивните граници. Со церемонијата, Македонија и Југославија официјално ја започнаа демаркацијата на нивната заедничка граница, 11 години откако Македонија ја прогласи својата независност од поранешна Југославија. Скопје и Белград потпишаа договор за границата минатата година, но имплементацијата беше одложена поради безбедносната криза во Македонија. Состанокот на тројцата министри продолжи во блискиот манастир "Св. Јоаким Осоговски" во северозападна Македонија, каде тие се заложија да ја развиваат соработката и да ја интензивираат заедничката работа во склоп на иницијативите на Пактот за стабилност, посебно вклучувајќи ги паневропските транспортни коридори 8 и 10. (Стандарт, Дневник - 25/11/02; Медијапул, МИА, news.bg, АФП, АП - 24/11/02)
