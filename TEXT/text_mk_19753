21/01/2008
ТИРАНА, Албанија -- Премиерот Сали Бериша во неделата (20-ти јануари) рече дека неговата влада се движи на вистински пат со вистинско темпо и затоа не бара реорганизација. За време на прес-конференцијата во Корча, за одбележување на почетокот на важните патни работи, Бериша рече дека е време за инвестиции, а не за промени во владата. Двата партнери во владејачката коалиција, Републиканската партија и Партијата сојуз за човекови права, повикуваат на итни промени во кабинетот на Бериша.
Во другите вести, вториот контингент албански војници во Меѓународните сили за помош во безбедноста замина за Авганистан во петокот. Сто и дванаесет офицери и војници ќе имаат шестмесечна мисија во Херат, под италијанска команда. (Коха Јоне, Шекули, Шкип, Газеташкиптарe - 21/01/08; Балканвеб, Топ-ченал - 20/01/08; Шекули, Коха Коне, Шкип, Панорама - 19/01/08; веб-страница на албанското министерство за одбрана - 18/01/08)
