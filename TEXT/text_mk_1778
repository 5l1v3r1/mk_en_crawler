09/01/2013
Турција е рангирана на четврто место на списокот на места каде што глобалните инвеститори во недвижнини би сакале да ги стават своите пари оваа година според годишната студија издадена од Здружението на странски инвеститори во недвижнини, издадена во понеделникот (7. јануари). Минатата година, земјата беше на деветтото место на списокот. Од новите пазари, Турција се има поместено за четири места од минатата година.
*** 
Бугаријаимала највисока стапка на нелегални економски активности од сите 27 земји-членки на ЕУ според извештајот на Европската комисија, издаден во понеделникот (7. јануари) во 2012 година. Уделот на овој тип на активности во земјата изнесува 31,9 отсто од БДП. Романија исто така се котира високо на списокот со 29,1 отсто.
*** 
Двесрпски компании за енергетика се избрани преку тендер да доставуваат електрична енергија во Косово, извести дневниот весник со седиште во Приштина „Зери“. Компаниите „Ген“ и „Руднап“ ќе се грижат за доставата до мај 2013 година, кога контролата над косовската корпорација за енергетика ќе ја преземе турската компанија „Чалик-Лимак“.
*** 
Грчката „Хеленик телекомуникејшнс организејшн“ во понеделникот (7. јануари), објави дека планот за доброволно отпуштање од работа го прифатиле околу 1.500 работници. На овој начин, компанијата ќе може да ги намали своите оперативни трошоци за околу 80 милиони евра годишно и да ја зголеми конкурентноста, рече компанијата.
*** 
Турцијасака обемот на тргување со африканските земји да достигне 50 милијарди долари во 2015 година, рече премиерот Реџеп Таџип Ердоган во неделата (6. јануари), пред да ја започне шестдневната тура во Габон, Нигер и во Сенегал. Ердоган ќе се сретне со локалните претставници на власта и ќе потпише неколку договори. Минатата година, трговијата на Турција со Африка достигна 17 милијарди долари.
*** 
Во понеделникот (7. јануари), Веле Самак, министер без ресор, одговорен за привлекување странски инвестиции, рече дека ќе се изгради нова фабрика за производство на автомобилски делови БМВ и Мерцедес во близина на македонскиотград Велес. Самак рече дека во објектот ќе се инвестираат 20 милиони евра и ќе се отворат 600 работни места.
*** 
Србијаќе почне да го гради својот дел од гасоводот „Јужен тек“ кон крајот на јануари, изјави министерот за природни ресурси, рударство и просторно планирање, Милан Бачевиќ, за новинската агенција „Бета“. Српскиот дел од „Јужниот тек“ ќе биде 470 километри долг и ќе минува низ 21 општина, 11 градови и 10 региони во земјата.
 (Разни извори – 02.01.2013 – 09.01.2013) 
