17/06/2007
ХАГ, Холандија -- Трибуналот на ОН за воени злосторства во неделата (17-ти јуни) го објави апсењето на еден од неговите најбарани обвинети, поранешниот командант на српската полиција, Властимир Ѓорѓевиќ. Тој беше уапсен во Будва, Црна Гора, од страна на локалните власти, во соработка со Хашкиот трибунал и Србија, која работи напорно на подобрување на врските со ЕУ. Ѓорѓевиќ (58) е обвинет за злосторствата извршени за време на косовскиот конфликт во периодот 1998-1999 година. Тој беше еден од петмината преостанати осомничени што ги бараше Хашкиот трибунал. Претходно, властите претпоставуваа дека тој се крие во Русија. (AФП, Бета, Танјуг, РТС, Фокус - 17/06/07)
