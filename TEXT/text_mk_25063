29/11/2009
БЕЛГРАД, Србијa -- Неколку стотини студенти се движеа низ центарот на Белград во петокот (27-ми ноември), блокирајќи го сообраќајот во главниот град во знак на протест поради измените во образовниот систем, кои ќе ги затегнат критериумите на запишување и ќе ги намалат финансиските средства за стипендиите. Протестот од петокот траеше два часа и го наруши попладневното враќање на вработените дома. Студентите предупредија дека ќе следат и други протести во иднина ако владата не се согласи на преговори. Во саботата министерот за образование Жарко Обрадовиќ рече дека владата се согласила да ги исполни повеќето барања на студентите и ги повика да се фокусираат на нивните студии, наместо на протестите. (Б92, Бета, Фонет - 28/11/09; ДПА, РТРС - 27/11/09)
