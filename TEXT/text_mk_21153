02/03/2008
ЊУЈОРК, САД -- Уште еден обид за решавање на долготрајниот спор околу името помеѓу Грција и Македонија, заврши без резултат во саботата (1-ви март) во Њујорк. Специјалниот претставник на ОН, Метју Нимиц, рече дека ниту Скопје, ниту Атина го прифаќаат неговиот последен предлог. Тој беше заснован на двојна формула -- едно уставно име кое ќе се користи во билатералните комуникации со Грција и друго што ќе важи за односите со меѓународните организации и како уставно име за внатрешна употреба.
Во петокот грчкиот премиер Костас Караманлис го повика Скопје да се откаже од својот „непопустлив став“ и се закани дека ако не го стори тоа, Атина ќе стави вето на кандидатурата на земјата за влез во НАТО. По разговорите во саботата, македонскиот преговарач Никола Димитров рече дека неговата земја нема да го жртвува својот национален идентитет во замена за покана за НАТО.
Исто така во саботата, генералниот секретар на НАТО, Јап де Хоп Шефер, рече дека очекува Македонија и Грција да покажат флексибилност. (Вечер, А1, АНА-МПА, БГНЕС, Гласот на Америка, Макфакс - 01/03/08)
