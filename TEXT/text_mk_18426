13/03/2007
СОФИЈА, Бугарија -- На меѓународниот енергетски форум во понеделникот (12-ти март), претставниците од Албанија, Бугарија, Хрватска, Македонија и Србија издадоа заедничка декларација во која бараат од ЕУ да дозволи повторно отворање на двата стари реактори во нуклеарната централа Козлодуј во Бугарија. Тие беа затворени на почетокот од годинава во согласност со обврските на земјата за пристап, иако Бугарија го снабдува со енергија поголем дел од регионот.
Како одговор на ова, Мајкл Хемфрис, шефот на делегацијата на ЕК во Софија, рече дека повторното активирање на единиците „не доаѓа во предвид“. Тој истакна дека таквите промени во договорот за пристап во ЕУ се неприфатливи. (24 Часа, Дневник - 13/03/07; News.bg, Meдиапул, Макфакс - 12/03/07)
