17/06/2007
БЕЛГРАД, Србија -- Претседателот на владиното координативно тело за јужна Србија, Расим Љајиќ, во петокот (15-ти јуни) го отфрли барањето на поранешните герилци од етничките Албанци за спојување на т.н. Прешевска долина со Косово. Тоа се случи за време на митингот на ветераните на распуштената Ослободителна војска на Прешево, Бујановац и Медвеѓа, што се одржа во Прешево претходно во петокот.
Љајиќ рече дека барањето е неприфатливо за Србија и меѓународната заедница, и дека сите проблеми во јужна Србија мора да бидат решени единствено во рамките на демократските процеси и процесите на реформи на локалната власт. Јужна Србија добива повеќе инвестиции од која било друга област во земјата, додаде тој. (Блиц, Политика - 16/06/07; Taнјуг, РТС - 15/06/07)
