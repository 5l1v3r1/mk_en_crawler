11/08/2005
БАЊА ЛУКА, Босна и Херцеговина (БиХ) -- Бањалучкиот весник „Независне новине“ во средата (10-ти август) на цела страница објави повик на едно локално здружение во кој се бара од водачот на босанските Срби Радован Караџиќ да му се предаде на Хашкиот трибунал. Повикот -- прв од ваков вид објавен во еден локален весник -- е потпишан од организацијата наречена Општество за модерна политика. Во истиот се повторува неодамнешниот апел на сопругата на Караџиќ, Лилјана Зелен-Караџиќ, која побара од својот сопруг да се предаде за да „се спаси“ себеси и своето семејство. (Б92, Taнјуг - 10/08/05)
