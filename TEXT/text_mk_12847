02/12/2004
ТИРАНА, Албанија -- Претседателот Алфред Мојсиу во средата (1-ви декември) изјави дека кандидатурата на земјата за членство во НАТО ужива поддршка од сите политички партии, од институциите и од јавноста. Тој, исто така, ја потврди посветеноста на земјата на континуитетот на реформите, како и зајакнување на безбедноста и стабилноста во регионот. 
Во другите вести од средата, албанската Централна изборна комисија го одобри ревидираниот план за поделба на изборни единици. Документот предвидува создавање на 100 изборни единици со цел да се обезбеди еднаквост на територијата и населението. (Албански дневни вести - 02/12/04; ATA - 01/12/04) 
