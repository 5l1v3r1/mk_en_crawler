13/08/2007
ПРИШТИНА, Косово, Србија -- Властите од косовското Министерство за внатрешни работи во саботата (11-ти август) објави дека подготовките за новите патни документи за косовските граѓани се завршени, но не можат да бидат издадени додека не биде решен конечниот статус на покраината. Во врска со новите преговори за статусот, косовскиот претседател Фатмир Сејдиу во саботата потврди дека Приштина нема да преговара за независноста или територијалниот интегритет. 
Во неделата командантот на КФОР, генерал-полковник Роланд Катер, повика на брзо решение за прашањето на статусот. Без оглед дали припаѓаат на српското малцинство или на заедницата на косовските Албанци -- која сочинува 90 отсто од населението во оваа српска покраина -- народот мора да добие решение, изјави Катер за германското радио ДЛФ. (Tоп ченал - 13/08/07; РФЕ, Танјуг, Дојче веле, АФП, Макфакс, Бетa - 12/08/07; Косовалајв, РТК - 11/08/07)
