30/09/2008
СОФИЈА, Бугарија -- Земјата е можно да се соочи со санкции од Европската комисија (ЕК) поради кршењето од страна на енергетските претпријатија на регулативите за заштита на потрошувачите на ЕУ, рече во понеделникот (29-ти септември) комесарот за заштита на потрошувачите на ЕУ, Меглена Кунева. ЕК ќе започне прекршочна постапка против Бугарија, ако утврди дека сметките за електрична енергија и греење ја надминале конкретната потрошувачка, предупреди таа. „Јас нема да ја прекинам ваквата постапка ако тоа може да им наштети на законските одредби на Бугарија“, истакна комесарот. Кунева објасни дека преку 46 отсто од сите жалби до ЕК од страна на бугарските граѓани се однесуваат на нивните сметки за електрична енергија и централно греење. 
Во другите вести, романскиот премиер Калин Попеску Таричеану в сабота ќе се состане со претседателот на ЕК, Жозе Мануел Баросо, на разговори околу неколку проблематични области во романските напори за исполнување на нејзините обврски од членството во ЕУ. Владини извори велат дека ЕК побарала од Таричеану да даде објаснување во врска со голем број прашања, вклучително и неодамнечните промени во процедурата за назначување обвинители. Одговорноста е префрлена од претседателот на Врховиот совет на судии. (Tруд, Novinite.com, Фокус, БНР, Романија Либера, Зиаре, Nine O'Clock - 29/09/08)
