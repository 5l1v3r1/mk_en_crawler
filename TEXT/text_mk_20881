06/12/2007
АНКАРА, Турција -- Војниците убија вкупно 14 милитанти на Курдистанската работничка партија (ПКК) -- вклучително и неколку жени -- во судирите долж ирачката граница од вторникот досега, објави во средата (5-ти декември) турската војска. Еден турски војник загина. Според изјавата на веб-страница на Генералштабот, војниците запленија голема количина оружје и документи.
Исто така во средата, турскиот министер за одбрана, Веџди Ѓонул, посочи дека околу 70 отсто од бунтовниците на ПКК се стационирани во северен Ирак. Тој истакна дека и покрај меѓународните потерници за водачите на ПКК, тие и понатаму функционираат непречено таму. (Сабах, АФП, Иранска телевизија, Ројтерс, ДПА, Ксинхуа, новинска агенција Анадолу - 05/12/07)
