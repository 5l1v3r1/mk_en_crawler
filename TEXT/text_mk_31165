04/03/2011
ЗАГРЕБ, Хрватска -- Антикорупциската канцеларија УСКОК во четвртокот (3-ти март) рече дека отпочнала нова истрага против поранешниот премиер Иво Санадер, во врска со случајот на австриската банка Хипо Алпе Адрија. Санадер е осомничен за злоупотреба на службената должност додека бил заменик-министер за надворешни работи. Тој, наводно, добил провизија од околу 500.000 евра за да го олесни заемот за владата во 1995 година. Санадер беше уапсен на 10-ти декември во Австрија врз основа на меѓународната потерница издадена од Хрватска, каде што се испитува за можни кривични дејства и злоупотреба на службената должност. Тој останува во притвор во Салзбург. (ХРТ, Пословни дневник, tportal.hr, Јутарњи лист, Вечерњи лист - 03/03/11)
