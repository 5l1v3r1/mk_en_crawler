04/07/2012
Од Ивана Јовановиќ за Southeast European Times во Белград --04/07/12
Целокупниот пазар на струја во Југоисточна Европа е релативно мал, и се состои од индивидуални државни пазари, што ги охрабрува регионалните напори за привлекување инвеститори во инфраструктурата.
Според Нина Градал-Едлер, претседателка на Регулаторниот енергетски одбор во Виена, споделувањето регионална енергетска политика е клучно за решавање на сегашните предизвици и олеснување на процесот на енергетска интеграција.
„Нашите институции работат на министерско и регулаторно ниво како координативни платформи за рационализација на активностите надвор од границите и развивање хармонизиран пат напред. Сепак, легислативата е само прв чекор. Примената на правилата, во практиката, текстот и духот се двигател на процесот на либерализација“, рече Градал-Едлер за SETimes. 
Некои договорни страни на енергетската легислатива се подобро усогласени со договорената легислатива отколку други, и се едно од главните прашања на процесот на интеграција на балканскиот пазар
„Разликите меѓу договорните страни се прошируваат -- развој кој не придонесува позитивно за целите на регионалниот пазар“, додаде Градал-Едлер. 
Неколку договорни страни ја исполнија бараната легислатива во 2011 година, и реформите постигнати во Македонија, Црна Гора и Србија се, исто така, добри примери, додека Албанија и Молдавија разговараат за реформите со цел да го одржат темпото со промените на регионалниот пазар.
Интеграцијата на Црна Гора на регионалниот енергетски пазар зависи од два важни проекти: прво, новите подморски врски меѓу Црна Гора и Италија, и второ, Координираната аукциска канцеларија за распределба на капацитет за меѓусебни врски во регионот. 
„Првиот проект треба да ги поврзе Италија и ЈИЕ, поттикнувајќи поволни услови за странските инвестиции, со можности за извоз енергетски вишок и зголемена безбедност, ефикасност на дотурот на енергетскиот систем, безбедноста на преносниот систем во Црна Гора и регионалните енергетски системи“, изјави за SETimes Александар Мијушковиќ, директор на одделот на црногорскиот Електричен преносен систем.
Грал-Едлер рече дека регионит може да има корист од својата стратешка географска позиција. „Дискусиите за Јужниот коридор може позитивно да ги стимулираат инфраструктурните инвестиции во регионот. Во енергетскиот систем, учесниците активно работат на воспоставување регионален пазар за големопродажба, за зголемување на ликвидноста и трговијата.“
Недостигот на сериозно елиминирање на регулираните цени на енергијата, спречувањето на индивидуалните корисници да преземаат струја, и генерално слабата свест за важноста на струјата се предизвици низ целиот регион.
Но, бројни работни групи, се фокусираат на различни регионални енергетски прашања.
„Србија е дел од овие групи и како нивни член се обидува да придонесе за подобра регионална соработка, преку заеднички проекти за решавање на прашањата како што е недоволниот капацитет за мерките на спроведување, бавното спроведување на регулативите, [и] недостигот на иницијативи“, рече за SETimes Бојан Ковачиќ, заменик-директор на српската Агенција за енергетска ефикасност.
