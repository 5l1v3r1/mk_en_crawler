22/11/2010
Од Пол Чикои за Southeast European Times во Букурешт – 22/11/10
Омар Хајсам, затворен во Сирија, е можно да се соочи со дополнителен затворски рок во Романија како резултат на спогодбата за екстрадиција потпишана претходно овој месец.
Договорот -- потпишан од романскиот министер за правда, Каталин Предиу, и највисокиот сириски дипломат Валид ал Моалем -- беше меѓу точките во фокусот на дводневната посета на сирискиот претседател Башир ал Алсад на Букурешт. Истиот овозможува осудениците што отслужуваат затворска казна во една држава да бидат испратени во друга за да ја отслужат својата казна таму. 
Договорот доаѓа по години лобирање на Романија за враќање на Хајсам. Во 2008 година, за време на официјалната посета на Башеску на Дамаск, беше покренато ова прашање за време на билатералните разговори. 
Хајсам беше прогласен виновен за организирање на киднапирањето на тројца романски новинари во Ирак во 2005 година, и беше осуден во отсуство на 20 години затвор во 2007 година. 
Тој успеа да избега од Романија една година пред пресудата, откако трибуналот му дозволи да побара наводен лекарски третман. Подоцна, тој беше осуден и затворен во Сирија под непознати обвиненија.
Случајот привлече значително внимание поради тоа што ги покажа очигледните недостатоци во романскиот судски систем. Државниот обвинител и шефовите на домашните и странските разузнавачки служби поднесоа оставка поради скандалот.
„Оваа спогодба им оневозможува на лицата во странство да мислат дека избегнале затвор. Во Романија има арапска заедница, така што овој договор е важен и за нас“, рече романскиот шеф на државата во интервју за романската телевизиска станица Б1ТВ. 
Сепак, тој ги минимизираше очекувањата во врска со екстрадицијата на Хасам. 
„Тој моментно отслужува неколкугодишна затворска казна во Сирија. Тој беше осуден пред две години и, откако ќе му истече затворскиот рок, ќе ги продолжиме разговорите со романските власти бидејќи разговорите се многу посложени кога станува збор за лица со двојно државјанство“, рече Асад.
Аналитичарите велат дека договорот со арапската држава не е случаен. „Спогодбата може да се претвори во успех за Романија, со оглед на тоа што разговоритре почнаа преку инсистирањето од Букурешт да го врати Хасам. Истата му носи и дополнителен имиџ на шефот на државата кој презеде голем дел од преговорите што водеа до договор“, рече Силвиу Сергиу, висок политички уредник за весникот Евениментул зилеи, за SETimes. 
„Точно е засега дека Хасам ќе остане во сирискиот затвор, но важно е дека е воспоставена правна рамка за неговата екстрадиција. Причината за тоа што Асад ја минимизираше спогодбата и итната екстрадиција на Хасам може да се најде во неговата желба да не се покаже премногу отворен за соработка пред своите граѓани“, објасни Сергиу.
