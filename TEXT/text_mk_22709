08/09/2008
TИРАНА, Албанија -- Полицијата во албанскиот пристанишен град Драч во саботата (6-ти септември) уапси македонски пограничен полицаец и две други лица кои, наводно, носеле 4,2 килограми хероин. Властите велат дека полицијата ја запленила дрогата во автомобил „фолсваген“, каде што пронашле и околу 35.000 американски долари и 6.000 швајцарски франци. Според првичните извештаи, осомничени се дел од меѓународен синџир на трговија со дрога. 
Во другите вести, албанскиот премиер Сали Бериша во неделата вети дека ќе ги засили инфраструктурните проекти. „Нема сомевање дека Албанија се менува како резултат на напорите на владата за подобрување на инфраструктурата со градење нови патишта, училишта и водоводи“, рече Бериша за време на посетата на источниот град Поградец. „Оваа есен ќе продолжиме со спроведувањето на проектот за изградба на 4.000 километри рурални патишта“, вети тој. (Tоп ченал, Балканвеб, Макфакс, Телеграфи, Вижн +, Клан, Алсат - 08/09/08)
