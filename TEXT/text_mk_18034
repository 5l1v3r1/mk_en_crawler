15/04/2007
СРЕБРЕНИЦА, Босна и Херцеговина (БиХ) -- Работната група на меѓународната заедница ќе се состане и ќе подготви предлози во врска со статусот на Сребреница во рок од две недели, според соопштението од саботата (14-ти април). Официјалните претставници на меѓународната заедница, БиХ и Република Српска (РС) се состанаа во Сребреница претходно истиот ден, во врска со плановите на бошњачките повратници за здружено излегување од РС и барање специјален статус, надвор од надлежноста на РС. Ова уследи по потврдата од Меѓународниот суд на правата дека таму е извршен геноцид во јули 1995 година. При посетата на Сребреница во саботата, главниот заменик висок претставник Рафи Грегоријан ги повика Бошњаците да останат во Сребреница, велејќи дека ќе бидат преземени чекори за подобрување на животните услови таму. (Дневни аваз, Независне новине - 15/04/07; РТРС, ПБС БиХ - 14/04/07)
