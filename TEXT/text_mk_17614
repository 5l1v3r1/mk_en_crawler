27/07/2007
САРАЕВО, Босна и Херцеговина (БиХ) -- Вооружените сили на БиХ и американската армија ќе одржат заедничка воена вежба на аеродромот Маховљани, во близина на Бања Лука, на 2-ри август, објави во четвртокот (26-ти јули) новинската агенција Фена. Вежбата има за цел зајакнување на воената соработка и ќе се фокусира на подготовките за учество во мировните мисии. Ќе бидат присутни неколку команданти на БиХ со сертификати за нивниот придонес во учеството на БиХ во мировните активности во Ирак, а вооружените сили на БиХ ќе добијат специјална воена опрема. (Фенa - 26/07/07)
