17/01/2007
БУКУРЕШТ, Романија -- Контролата на имиграцијата и зајакнувањето на билатералната трговска и економска соработка беа главните теми на разговорите за време на состанокот на премиерот Калин Попеску Таричеану со својот италијански колега, Романо Проди, во вторникот (16-ти јануари) во Букурешт. Италија е главниот трговски партнер на Романија. Таричеану рече дека тие разговарале за околу 600.000 романски работници кои ја сочинуваат најголемата странска заедница во Италија, и напорите за разбивање на криминалот од страна на Романците таму. Во среда Проди ја продолжува својата регионална турнеја со посета на Софија. 
Во другите вести, романскиот претседател Трајан Башеску одлучи изборите за членови на Европскиот парламент (ЕП) да се одржат на 13-ти мај. Вкупно 35 романски европратеници ќе ги заменат оние што беа избрани минатата година како привремени. (Дневник - 17/01/07; Ромпрес, Медиафакс, БНР, АП - 16/01/07)
