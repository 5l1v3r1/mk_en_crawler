06/08/2006
БРЧКО, Босна и Херцеговина (БиХ) -- Сузан Џонсон, меѓународниот надзорник на Брчко, во петокот (4-ти август) издаде наредба, со која се укинува примената на легислативата на ентитетот во областа. Според декретот, додека не бидат изгласани законите на областа како замена за укинатите на Република Српска и Федерацијата на БиХ, ќе се користи постојната легислатива на државно ниво. Таа не изнесе понатамошни детали.
Според Дејтонскиот договор, областа Брчко претставува административна единица од БиХ, одвоена од двата ентитети и управувана од меѓународен надзорник. Сепак, водачите на босанските Срби, жестоко реагираа на наредбата на Џонсон, обвинувајќи ја за прекршување на Дејтонскиот договор и обид за создавање на трет ентитет. (Независне новине - 06/08/06; РТРС, ПБС БиХ - 05/08/06; Извори на ОХР - 04/08/06)
