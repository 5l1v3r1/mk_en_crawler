24/11/2008
ТИРАНА, Албанија -- Иницијативата на земјата за визна либерализација со ЕУ се очекува повторно да биде одложена, овојпат до 2010 година, според извештајот цитиран во локалните медиуми во неделата (23-ти ноември). Извештајот на Франција, актуелниот претседавач со ЕУ, ги посочува задачите и обврските на земјите што го потпишаа Договорот за стабилизација и асоцијација со ЕУ. Во извештајот, кој набљудувачите очекуваат ЕУ да го објави следната недела, се наведени неефикасноста на мерките против организираниот криминал и корупцијата како главна пречка за дијалогот за слободното движење на албанските граѓани во ЕУ.
Во другите вести од неделата, локалните медиуми објавија дека полицијата во градот Скадар подигна обвинение против народниот правобранител Ермир Дојбани и институцијата што тој ја води, за попречување на полициска истрага. Полицијата вели дека тој се мешал додека тие испитувале младич осомничен за убиство извршено пред 11 години. (Шекули, Њус 24, Газета шкиптаре, Топ ченал, Старт, Клан, Телеграфи - 23/11/08)
