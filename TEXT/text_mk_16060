15/08/2006
САРАЕВО, Босна и Херцеговина (БиХ) -- Претставниците на босанската и турската влада во понеделникот (14-ти август) потпишаа договор за билатерална соработка во областа на воената обука, технологијата и науката. Документот предвидува размена на информации и искуства, како и обезбедување на опрема од двете земји. Заменик-министерот за одбрана на Бих, Енес Бечирбашиќ ја истакна важноста на договорот, со оглед на тоа што Турција е членка на НАТО, а БиХ се залага за членство во програмата Партнерство за мир на НАТО. (ПБС БиХ - 14/08/06)
