22/09/2009
AТИНА, Грција -- Премиерот Костас Караманлис во понеделникот (21-ви септември) одржа телевизиска дебата во живо со својот главен ривал на предвремените избори на 4-ти октомври, водачот на ПАСОК Јоргос Папандеру, и со водачите на четирите други партии во парламентот. Во текот на двата часа Караманлис ја пофали работата на својата влада, но истовремено призна и некои грешки. Сепак, тој вети дека ако неговата партија Нова демократија добие нов мандат, таа ќе ги зајакне своите напори против корупцијата и бирократијата и ќе продолжи со поддршката за кандидатурата за членство на Турција во ЕУ.
Папандреу ја критикуваше владината политика и вети дека ќе се бори против неплаќањето на даноците, дека ќе го подобри управувањето со парите на ЕУ и ќе работи на подобрување на односите на Грција со нејзините соседи. Втората телевизиска дебата ќе се одржи во вторник вечер. Според последните анкети на јавното мислење, ПАСОК води пред Нова демократија за околу 7 отсто. (AНА-МПА, Ксинхуa - 21/09/09)
