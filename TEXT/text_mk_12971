01/02/2005
БРИСЕЛ, Белгија -- Разговорите за пристапување со Хрватска нема да започнат ако земјата не ја подобри својата соработка со Трибуналот на ОН за воени злосторства. Комесарот за проширување на ЕУ, Оли Рен, на прес-конференцијата во понеделникот (31-ви јануари) изјави дека Загреб досега не покажа политичка волја за апсење на Анте Готовина, бегалецот обвинет за воени злосторства. Рен рече дека ЕУ има сигурни информации дека Готовина се наоѓа или во Хрватска или во областите на Босна и Херцеговина во кои живеат Хрвати, односно и во двата случаи тој е на дофат на хрватската влада. Разговорите за пристап треба да започнат на 17-ти март. (Вечерњи лист - 01/02/05; ББС, ФТ, АФП ЕУ Опсервер, ХИНА - 31/01/05)
