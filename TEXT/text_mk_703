02/11/2005
(Разни извори – 26/10/05 - 02/11/05)
На 1-ви ноември во главниот град на Босна и Херцеговина (БиХ) беше отворен деветтиот по ред Сараевски џез-фестивал. На програмата се 20 концерти на музичари од 13 земји. 
*** 
Третиот меѓународен ромски филмски фестивал „Златно тркало“ ќе се одржи во Скопјe од 4-ти до 6-ти ноември. На програмата се вкупно 20 наслови од 11 европски земји и од Канада, а фестивалот е во организација на приватната ромска телевизија БТР. 
*** 
Јубилејниот, педесетти Белградски саем на книгата заврши на 1-ви ноември во главниот град на Србија и Црна Гора. Според организаторите на настанот, оваа година се регистрирани вкупно 200.000 посетители. 
*** 
На 1-ви ноември беше одбележана стогодишнината од раѓањето на добитникот на Нобеловата награда Елиас Канети (1905-1994 година) во неговиот роден град Русе, во Бугарија. Големиот број настани, меѓу кои и литературни вечери, беа во организација на општината Русе, Австриската амбасада во Бугарија и германската фондација „Роберт Бош“. 
*** 
Риечкиот писател Џакомо Скоти ја освои овогодинешната награда „Премио Калабрија“ за меѓународна соработка и литературни остварувања, која ја доделува италијанскиот град Вила Сан Џовани. Скоти ја доби наградата за својот придонес во популаризацијата на италијанската литература и уметност во Хрватскa. 
*** 
Познатиот романски скулптор Јон Иримеску почина на 27-ми октомври во својот дом во Фалтичени. 102-годишниот Иримеску честопати беше нарекуван „патријарх на романската култура“. 
*** 
Доајенот на српскиот театар Љуба Тадиќ почина во Белград на 76-годишна возраст. Тадиќ беше еден од најпопуларните актери во поранешна Југославија, добитник на голем број награди за своите над 60 филмски и театарски улоги. 
