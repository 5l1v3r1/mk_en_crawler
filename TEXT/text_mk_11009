29/07/2005
СОФИЈА, Бугарија -- Како кандидат за членство во ЕУ, Бугарија се очекува брзо да формира стабилна и силна влада, која ќе може да продолжи со реформите поврзани со пристапот, рече во четвртокот (28-ми јули) портпаролот на Европската комисија (ЕК), Амадеу Алтафај Тардио. Тој ги отфрли шпекулациите дека ЕК веќе одлучила да го одложи влезот на Бугарија во ЕУ, истакнувајќи дека Софија сé уште има време да ги заврши неопходните реформи за пристап во јануари 2007 година. Од парламентарните избори на 25-ти јуни победничката Социјалистичка партија се обидува да формира коалициска влада. Претседателот Георги Парванов во четвртокот рече дека е подготвен да й го даде мандатот на второпласираната партија, владеачкото Национално движење Симеон Втори. (Сега - 29/07/05; Медиапул, Новините, news.bg, бТВ - 28/07/05) 
