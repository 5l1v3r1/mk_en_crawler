08/02/2008
БУКУРЕШТ, Романија -- Уставниот суд во четвртокот (7-ми февруари) одлучи дека претседателот има право да одбие министерска номинација, што значи дека премиерот Калин Попеску Таричеану мора да даде нов предлог за министер за правда. Претседателот Трајан Башеску вели дека сегашниот кандидат, Норика Николаи, има лош имиџ во јавноста, особено со оглед на тоа што се работи за клучна позиција во очите на ЕУ. Таричеану го достави прашањето до Уставниот суд, за да донесе одлука. (Реалитатеа романеаска, Nine O'clock - 08/02/08; Ромпрес, Медиафакс, Фокус - 07/02/08) 
