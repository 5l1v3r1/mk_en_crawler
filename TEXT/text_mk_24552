07/05/2009
БЕЛГРАД, Србија -- Полицијата во средата (6-ти мај) го уапси таткото на австралиската тенисерка, родена во Србија, Јелена Докиќ, поради наводната закана дека ќе ја нападне Австралиската амбадсада во Белград со лансирна рампа за проектили. Заканата, објавена во весникот Курир, дојде откако Докиќ за австралиското списание „Спорт енд стајл“ во вторникот изјави дека нејзиниот татко, Дамир Докиќ, ја злоупотребувал физички и психички. Објаснувајќи го апсењето, министерот за внатрешни работи, Ивица Дачиќ, рече: „Мораме да ја гарантираме безбедноста на странските дипломати во нашата земја“. Полицијата вели дека Докиќ бил смирен за време на апсењето, па дури и им го покажал на полицајците законски регистрираното оружје што го чувал во својот дом. (BGNES, Beta, Tanjug, B92, ABC, AP, DPA - 06/05/09) 
