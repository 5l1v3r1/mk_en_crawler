11/09/2008
САРАЕВО, Босна и Херцеговина (БиХ) -- Високиот претставник Мирослав Лајчак во средата (10-ти септември) предупреди да не се искористува судењето во Хаг против поранешниот водач на босанските Срби Радован Караџиќ за разгорување на национализмот во БиХ. „Апсењето на Караџиќ имаше потенцијал да помогне за помирувањето во земјата. За жал, поради начинот на кој тоа беше прикажано во Федерацијата на Босна и Херцеговина и Република Српска, истото отиде во спротивната насока, кон понатамошни поделби, обвинувања и зголемување на национализмот“, рече Лајчак во интервју за весникот „Дневник“. (Бета, Дневник, Б92, РТРС - 10/09/08)
