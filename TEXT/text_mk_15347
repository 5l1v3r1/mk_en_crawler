26/09/2006
БУКУРЕШТ, Романија -- Процедурата за назначување на новите шефови на романските агенции за безбедност во понеделникот (25-ти септември) отиде еден чекор напред, кога претседателот Трајан Башеску ги одобри номинациите на Георге Мајор за шеф на Романската разузнавачка служба и Клаудиу Сафтиу за шеф на Службата за надворешно разузнавање. Како што е предвидено со законот, претседателот им ги достави на разгледување двете кандидатури на претседателите на двата дома на парламентот. Агенцијата за безбедност се реструктуира по бегството на сирискиот бизнисмен осомничен за врски со терористичките мрежи. 
Во другите вести од понеделникот, министерот за правда, Моника Маковеи, ја предложи Кодрута Ковеши за нов генерален обвинител на Романија. Кандидатурата сега ќе биде доставена до Врховниот совет на судии. (Зиуа - 26/09/06; Ромпрес, Медиафакс - 25/09/06)
