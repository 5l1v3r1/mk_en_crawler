16/02/2011
АНКАРА, Турција -- Парламентот во вторникот (15-ти февруари) го усвои новиот закон за медиумите, кој дозволува емитување програма на странските јазици и дијалекти, како и горна граница од 50 отсто за уделот на странскиот капитал во медиумските институции. Надворешни лица и корпорации можат да станат директни партнери на не повеќе од две медиумски институции. Новиот закон, исто така, вклучува одредби без преседан и контроверзни одредби, што му даваат на вицепремиерот или мандаторот право да ја прекине активноста на некој медиум ако и кога тоа ќе биде потребно заради националната безбедност или јавниот ред. 
Во другите вести од вторникот, полицијата се судри со курдските демонстранти во 12 градови низ целата земја за време на митинзите за одбележување на 12-тата годишнина од апсењето на водачот на Курдистанската работничка партија, Абдула Оџалан. Демонстрантите фрлаа камења и Молотови коктели на полицијата, која одговори со солзавец и водени топови. Најмалку 30 лица беа уапсени. (Заман, Јени Сафак, Хуријет - 16/02/11; Хуријет, Милијет - 15/02/11)
