17/12/2006
БРИСЕЛ, Белгија -- Комесарот за проширување на ЕУ, Оли Рен, во петокот (15-ти декември) рече дека Босна и Херцеговина (БиХ) мора да ги спроведе клучните реформи -- особено реструктуирањето на полицискиот сектор -- пред да бидат официјално заокружени преговорите со ЕУ за Спогодбата за стабилизација и асоцијација (ССА). Изјавата на Рен беше пренесена од страна на делегацијата на Европската комисија (ЕК) во Сараево, еден ден по петтиот, последен круг технички разговори за ССА, што се одржа во босанскиот главен град. 
Рен ја пофали „професионалната и конструктивна“ работа на тимот од БиХ за време на техничките преговори, но рече дека ЕК ќе ја ратификува ССА само кога ќе бидат исполнети барањата за реформи. (Независне новинe - 16/12/06; РТРС, ПБС БиХ - 15/12/06)
