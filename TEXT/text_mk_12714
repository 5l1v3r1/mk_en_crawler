05/04/2005
СКОПЈЕ, Македонија -- Владата во понеделникот (4-ти април) одлучи да започне процедура која има за цел измена на уставот како дел од напорите за реформи во судството. Министерката за правда Мери Младеновска-Ѓорѓиевска рече дека владата го усвоила предлогот за уставните измени подготвен од страна на Работната група експерти од Министерството и истиот го доставила до Парламентот. Реструктуирањето на судството претставува клучен услов за пристапувањето во ЕУ.
Во другите вести, македонската министерка за надворешни работи Илинка Митрева во понеделникот изјави дека нема промена во позицијата на владата во врска со спорот за името со Грција. Нејзината изјава е дадена пред планираното продолжување на билатералните преговори под покровителство на ОН во Њујорк. (веб-страница на македонската Влада, А1 ТВ - 04/04/05)
