23/06/2010
ПРИШТИНА, Косово -- Претставникот на ЕУ за северно Косово, Мајкл Џифони, во вторникот (22-ри јуни) објави дека ако мисијата на блокот на север успее да ги интегрира заедниците таму, владината стратегија за север, исто така, ќе биде успешна. „Јас сум претставник на ЕУ во северна Митровица и нашата улога во областа не е административна, туку ние ќе дадеме свој придонес во решавањето на социјалните и економските проблеми“, рече Џифони, кој е истовремено и италијански амбасадор во Приштина. „Локалната заедница треба да го искористи нашето присуство, за да можат проблемите да се решат низ дијалог“, додаде тој за време на посетата на Сухарека/Сува Река. Џифони истакна дека иако ЕУ не ги признава паралелните структури како институционални партнери, ако овие структури имаат позитивно влијание врз локалната заедница, на нив ќе се гледа позитивно. (Коха Диторе, Зери - 23/06/10; Кохавижн, Арта - 22/06/10)
