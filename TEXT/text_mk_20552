11/10/2007
ПРИШТИНА, Косово, Србија -- Главната зграда на УНМИК во Приштина беше евакуирана во средата (10-ти октомври) откако обезбедувањето забележа сомнителен предмет на долната страна од едно возило. Автомобилот, со кој управуваше полицијата на ОН, беше запрен на портите од комплексот. Персоналот на УНМИК доби наредба да ја напушти зградата, додека ирските војници во КФОР го пребараа автомобилот. И покрај извештаите за контролирана експлозија, полицијата подоцна рече дека тоа било лажна тревога. 
Во другите вести, неколку стотици млади етнички Албанци маршираа низ центарот на Приштина во средата, барајќи независност за Косово. Студентските водачи рекоа дека мирниот митинг е организиран делумно и во знак на протест поради одложувањата во процесот на статусот. (AП, АФП, Ројтерс, ДПА, Танјуг, РТС, Б92, РТК, Балканвеб, Косова лајв, РФЕ, Макфакс, ХИНА - 10/10/07)
