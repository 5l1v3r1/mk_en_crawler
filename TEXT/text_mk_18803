07/12/2006
БУКУРЕШТ, Романија -- На барање на главниот обвинител Лаура Кодрута Ковеши, претседателот Трајан Басеску во средата (6-ти декември) одлучи да формира комисија која ќе ги испита сите наводни врски на владата со актуелниот скандал со приватизацијата. Комисијата ќе провери дали министерот за комуникаци, Золт Наѓ, и поранешниот министер за економија, Кодрут Серес, му дале доверливи информации за идните договори за приватизација на еден Бугарин кој работел за западна консултантска фирма во Букурешт. 
Подоцна во средата, Серес, кој поднесе оставка оваа недела, кога неговата Конзервативна партија ја напушти владата, ги отфрли обвинувањата како „политичка игра“. (Aдеварул, Котидианул, Зиуа, Јурналул национал - 07/12/06; Ромпрес, Медиафакс - 06/12/06)
