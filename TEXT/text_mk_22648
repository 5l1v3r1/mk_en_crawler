11/11/2008
AТИНА, Грција -- Премиерот Костас Караманлис во понеделникот (10-ти ноември) го избрка пратеникот и поранешен заменик-министер за култура, Петрос Татулис, од парламентарната група на владејачката Нова демократија (НД). Во писмото до претседателот на парламентот, Димитрис Суфас, Караманлис го спомена интервјуто со Татулис, кое се појави во понеделничкото издание на весникот Етнос, во кое тој ги напаѓа непопуларните владини економски мерки и бранот корупциски скандали со високи владини претставници. Неговите коментари се неприфатливи во едно клучно време, тврди Караманлис во писмото. Одлуката за негово протерување го намали кревкото мнозинство на НД во парламентот на само 151 од вкупно 300 места, во време кога владата се обидува да обезбеди поддршка за планот од 28 милијарди евра за зајакнување на банкарскиот сектор. (Ta неа, Елефтеротипија - 11/11/08; AНА-МПА, Ројтерс, Катимерини, Нафтемборики, СКАИ, In.news, EРТ, Експрес - 10/11/08)
