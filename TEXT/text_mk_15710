23/07/2006
САРАЕВО, Босна и Херцеговина (БиХ) -- Босанскиот суд во петокот (21-ви јули) му изрече двегодишна затворска казна на Амир Бајриќ, кој беше осуден за нелегално поседување на оружје и експлозивни материјали, како и за обезбедување на експлозиви за планираниот терористички заговор. Судот го прифати договорот помеѓу Бајриќ и обвинителството, со кој осомничениот се согласи да се изјасни за виновен во замена за намалена затворска казна. Ова е прва казна изречена во врска со наводен терористички заговор планиран од страна на БиХ и странски државјани. 
Подоцна во петокот, босанскиот суд, исто така, официјално го отвори судскиот процес против тројцата главни осомничени во заговорот, босанскиот државјанин Бајро Икановиќ, турскиот државјанин Мирсад Бекташевиќ, како и против друг помал осомничен во случајот, Сенад Хасановиќ. (Независне новинe - 22/07/06; РТРС, ПБС БиХ - 21/07/06)
