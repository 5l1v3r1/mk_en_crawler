30/01/2011
НИКОЗИЈА, Кипар -- Десетици илјадници кипарски Турци се приклучија на протестите во петокот (28-ми јануари), против мерките на штедење наметнати од страна на Турција, која го контролира северниот дел од поделениот остров. Организаторите велат дека околу 40.000 луѓе се собрале на централниот плоштад Инону, во турскиот дел од Никозија. Во исто време се одржа и генерален штрајк.
Демонстрантите ги критикуваа властите за потклекнување пред притисокот на Анкара и наметнување мерки на штедење кои резултираа со повисоки животни трошоци. Некои носеа транспаренти кои повикуваа на брзо решавање на кипарското прашање за да им се овозможи на кипарските Турци да влезат во ЕУ. (AП, Ксинхуа, КНА - 28/01/11)
