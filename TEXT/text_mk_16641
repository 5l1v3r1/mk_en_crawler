09/11/2006
БУКУРЕШТ, Романија -- Новоназначениот министер за одбрана, Сорин Фрунзаверде, во средата (8-ми ноември) ја отфрли можноста за повлекување на војниците од Ирак сега засега. Тој, исто така, објави дека Министерството за одбрана добило 15 отсто зголемување на својот буџет за 2007 година. Фрунзаверде го замени Теодор Атанасиу, кој неодамна поднесе оставка по долготрајната расправија со партнерите во владејачката коалиција.
Во другите вести, симулирана воена вежба насловена како „СЕЕСИМ 06“, чија цел е подобрување на меѓусебната оперативност во реакциите при природните катастрофи во регионот, започна во средата во Букурешт и Скопје. На вежбата учествуваат војници од земјите во Процесот на министрите за одбрана од Југоисточна Европа. (Aнтена 3 ТВ, Медиафакс, Ромпрес - 08/11/06)
