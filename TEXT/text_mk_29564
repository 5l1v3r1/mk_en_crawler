01/11/2010
БУКУРЕШТ, Романија -- ММФ ќе ја ослободи следната транша од заемот од 20 милијарди евра за Романија кога владата ќе ги исполни условите договорени со тукушто завршената двонеделна мисија за процена на Фондот. Џефри Френкс, шеф на таа мисија, во понеделникот (1-ви ноември) рече дека скоро 900 милиони евра од оваа транша е можно да бидат ослободени до средината на јануари. Меѓу условите што Френкс ги наведе се конечното одобрување на реформите за пензиите и платите во јавниот сектор, како и намалувањето на заостанатите долгови.
Одлуката на Фондот уследи по серија состаноци изминатиот викенд со високи претставници, вклучително и со претседателот Трајан Башеску и со премиерот Емил Боц. Разговорите се одржаа додека медиумите известуваат дека Романија можеби нема да може да ги исполни условите на Фондот и да ја добие следната транша од помошта која беше договорена во 2009 година. Башеску ги отфрли ваквите изјави како „апсурдни“. (AФП - 01/11/10; AФП, Медиафакс - 31/10/10)
