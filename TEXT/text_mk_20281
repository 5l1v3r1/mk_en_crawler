13/02/2008
БУКУРЕШТ, Романија – Претседателот Трајан Башеску во вторникот (12-ти февруари) му рече на премиерот Калин Попеску Таричеану дека нема да ја прифати понудената оставка на Теодор Мелескану на позицијата министер за одбрана. Башеску е загрижен дека потегот доаѓа во погрешно време, со оглед на престојниот самит на НАТО во април. 
Владејачката Национал-либерална партија (ПНЛ) го одобри назначувањето на Мелескану за министер за правда во понеделникот. Сенаторот Раду Стро беше одобрен да го замени Мелескану на позицијата министер за одбрана. Мелескану моментно ги врши функциите министер за одбрана и привремен министер за правда. (Nine o'clock - 13/02/08; Медиафакс, Ромпрес - 12/02/08)
