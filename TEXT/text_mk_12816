03/02/2005
ПРИШТИНА, Косово, Србија и Црна Гора -- Српските водачи во Косово во средата (2-ри февруари) изјавија дека Белград е исклучен од разговорите за процесот на децентрализација на Косово, што ги имаше Контакт-групата во чиј состав влегуваат три нациии, претходно тој ден во Приштина. Според српскиот претставник, Горан Богдановиќ, кој присуствуваше на состанокот во Приштина, членовите на Контакт-групата јасно предочиле дека Белград може да обезбеди помош и совет за косовските Срби, но не може директно да учествува во процесот на децентрализација. Од друга страна, влијателни политичари од косовските Албанци изразија незадоволство од предлозите за децентрализацијата, велејќи дека планот ќе ја продлабочи етничката поделеност. (Политика - 03/02/05; Танјуг, Б92, Косова лајв - 02/02/05)
