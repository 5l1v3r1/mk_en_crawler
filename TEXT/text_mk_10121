10/06/2004
Од Антонио Прленда за Southeast European Times во Сараево - 10/06/04
Никола Радовановиќ е првиот министер за одбрана на Босна и Херцеговина (БиХ) кој го посетил седиштето на НАТО во Брисел. Тој минатиот месец оствари две посети во седиштето на Алијансата, со цел да ја засили кандидатурата на земјата за членство во програмата на НАТО - Партнерство за мир (ПфП).
Радовановиќ одржа говор пред Северноатланскиот совет (САС) и подоцна изрази оптимизам во врска со разговорите со официјалните претставници на НАТО.
"Задоволен сум ... имавме разговори со официјални претставници кои се најважни за НАТО, ПфП и за пренесуваoето на ингеренциите на мисијата за стабилизација на мирот во БиХ од НАТО на ЕУ", рече Радовановиќ. "Официјалните претставници ги пофалија нашите сегашни одбранбени реформи. Тие изразија особено задоволство од фактот што некои делови од реформите се исполнети на повисоко ниво и подобро од очекуваното."
Тој, сепак, предупреди дека апсеoето на осомничениот за воени злосторства Радован КараYиќ и поматаму останува главен предуслов за членство во ПфП.
Набргу по разговорите на Радовановиќ во Брисел, генералниот секретар на НАТО, Јап де Хоп Шефер, и амбасадорите на САС го посетија Сараево. Тие истакнаа дека веројатноста за позитивна одлука во врска со членството на БиХ во ПфП на самитот на НАТО овој месец во Истанбул е "скоро нула", с&#233; додека воениот водач на босанските Срби се наоfа на слобода. Сепак, Де Хоп Шефер, исто така, ја искористи можноста за да ја пофали БиХ за напредокот постигнат во одбранбените реформи.
Оваа реформа претставува еден од техничките предуслови за членство во ПфП. Според Дејтонскиот мировен договор, потпишан во 1995 година, двата ентитета на БиХ -- Федерацијата на БиХ и Република Срспка -- имаа свои одделни вооружени сили и министерства за одбрана. Како резултат на спроведуваoето на одбранбените реформи, формирано е заеднично министерство на државно ниво и вооружените сили на БиХ имаат заеднички генералштаб и оперативна команда.
Во средата Претседателството на БиХ го одобри наименуваoето на тројца генерали кои ќе ги држат клучните позиции во вооружените сили во БиХ. Сифет ПоYиќ е наименуван за началник на заедничкиот Генералштаб, Славко Пуsиќ за заменик-началник на заедничкиот оперативен персонал и Владо Џоиќ за началник на оперативната команда на војската на БиХ. Сите тројца неодамна ја поминаа процедурата за проверка од страна на СФОР и беа одобрени од страна на Парламентот на БиХ.
