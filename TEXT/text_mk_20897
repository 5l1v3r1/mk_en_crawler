05/10/2007
САРАЕВО, Босна и Херцеговина (БиХ) -- Високиот претставник Мирослав Лајчак во четвртокот (4-ти октомври) го отфрли договорот за полициски реформи постигнат во последен момент од страна на водачот на Бошњаците и водачот на босанските Срби, Харис Силајџиќ и Милорад Додик, минатата недела. Лајчак рече дека и покрај тоа што се работи за солиден обид за компромис, документот не ги исполнува трите основни критериуми за полициските реформи одредени од страна на ЕУ. Лајчај рече дека предлогот што го даде останува на маса, како и дека ќе им даде на локалните партии рок од неколку дена за да постигнат компромис.
Реформата на полициските сили во двата ентитета на БиХ е главен камен на сопнување за потпишување на Договорот за стабилизација и асоцијација со ЕУ. (Независне новине, Дневни аваз - 05/10/07; веб-страница на ОХР, Фена, РТРС, НТВ Хајат - 04/10/07)
