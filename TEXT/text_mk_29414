02/05/2010
БЕРЛИН, Германија -- Фактот дека Турција е претежно муслиманска земја не треба да биде пречка за членството во ЕУ, рече комесарот за проширување на ЕУ, Стефан Фуеле, во интервју за ДПА во петокот (30-ти април). „ЕУ не е религиозен проект, таа се заснова на вредности и ако Турција јасно стави до знаење дека не само што ги дели тие вредности, туку и ги заштитува, треба да й се даде можност“, рече Фуеле. Запрашан да коментира за кипарското прашање, кое се смета за значителна пречка за пристапувањето на Турција, Фуеле призна дека се работи за „нешто што е очигледно, но за кое не се зборува“. Тој објасни дека ако не биде решено прашањето, кандидатурата на Анкара за ЕУ тешко дека ќе успее. Фуеле го поздрави изборот на Дервиш Ероглу за нов водач на турскиот северен дел на Кипар, велејќи дека и претходните екстремистички изјави, неговите први потези се охрабрувачки. (ДПA - 30/04/10)
