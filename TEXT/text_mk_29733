30/03/2011
TИРАНА, Албанија -- Централната изборна комисија (ЦИК) усвои нови листи на членови на регионалните комисии, ажурирајќи ги имињата на опозициските претставници во вторникот (29-ти март). Социјалистичката партија и Партијата за човекови права ги пропуштија двата крајни рока за поднесување на листите, принудувајќи ги независните доброволци од граѓанското општество да ги исполнат испразнетите места во комисиите. Тие доброволци сега поднесоа оставки.
Партиите што ќе учествуваат на локалните избори на 8-ми мај се состанаа за првпат во вторникот на разговори околу подготовките за процесот, но не успеаја да постигнат консензус за многу прашања. Владејачката Демократска партија предложи договор кој поставува правила и услови за однесувањето на партиите во согласност со препораките на ОБСЕ. Опозициската Социјалистичка партија инсистираше дека транспарентноста пред и по изборите треба да се загарантира, вклучително и преку амандмани на Изборниот законик.
Исто така во вторникот, канцеларијата на ОБСЕ за демократски институции и човекови права официјално ја отвори својата мониторинг мисија. Вкупно 400 краткорочни набљудувачи ќе бидат ангажирани на Денот на изборите. (ВоА, Топ њус, Телеграфи - 29/03/11)
