02/11/2004
Од Ризван Амареи за Southeast European Times во Букурешт - 02/11/04
На само два отсто од романските претпријатија за месни и млечни произвори ќе има биде дозволено да работат во ЕУ според сегашните регулативи, велат властите. Додека земјата работи на прилагодување, само 10 отсто од фабриките ќе можат да постигнат усогласување до 1-ви јануари 2007 година -- датумот кога Романија треба да стане полноправна членка на ЕУ. 
„Голем број производители кои не работат според европските стандарди ќе бидат потиснати од пазарот во 2007 година“, рече Ливиу Харбуз, претседателот на Националната санитарна ветеринарна управа, проценувајќи дека околу 56 од вкупно 2.170 претпријатија во моментов ги исполнуваат стандардите на Унијата. До 2007 година, додава Харбуз, таа цифра ќе изнесува околу 200. 
„Точно е тоа дека голем број производители ќе имаат корист од ограничувањето до 2010 година, но се сомневам дека тоа ќе радикално ќе ги измени работите. Тие едноставно немаат пари да ги модернизираат своите претпријатија со цел да им биде дозволено да продаваат на пазарите на ЕУ“, рече Харбуз. Претставниците на ЕУ, пак, истакнаа дека се свесни за проблемот. За време на посетата на Романија, комесарот на ЕУ за земјоделство, Франц Фишлер, побара да се вложат „значителни напори“ за модернизирање на романското земјоделство. 
Михаи Висан, извршниот менаџер на романското Здружение на производители на месни производи смета дека не сакаат сите фабрики да произведуваат на пазарот на ЕУ. „Ние работите со сурови материјали кои се поскапи отколку во ЕУ, така што нема да имаме многу шанси да извезуваме таму“, ја цитира неговата изјава дневниот весник Curierul National. 
Малите производители се чини дека не се загрижени. „Да бидам искрен, во моментов не се грижам за тоа што ќе се случи во 2007 година. Она што мене ме интересира денес е каде да купам поевтини сурови материјали и како да го зголемам производството за да ги исполнам сите нарачки што ги добивам“, изјави за Southeast European Times Маријан Тудорица, сопственикот на една фабрика за обработка на месо во близина на Букурешт. 
Според Националниот завод за статистика пазарот на производите од месо во Романија се зголеми за околу 30 отсто во првата половина од 2004 година, во споредба со истиот период во 2003 година. Побарувачката за млечните производи, исто така, се зголеми. Експертите велат дека на овие состојби влијаеше целокупниот економски раст во земјата од 6,6 отсто во текот на првите шест месеци од 2004 година, зголемувањето од скоро 20 отсто во месечната просечна плата, како и огромниот пораст на економскиот туризам во регионите што се граничат со Унгарија, кои станаа членки на ЕУ на 1-ви мај и како резултат на тоа имаа големи зголемувања на цените. 
