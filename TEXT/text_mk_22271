12/08/2008
ИСТАНБУЛ, Турција -- При несреќа во бродоградилиште во истанбулската област Тузла загинаа тројца рабоници, а 12 други беа повредени, во понеделникот (11-ти август). Петнаесет работници паднале во морето кога јажињата на еден брод се скинале за време на тестирањето. Тројца од нив се удавиле, изјави за новинарите гувернерот на Истанбул, Муамер Гулер. Бродоградилиштата во Тузла се озлогласени по големиот број несреќи поврзани со работата и смртните случаи во изминатите неколку години. Властите обвинуваат дека не се почитуваат безбедносните регулативи. (Сабах, Заман - 12/08/08; Хуријет, новинска агенција Анадолу, АП, Ксинхуа - 11/08/08)
