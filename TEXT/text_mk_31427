27/01/2003
СКОПЈЕ, Македонија -- Во писмото испратено во петокот (24 јануари) до неговиот македонски колега Борис Трајковски, претседателот на САД ЏорY В. Буш й се заблагодари на земјата за поддршката на антитерористичката коалиција. Тој, од своја страна, ја изрази поддршката на САД за аспирациите на Македонија кон НАТО.
Во другите вести, вооружени лица во неделата отворија оган врз седиштето на Демократската унија за интеграција во Скопје. Портпаролката на партијата Ермира Мехмети рече дека во инцидентот немало повредени, туку само била причинета мала надворешна штета. Ахмети во тоа време не бил на местото на настанот.
И на крајот, премиерот Бранко Црвенковски останува единствениот кандидат за лидерската позиција во владејачкиот Социјал демократски сојуз на Македонија (СДСМ). Неговиот единствен противник не доби доволна поддршка за време на петочната внатрепартиска прелиминарна седница. Националниот конгрес на СДСМ ќе се одржи на 8 февруари. (Дневник, Утрински весник - 27/01/03; МИА, АП - 26/01/03)
