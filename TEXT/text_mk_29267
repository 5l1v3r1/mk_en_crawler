04/05/2010
АНКАРА, Турција -- Парламентот во понеделникот (3-ти мај) го отфрли предлогот за измена на законот за политичките партии, со која нивното забранување ќе беше многу потешко. Одлуката беше удар за напорите на владата за уставни реформи. Премиерот Реџеп Тајип Ердоган рече дека ќе го продолжи својот план, кој критичарите го сметаат за обид од страна на неговата владејачка Партија на правдата и развојот (АКП) за зајакнување на контролата над државните институции и поткопување на секуларните принципи. АКП, која има корени во политичкиот ислам, тврди дека нема амбиции да гради исламистичка држава, туку верува дека уставните измени се неопходни за доближување на Турција до демократските стандарди на ЕУ. Ердоган вели дека ќе одобри референдум, ако АКП не ги добие гласовите што му се потребни за усвојување на целиот пакет амандмани. (Чумхуријет, Радикал, Хуријет, Сабах, Заман - 04/05/10; Ројтерс, Ворлд булетин - 03/05/10)
