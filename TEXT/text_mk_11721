18/02/2005
БЕЛГРАД, Србија и Црна Гора -- Високиот претставник на ОБСЕ за национални малцинства, Ролф Екеус, во четвртокот (17-ти февруари) го посети Белград, на разговори во врска со етничките односи. Тој се состана со српскиот премиер Воислав Коштуница, со министерот за човекови права, Расим Љајиќ, како и со шефот на Косовскиот координативен центар, Небојша Човиќ. Екеус повика на интегративен пристап кон етничките малцинства, отфрлајќи го отцепувањето како опција. Тој, исто така, потврди дека ОБСЕ треба да работи повеќе со цел да се осигури решавање на проблемите во Косово.
Во другите вести, српските власти уапсија шестмина осомничени за воени злосторства во врска со првиот случај предаден од страна на Трибуналот на ОН на локалното судство. Обвинителите сослушаа вкупно деветмина обвинети и трагаат по уште тројца. Нивните имиња не се обелоденети. (Б92, Ројтерс, Бета - 17/02/05)
