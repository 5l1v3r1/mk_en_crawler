01/07/2009
AНКАРА, Турција -- Цивилниот суд во средата (1-ви јули) нареди апсење на морнаричкиот полковник Дурсун Чичек, кој е осомничен дека направил план за дестабилизација на владата на Партијата на правдата и развојот (АКП). Тој беше уапсен врз основа на обвиненијата за членство во илегална организација и заговор за дискредитација на владата. Чичек сега е затворен во воениот затвор во Истанбул. 
Во вторникот обвинителите задолжени за друга контроверзна истрага -- случајот Ергенекон -- сослушаа деветмина воени офицери и потоа побараа апсење на Чичек. Тој е, наводно, авторот на протечениот документ објавен во либералниот весник Тараф во јуни. Во истиот е утврдена тактиката за рушење на поддршката на јавноста за АКП и еден од нејзините највлијателни поддржувачи, проповедникот на верското движење на муслиманите Фетулах Гулен. (Хуријет, Милијет, Ватан - 01/07/09)
