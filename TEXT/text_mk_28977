09/11/2010
ЗАГРЕБ, Хрватска -- Премиерката Јадранка Косор во понеделникот (8-ми ноември) објави дека Хрватска нема да учествува во проект за изградба на втора нуклеарна централа во Бугарија. Косор рече дека Загреб, наместо тоа, би бил заинтересиран за свои сопствени енергетски проекти и дека оваа одлука нема да влијае на билатералните односи со Бугарија. Изјавата беше дадена на маргините од самитот на кој се дискутираше за Дунавската стратегија на ЕУ. 
Во другите вести од понеделникот, белградските медиуми објавија дека Србија ќе сака да купи 5 отсто од Белене. Владата веќе потврди дека е заинтересирана за учество во проектот, но смета дека крајниот рок што бугарскиот премиер Бојко Борисов го даде во понеделникот е премногу кус за да се донесе една таква стратешка одлука. Борисов й понуди на Србија удел од меѓу 1 и 2 отсто и побара одговор од српската влада пред 13-ти ноември, кога рускиот премиер Владимир Путин ќе ја посети Бугарија. (Национал, Index.hr, СTA, Vesti.bg, Дарик, Блиц - 08/11/10)
