03/03/2005
САРАЕВО, Босна и Херцеговина (БиХ) -- За време на посетата на Бања Лука во средата (2-ри март) високиот претставник Педи Ешдаун потврди дека крајот на април е крајниот рок за политичарите да постигнат согласност во врска со суштинските полициски реформи. Тој се состана со новиот премиер на Република Српска Перо Букејловиќ и со други фунционери. Реструктурирањето на полицискиот сектор претставува еден од главните услови за интеграцијата на БиХ во ЕУ. 
Во меѓувреме, во Сараево, канцеларијата на Ешдаун го повика Драган Човиќ да се повлече од својата функција како хрватски член на Претседателството на БиХ. Обвинителите го обвинуваат за проневера на пари и злоупотреба на службата во врска со едно големо ослободување од даноци доделено во 2000 година, додека тој бил министер за финансии во Федерацијата на БиХ. (Независне новине, Дневни аваз - 03/03/05; РТРС, Веб-страница на Република Српска, ПБС БиХ, Pincom.info, НТВ Хајат - 02/03/05)
