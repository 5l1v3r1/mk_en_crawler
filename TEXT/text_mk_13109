28/12/2005
САРАЕВО, Босна и Херцеговина (БиХ) -- Министерот за одбрана Никола Радовановиќ во интервјуто за еден весник во средата (28-ми декември) рече дека преку 40 поранешни и сегашни членови на армијата на Република Српска (РС) биле испитани оваа година поради сомневањата за можни врски со мрежите за поддршка на обвинетите за воени злосторства. Во изјавата за Дневни aваз Радовановиќ додаде дека министерството спровело голем број активности за пронаоѓање на оние кои им помагаат на бегалците, како и дека ги пребарало сите подземни воени објекти во земјата.
Во другите вести, високиот судки и обвинителски совет на БиХ објави дека е завршена процедурата на наименување на обвинители. Процесот, кој најпрво започна во јануари 2003 година, беше финализиран во вторникот со назначувањето на шестмина обвинители: четворица на функции во институциите на Федерацијата на БиХ и двајца во Република Српска. (Дневни аваз - 28/12/05)
