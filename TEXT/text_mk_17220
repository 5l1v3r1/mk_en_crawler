28/12/2006
ПРИШТИНА, Косово, Србија -- Косовскиот претседател Фатмир Сејдиу рече во четвртокот (27-ми декември) дека очекува одлуката на ОН за утврдување на конечниот статус на покраината да биде донесена за неколку месеци, некаде во пролет. Во изјавата за репортерите, тој рече дека очекува специјалниот претставник на ОН за преговорите за статусот, Марти Ахтисари, да го презентира својот предлог по парламентарните избори во Србија на 21-ви јануари, а Советот за безбедност на ОН да почне да го решава проблемот набргу потоа.
Во другите вести од средата, КФОР објави соопштение во кое ги отфрла обвинувањата од српските медиуми дека трупите на КФОР се повлекуваат од Ораховац. Според извештаите на медиумите, околу 500 српски и ромски жители на ова село се загрижени поради повлекувањето на германските и австриските мировници од ова подрачје. (Албански вести- 28/12/06; KosovaLive, Танјуг, A1 ТВ, РТС - 27/12/06)
