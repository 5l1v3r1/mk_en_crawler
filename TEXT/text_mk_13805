22/08/2005
БЕЛГРАД, Србија и Црна Гора -- Министерот за човекови права на Србија и Црна Гора, Расим Љајиќ, во петокот (19-ти август) рече дека процедурата за екстрадиција на осомничениот за терористичкиот напад во Мадрид, Абдулмајид Бушар, во Шпанија би можела да трае неколку недели. Љајиќ за локалната телевизија БК изјави дека е во контакт со шпанските власти за Мароканецот Бушар, кој се бара во врска со смртоносните бомбашки напади во Мадрид во март 2004 година. Откако Шпанија ќе ги испрати потребните информации Белградскиот окружен суд, најверојатно, ќе ја одобри екстрадицијата, но процедурите -- вклучувајќи ја и евентуалната жалба од страна на Бушар -- би можеле да го одолговлечат процесот, рече министерот.
Белградскиот весник „Политика“, во меѓувреме, во своето неделно издание објави дека Бушар е уапсен во Србија на 23-ти јуни, откако нелегално влегол во земјата од соседна Бугарија на 2-ри јуни. (Бета, Политика - 21/08/05)
