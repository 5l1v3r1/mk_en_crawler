26/08/2007
САРАЕВО, Босна и Херцеговина (БиХ) -- Сараевскиот суд за воени злосторства во петокот (24-ти август) осуди еден босански Србин на 12 години затвор за неговата улога во етничкото чистење за време на конфликтот во периодот 1992-1995 година. Поранешниот полицаец Ненад Танасковиќ беше прогласен за виновен за истерување на муслиманите од нивните домови, одвојување на мажите од жените и лично палење на најмалку две куќи. Нападите во кои учествувал Танасковиќ се случија во областа на Вишеград. Повеќето муслимански мажи кои беа затворени од силите на босанските Срби, беа убиена, а нивните остатоци беа пронајдени подоцна во масовни гробници. 
Роднините на жртвите и групите за човекови права изразија разочараност од, како што рекоа, благата казна. Според цитираната изјава на претставничката на Жените-жртви на војната, Танасковиќ, најверојатно, извршил многу потешки дела, но обвинителите не ги испитале истите соодветно и не ги свикале сите сведоци што се на располагање. (Ројтерс, Ксинхуа, РТРС - 24/08/07) 
