18/07/2007
ЊУЈОРК, САД -- САД и нивните сојузници од ЕУ официјално ја претставија нацрт-резолуцијата за Косово доцна во вторникот (17-ти јули), и покрај противењето на Русија на текстот. Истата повикува на 120 дена нови разговори помеѓу Белград и Приштина, по што Советот за безбедност на ОН ќе ја разгледа ситуацијата. За разлика од претходните резолуции, во оваа не се посочува дека планот за статусот на Косово на поранешниот претставник на ОН Марти Ахтисари, автоматски ќе стапи на сила ако пропаднат разговорите.
Шансите за донесување на резолуцијата се чинат слаби, со оглед на ставот на Москва, и клучните европски водачи велат дека ЕУ е можно да побара опции надвор од Советот за безбедност. Шефот за безбедност на ОН, Хавиер Солана, за новинарите изјави дека Контакт-групата е можно да посредува во разговорите помеѓу Србите и етничките Албанци, при што ЕУ ќе игра значајна улога.
Германската канцеларка Ангела Меркел, исто така, рече дека нејзината влада ги разгледува можностите надвор од Советот за безбедност. „Сега размислуваме дали ќе биде возможно да се поддржи фаза на преговори помеѓу Белград и Приштина со цел уште еднаш да се направи обид за наоѓање решение“, рече таа по состанокот со српскиот премиер Воислав Коштуница во вторникот во Берлин. (ДВ, Ројтерс, Ксинхуа, Танјуг, РТК, АФП, Дојче Веле - 18//07/07; AП, Ројтерс, АФП, Танјуг, РТС, Бета, Б92, РТК, Телеграфи - 17/07/07) Танјуг, РТК, АФП, Дојче Веле
