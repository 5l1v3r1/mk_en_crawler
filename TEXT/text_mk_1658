22/04/2011
Најголемата приватна прес-група во Турција Доган Холдинг, постигна договор во средата (20-ти април) за продажба на своите национални весници Mилијет и Ватан за 50 милиони евра ан Демирорен-Карачан. Доган мораше да продаде за да помогне во плаќање на казната без преседан од 1,75 милијарди евра, наметната во септември 2009 година поради неплатени даноци. 
*** 
Американскиот компјутерски гигант ИБМ во средата (20-ти април) потпиша договор со романската општина Таргу-Мурес, за изградба на центар за усовршување во градот. Според договорот, романските истражувачи од универзитетите во регионот на Трансилванија ќе можат да присуствуваат на постдипломските курсеви во центрите на ИБМ низ целиот свет, по што ќе бидат вработени во центарот Таргу-Мурес.
*** 
Саем на трудот организиран од Американскиот универзитет во Косовo и Американската Стопанска комора, беше отворен во средата (20-ти април) во Приштина. Вкупно 18 бизнисмени што учествуваа, дадоа информации за идните вработувања, насочени кон студентите од многу универзитети. Косово има млада популација и невработеност од скоро 40 отсто.
*** 
Цените на горивото во Aлбанијa достигнаа рекордни нивоа, по трендот на скок на цените на сите потрошувачки производи. Еден литар гориво сега чини 1,26 евра, во споредба со помалку од едно евро пред само шест месеци, објавија медиумите во средата (20-ти април). Препродавачите скокот го припишуваат на светското зголемување на цените и државните такси.
*** 
Претпријатиет за енергија на Република Српскa ЕРС формираше заедничко претпријатие со филијалата Хидроелектране на Требишњици за изградбата на нова хидроцентрала наречена ХЕ Дабар во јужниот регион Херцеговина, во втората половина од годинава. Инвестициите ќе достигнат 180 милиони евра, бидејќи ЕРС и Требишњици ќе обезбедат 25 отсто од финансиите и ќе имаат за цел позајмување на остатокот. Централата треба да биде изградена за четири и пол години.
*** 
Трипартитното претседателство на Босна и Херцеговина во средата (20-ти април) го одобри буџетскиот предлог-закон на земјата за 2011 година. Предлог-законот беше одобрен со гласовите на бошњачкиот и хрватскиот член на претседателството, Жељко Комшиќ и Бакир Изетбеговиќ, кои го надгласаа српскиот член на претседателството, Небојша Радмановиќ. 
*** 
 Грција и Обединетите Арапски Емирати (УАЕ) во средата (20-ти април) се согласија да ги зајакнат економските и трговските врски. Договорот дојде во меморандум за разбирање потпишан од грчкиот министер за надворешни работи, Димитрис Друцас, и неговиот колега од УАЕ, шеикот Абдула бин Зајед Ал-Нахјадан во Абу Даби, по заедничкиот состанок на Советот за соработка ЕУ-Заливот. 
 (Разни извори -- 15/04/11-22/04/11)  
