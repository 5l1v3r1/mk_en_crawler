30/05/2005
НИКОЗИЈА, Кипар -- Потсекретарот на ОН за политички прашања, Киеран Прендергаст, во понеделникот (30-ти мај) ја започна посетата на Кипар. Тој ќе има одделни состаноци со политичките водачи од двете страни на поделениот остров, меѓу кои и со кипарскиот претседател, Тасос Пападопулос, и со водачот на кипарските Турци, Мехмет Али Талат, како и со водачите на локалните политички партии. Тој потоа ќе отпатува за Атина и Анкара. (Катимерини - 30/05/05)
