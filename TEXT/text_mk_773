16/10/2006
(Разни извори -- 09/10/06-16/10/06)
Шеесетичетиригодишна Tурчинка роди машко дете во Истанбул, со што стана втората најстара мајка во светот. Мемнуне Тираки останала трудна со помош на ин витро оплодување по 35 години обидување. Таа го роди своето бебе со царски рез во градската болница во Герман. 
*** 
Истражувачите на Универзитетот Дурам во Велика Британија го идентификуваа глушецот пронајден на Кипар како досега непознат вид, со што ова стана првиот нов вид копнен цицачи откриен во Европа во последниве децении. Наречен „Мус киприакус“ или „Кипарски глушец“, тој е поголем од другите видови и го има само на Кипар, каде што се смета дека живеел неколку илјадници години пред доаѓањето на човекот. 
*** 
Меѓународниот форум „Комјутер спејс“ 2006 се одржа минатата недела во Софијa. На настанот учествуваа 192 компјутерски проекти кои се натпреваруваа за наградите во девет главни категории: компјутерска графика, компјутерска анимација, офлајн мултимедија, компјутерска и електронска музика, веб-дизајн во уметноста и културата, веб-дизајн во општеството и институциите, веб-дизајн во забавата, веб-дизајн во технологијата и пазарот и веб-дизајн информации и медиуми. Ова беше 18-тото издание на форумот, кој е во организација на Студентското општество за компјутерска уметност. 
*** 
Корпорацијата „Оракл“ ќе обезбеди програмски лиценци, техничка поддршка и обука за босанското претпријатие за електроенергија „Електропривреда БиХ“, според договорот вреден 448.700 евра потпишан на 12-ти октомври. Според американскиот амбасадор Даглас Мекелхани договорот е многу значаен за заштитата на интелектуалната сопственост во земјата. 
*** 
Во Охрид, Maкедонијa се одржа конференција за заштита и менаџмент со езерата во Југоисточна Европа. Фокусот беше ставена на новите проекти за заштита на езерата, животната средина и прекуграничните водни ресурси во регионот. 
*** 
Обемот на е-трговијата во Хрватска ја надмина цифрата од 44 милиони евра минатата година. Плаќањето за резервации за одмор онлајн се зголеми за 50 отсто за период од една година во 2005 година, и чинеше повеќе од половина од вкупната трговија. Помеѓу другите предмети кои често се купуваа онлајн беа: цедеа, накит, книги и компјутерска опрема. 
