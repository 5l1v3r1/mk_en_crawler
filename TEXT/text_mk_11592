22/12/2004
БЕЛГРАД, Србија и Црна Гора -- Во своето обраќање пред Парламентот на Србија и Црна Гора во вторникот (21-ви декември) министерот за надворешни работи Вук Драшковиќ ја наведе интеграцијата во ЕУ и врските со САД и со Русија како приоритети во надворешната политика на државната заедница. „Ние можеме и мораме да стигнеме до Брисел побргу отколку што би предвидел и најголемиот оптимист. Географски, ние формираме мост помеѓу Европа и Азија, а економски - мост со Русија“, рече Драшковиќ. (Бета, ИТАР-ТАСС, Танјуг - 21/12/04)
