30/12/2005
БУКУРЕШТ, Романија -- Следните шест месеци се клучни за кандидатурата на Романија за влез во ЕУ и во тој период ќе бидат потребни интензивирани реформски напори, рече британскиот амбасадор во Букурешт, Квинтон Квајл, во петокот (30-ти декември). До јуни ЕУ се очекува да донесе одлука за тоа дали датумот за пристап ќе остане 1-ви јануари 2007 година или, пак, ќе биде одложен за една година. Квејл истакна дека последниот мониторинг извештај на ЕК за Романија содржел голем број препораки кои мора да бидат сериозно сфататени.
Во другите вести, австрискиот претседател Хајнц Фишер во интервјуто од четвртокот изјави дека Романија и Бугарија ќе пристапат во ЕУ „наскоро“, не прецизирајќи дали тоа значи во 2007 или 2008 година. Австрија треба да го преземе ротирачкото претседателство со ЕУ во јануари. (Ромпрес, Виенер Цајтунг, Гардијан - 29/12/05)
