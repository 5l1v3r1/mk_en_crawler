26/05/2005
БУКУРЕШТ, Романија -- Претседателот Трајан Башеску во средата (25-ти мај) го објави законот за ратификација на Спогодбата за пристап со ЕУ која беше одобрена од страна на Парламентот минатата недела. Спогодбата, потпишана во Луксембург во април оваа година, предвидува влез на Романија во ЕУ во јануари 2007 година, заедно со соседна Бугарија. 
Исто така во средата, премиерот Калин Попеску Таричеану побара од сите министри во владата ефикасно да комуницираат со специјалната комисија на 56-те советници на ЕУ и да ги следат нивните препораки за реализирање на критериумите за пристап во ЕУ. Таричеану истакна дека некои министерства треба да ја унапредат соработката со советниците со цел да се искористи нивната експертиза. (Ромпрес, Девет часот, веб-страница на романската влада - 25/05/05)
