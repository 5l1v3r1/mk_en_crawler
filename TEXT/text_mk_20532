12/10/2007
СОФИЈА, Бугарија -- Илјадници наставници се собраа во центарот на Софија во четвртокот (11-ти октомври), барајќи 100-процентно зголемување на платите и далеку повеќе средства од владата за образованието. Владата понуди зголемување на платите од само 15 отсто во јануари, по што ќе следи слично такво зголемување во јули. Tаа предупреди дека наглото зголемување на наставничките плати ќе резултира со замрзнување на платите во јавниот сектор. 
Штрајкот, кој започна на 24-ти септември, ги затвори училиштата три недели. Опозициските партии се закануваат дека ќе покренат иницијатива за недоверба поради неспособноста на владата да стави крај на кризата во образованието. (24 Часа, Сега, Дневник - 12/10/07; Фокус, бТВ, Медиапул, БНР, АП - 11/10/07)
