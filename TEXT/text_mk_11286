25/03/2005
ХАГ, Холандија -- Хрватска го екстрадираше поранешниот македонски министер за внатрешни работи, Љубе Бошковски, во судот на ОН, каде што ќе му се суди за воени злосторства. Четириесетичетиригодишниот Бошковски пристигна во Хаг во четвртокот (24-ти март) и беше пренесен во притворот на судот. Тој и неговиот поранешен телохранител, Јохан Тарчуловски, се обвинети за убиство на седум етнички албански цивили за време на полициската операција во Љуботен во август 2001 година. Бошковски очекуваше судски процес во Хрватска врз основа на обвиненијата дека во 2002 година го организирал убиството на седум илегални имигранти во Македонија, погрешно претставени како припадници на Ал каеда. (ББС, АФП, ВОА - 24/03/05)
