21/12/2007
НИКОЗИЈА, Кипар -- Американскиот претставник во Кипар, Роналд Шличер, во четвртокот (20-ти декември) рече дека е време кипарските Грци и кипарските Турци да почнат со спроведување на договорот потпишан во јули 2006 година. Договорот предвидува започнување на преговори на две нивоа за значајните и практичните секојдневни прашања, како прв чекор кон обновувањето на разговорите за повторно обединување. Амбасадорот рече дека САД и целата меѓународна заедница го поддржуваат продолжувањето на разговорите. Шличер, исто така, посочи дека ОН работат на нова иницијатива за решавање на кипарското прашање, која би можела да биде откриена по претседателските избори во грчкиот дел од островот во февруари. (КАН, Фокус - 20/12/07)
