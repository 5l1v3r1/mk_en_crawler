17/11/2010
АТИНА, Грција -- Парламентот во вторникот (16-ти ноември) гласаше за подигнување обвинение против тројца поранешни министри, во врска со договори за недвижен имот меѓу државата и локален манастир. Поранешниот министер за земјоделски развој и храна, Евангелос Басиакос, поранешниот министер за рурален развој, Александрос Контос и поранешниот министер за финансии, Петрос Дукас -- кои беа министри во поранешната конзервативна влада предводена од Нова демократија -- ќе се соочат и со обвиненија за неисполнување на ветувањето, одлучија пратениците. Предлогот на владејачката ПАСОК да се поднесат слични обвиненија и против двајца други поранешни министри -- Теодорос Русопулос и Јоргос Вулгаракис -- беа отфрлени. Сите петмина негираа какво било кривично дело и рекоа дека напорите на ПАСОК се политички мотивирани. Судот во Атина ќе го претресе случајот во јануари. Истрагата за т.н. случај Ватопеди откри дека договорите за кои станува збор, во кои манастирот стар 1.000 години добил државен недвижен имот од прва категорија во замена за далеку помалку вредно рурално земјиште, ги чинело даночните обврзници околу 100 милиони евра. (АП, ДПА, АНА-МПА - 16/11/10)
