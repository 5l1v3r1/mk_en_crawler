17/02/2005
САРАЕВО, Босна и Херцеговина (БиХ) -- Tурција би сакала значително да се зголеми обемот на нејзината трговија со БиХ, изјави во средата (16-ти февруари) премиерот Реџеп Тајип Ердоган. Обемот на извозот на Турција за БиХ изнесуваше вкупно 90 милиони американски долари во првите 11 месеци од 2004 година, додека увозот едвај достигна 11 милиони американски долари. Босанскиот колега Аднан Терзиќ по состанокот со Ердоган за новинарите изјави дека новиот договор со Турција во врска со избегнувањето на двојното оданочување би требало да ги охрабри турските бизнис инвестиции во БиХ. Ердоган се наоѓа во дводневна посета на земјата. Тој во четвртокот ќе отпатува за Мостар за да го види неодамна обновениот Стар мост. (Дневни аваз, Независне новине - 17/02/05; AФП, ПБС БиХ - 16/02/05) 
