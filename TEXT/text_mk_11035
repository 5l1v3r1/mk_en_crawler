30/05/2005
БУКУРЕШТ, Романија -- Министерот за надворешни работи, Михаи Разван Унгуреану, во саботата (28-ми мај) се состана со неговите колеги од Унгарија и Србија и Црна Гора, Ференц Сомоѓи и Вук Драшковиќ. Тој рече дека тие се согласиле за зајакнување на соработката во спречувањето на природните и еколошките катастрофи. Целта на состанокот, што се одржа во унгарскиот пограничен град Сегед, беше преглед на проектот за регионален развој. Сепак, на иницијатива од Романија тие, исто така, разговараа и за заедничките мерки што треба да се преземат за надминување на катастрофите. Министерот сега ќе предложи нивните влади да отворат центри за навремено предупредување во Сегед, во Арад, Романија, и во Нови Сад, Србија и Црна Гора. (Девет часот - 29/05/05)
