17/04/2009
 Грчката влада во вторникот (14-ти април) го одобри акциониот план од 2,5 милијарди евра, за поддршка на вработувањето. Министерот за труд, Фани Пали-Петралија, рече дека 70 отсто од парите ќе дојдат од средствата на ЕУ и ќе ги покријат трошоците за обуката. Корист од програмата ќе имаат 500.000 луѓе од најпогодените сектори: градежништвото, туризмот и малите и средните бизниси. Според официјалните податоци, стапката на невработеност во Грција се зголеми на 9,4 отсто во јануари од 8,9 отсто во декември. 
*** 
Цените на електричната енергија во Косовo се зголемија за 2,5 отсто од почетокот на април, објавија локалните медиуми во средата (15-ти април). Канцеларијата за енергетска регулација (ЕРО) ги одобри новите цени по барањето на Косовската енергетска корпорација. 
*** 
ММФ на 7-ми април ја пофали Хрватскa за нејзината буџетска ефикасност, но ја повика земјата да спроведе уште повеќе кратења. Институцијата препорача кратење на 180.000 привилегирани пензии, од кои повеќето се за ветераните. 
*** 
Претпријатијата во Босна и Херцеговинa (БиХ) отпуштија околу 25.000 работници во првите четири месеци од годинава поради светската економска криза. Податоците објавени во понеделникот (13-ти април) покажаа дека бројот на невработените во Федерацијата на БиХ се зголеми за 20.000 и во <b>Република Српска</b> за 5.000. 
*** 
Банката за индустриски развој на Tурција (TСКБ) и Франциската агенција за развој потпишаа меморандум за разбирање на 9-ти април, како поддршка на зелените проекти со цел намалување на емисијата на гасови со ефект на стаклена бавча во Турција, објави новинската агенција Анадолу. Генералниот директор на ТСКБ Халил Ероглу рече дека неговата банка финансира 71 проект за обновлива енергија во земјата. 
*** 
 Aлбанските приходи од туризмот досигнаа 1,2 милијарди евра во 2008 година, што е 20 отсто повеќе отколку претходната година, објави на 10-ти април Банката на Албанија во својот годишен извештај. Албанија, исто така, забележа 20 отсто зголемување во бројот на странските гости во 2008 година, се вели во извештајот. 
 (Разни извори – 10/04/09-17/04/09) 
