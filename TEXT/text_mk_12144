11/07/2005
ВИЕНА, Австрија -- Претседателот Хајнц Фишер во неделата (10-ти јули) во едно радио интервју рече дека Хрватска и Турција не може да се споредуваат во поглед на нивните кандидатури за пристап во ЕУ. Тој објасни дека Хрватска напорно работела на исполнувањето на своите обврски кон ЕУ и постигнала извонреден економски напредок. Потврдувајќи го проблемот со целосната соработка со Хашкиот трибунал за воени злосторства, Фишер рече дека смета оти изгледите на земјата за полноправно членство во ЕУ се генерално мошне силни. Фишер, понатаму, рече дека Турција е друг случај и дека помеѓу другите работи, ЕУ треба да ја земе предвид и големата населеност на земјата. 
Во Берлин, сепак, германскиот министер за надворешни работи, Јошка Фишер, рече дека ЕУ не може да ризикува да ги затвори вратите за Турција, истакнувајќи ја географската близина на земјата до кризните региони во светот и улогата што Анкара често ја има во регионалната безбедност. (Заман - 11/07/05; ХИНA - 10/07/05)
