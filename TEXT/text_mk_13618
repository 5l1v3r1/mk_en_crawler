22/11/2005
СКОПЈЕ, Македонија -- Министерката за надворешни работи, Илинка Митрева, во понеделникот (21-ви ноември) вети дека нејзината земја ќе продолжи со „поагресивно спроведување“ на реформите, за време на состанокот со британскиот министер за Европа, Даглас Александар, во Брисел. Митрева го информираше Александар, чија земја моментно претседава со ЕУ, во врска со мерките што нејзината влада планира да ги преземе за спроведување на приоритетите зацртани во последниот извештај на Европската комисија за Македонија. По состанокот Александар го пофали постигнатиот напредок, што резултираше со одобрување на апликацијата на Македонија за добивање официјален кандидатски статус во ЕУ.
Исто така во понеделникот, македонскиот парламент го одобри распоредувањето на осмиот контингент на земјата во меѓународната коалиција за Ирак. Единицата ќе биде распоредена во декември, како замена на единицата која се враќа дома. (веб-сттаница на македонската влада, Макфакс - 22/11/05; A1 TВ - 21/11/05)
