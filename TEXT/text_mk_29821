22/04/2011
ВИЕНА, Австрија -- ОБСЕ во четвртокот (21-ви април) предупреди дека амандманите на бугарскиот кривичен законик може да се искористат за ограничување на слободата на медиумите. Измените, усвоени од парламентот на 13-ти април, предвидуваат затворска казна во траење до четири години за новинарите кои поттикнуваат омраза, дискриминација или насилство. Во писмото до бугарскиот министер за надворешни работи, Николаи Младенов, претставничката за медиумите на ОБСЕ, Дуња Мијатовиќ, објави дека земјата треба да најде „ефикасни начини за справување со говорот на омраза без да го загрози слободното изразување и да загарантира дека може да се искажат легитимни критики. Затворањето новинари е претерано и ги крши меѓународните стандарди за слободното изразување“. (Mедиапул, бТВ, Дневник, Труд - 21/04/11)
