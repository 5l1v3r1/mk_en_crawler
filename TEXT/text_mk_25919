19/11/2009
ПРИШТИНА, Косово -- Српските и црногорските државјани ќе можат да продолжат да влегуваат во Косово со покажување на своите лични карти и покрај законот за странците, кој бара од државјаните на другите земји да покажат валидни пасоши. Артан Дураку, советник на министерот за внатрешни работи, Зенун Пајазит, во средата (18-ти ноември) рече дека оваа политика ќе остане на сила до крајот на оваа година.
Минатата недела беше цитирана изјавата на претставник на косовската полиција дека на државјаните на Србија и Црна Гора ќе им треба пасош за да влезат во Косово, но ова подоцна беше демантирано од полицискиот портпарол Беким Келани. (Клан Косова, Кохавижн - 18/11/09; Радио КиМ - 17/11/09)
