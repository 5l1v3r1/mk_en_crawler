11/03/2011
АТИНА, Грција -- Градоначалникот на Солун, Јанис Бутарис, во четвртокот (10-ти март) објави дека е отпочната процедура за да се дозволи изградба на џамија и гробишта за муслиманите во градот. Неговата изјава уследи по состанокот со турскиот министер за надворешни работи, Ахмет Давутоглу, кој ја завршуваше приватната посета на Грција. Давутоглу му се заблагодари на Бутарис за неговата „чувствителност“. Во моментов нема официјални верски објекти за муслиманите во Солун, и покрај нивниот сé поголем број. (Катимерини, Етнос, Елефтеротипија - 11/03/11; Хуријет - 10/03/11)
