26/08/2005
ТИРАНА, Албанија -- Претседателот на Централната изборна комисија (ЦИК), Илиријан Целибаши, во четвртокот (25-ти август) повторно ги повика политичките партии да престанат со притисокот и мешањето во работата на ЦИК. На прес-конференцијата Целибаши потврди дека ЦИК ќе ги објави конечните резултати од парламентарните избори на 3-ти јули следната недела. Тој, исто така, негираше дека за крајниот рок на 2-ри септември одлучил тој самиот, како што тврдеше победничката Демократска партија. Во меѓувреме, градоначалникот на Тирана, Еди Рама, го повика водачот на Социјалистичката партија, Фатос Нано, да поднесе оставка, поради поразот на социјалистите на изборите. Рама се споменува како негов можен наследник.
Во другите вести, според извештаите во медиумите од петокот во затворот во Пеќин избила тепачка помеѓу затворениците. Најмалку 20 лица се повредени, од кои едно сериозно. (Албански вести - 26/08/05)
