06/03/2007
АНКАРА, Турција -- Министерот за правда, Чемил Чичек, во понеделникот (5-ти март) ги отфрли неодамнешните тврдења дека врз затворениот водач на терористичката Курдистанска работничка партија (ПКК), Абдула Оџалан, се врши систематско труење. Чичек рече дека обвинувањата на адвокатите на Оџалан се „комплетна лага“ и рече дека владата испратила тричлен медицински тим, во кој има и токсиколог, да го провери. Оџалан одлежува доживотна затворска казна на островот Имрали во близина на Истанбул, за неговата улога во вооруженото востание на ПКК против власта во Анкара. (Хуријет, Милијет - 06/03/07; Ројтерс, АП, Ксинхуа, ДПА - 05/03/07) 
