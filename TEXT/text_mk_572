29/12/2004
(Разни извори – 22/12/04 – 29/12/04)
Марија Гроздева, која двапати освои медал на натпреварите во стрелаштво на атинската Олимпијада, беше прогласена за спортист на годината на Бугарија, на традиционалното рангирање спонзорирано од страна на претседателот Георги Парванов. Јордан Јовчев (гимнастика), Милен Добрев (кревање тегови), Ивет Лалова (атлетика), Албена Денкова и Максим Стависки (уметничко лизгање) се рангираа помеѓу десетте најдобри атлетичари. 
*** 
Познатиот хрватски сликар Јосип Генералиќ почина на 22-ри декември, на 68-годишна возраст. Генералиќ, познат по својата наивна уметност, таписериски репродукции и театарски сетови, учествуваше во над 1.000 изложби во Хрватска и во странство. 
*** 
Изложбата на грчкиот сликар Алекос Фасианос од неговиот циклус „Митско јавање“ (1997 г.) и „Маријана“ (1996 г.) беше отворена во Националната галерија во Атина минатата недела. Изложбата ќе трае до 28-ми февруари. 
*** 
Изложбата насловена како „Графичка уметност од светата планина“ беше отворена во Музејот на современа уметност во Бања Лука, Босна и Херцеговина (БиХ). Изложбата, организирана во соработка со Националната библиотека на Србија и Српската академија на уметност, содржи 72 дела на графичка уметност од српските манастири и планината Атос. 
*** 
Младиот писател Марко Томас од Мостар победи на овогодинешниот натпревар на краток расказ, организиран од страна на босанските веб-страници Pincom.info и Bljesak.info. Второпласирани беа Дамиру Каракаш и Иван Шушар. на натпреварот учествуваа вкупно 111 автори од Босна и Херцеговина, Хрватска, Србија и од други земји. 
*** 
Kосовската виолинистка Сихана Бадвуку одржа концерт во салонот 19-19 во Скопје на 28-ми декември. Таа настапи во придружба на македонската пијанистка Маја Кастратовиќ. 
*** 
Бугаријa и Maкедонија се согласија да отворат културни центри во своите главни градови во текот на 2005 година, објави Македонското министерство за култура на 23-ти декември. Центрите ќе вклучуваат библиотеки, кино-сали, домашни изложби и форуми. 
*** 
Во галеријата Зенит во Тирана беше отворена изложба на албанскиот фотограф Роланд Ташо. На изложбата се прикажани фотографии од тиранската река Лана. Во меѓувреме, во тек е колективна изложба на дела од истакнати албански уметници и фотографи во Националната галерија на уметност, која ќе трае сé до 25-ти јануари. 
