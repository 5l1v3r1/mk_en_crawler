23/01/2011
AНКАРА, Турција -- Локалните медиуми во саботата (22-ри јануари) објавија дека најмалку 12 лица се испитуваат за шверц со човечки органи. Органите, наводно, биле купени за меѓу 4.700 и 7.000 евра и подоцна биле препродадени по двојна цена. Отстранувањето и трансплатицијата на органи, наводно, се случувала во приватни клиники во Анкара, Истанбул и Анталија. на 10-ти јануари, полицијата го уапси турскиот лекар Јусуф Сонмез, кој е осомничен за вршење десетици операции како дел од наводната мрежа за трговија со човечки органи во Косово. Сонмез, кој негира какво било кривично дело, беше уапсен за наводно купување бубрези од сиромашни Турци, за трансплантација претежно на странски пациенти, за значителен профит. (Срна, Блиц, МИA - 22/01/11)
