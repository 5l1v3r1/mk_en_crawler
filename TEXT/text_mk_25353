26/10/2009
БЕЛГРАД, Србија -- Пожар изби доцна во саботата (24-ти октомври) во болницата „Драгиша Мишовиќ“ во Белград, што ги принуди пациентите да се евакуираат во другите објекти. Еден пожарникар се здоби со помали повреди. Пожарот, кој почнал од кровот и се раширил на подолниот кат, предизвикал големи оштетувања на болницата. Некои политички партии бараат оставка од министерот за здравство Томица Милосављевиќ, не само поради пожарот, туку и поради лошата состојба на здравствениот систем и неодамнешните апсења на неколку официјални претставници на здравствениот сектор, во врска со корупциски скандали. Тој одби да поднесе оставка во неделата, велејќи дека неговата оставка нема да ги реши проблемите во секторот.
Во меѓувреме, белградски судија нареди 30-дневен притвор за осуммина здравствени претставници -- вклучително и поранешни директори на болници -- уапсени за злоупотреба на власта и корупција. Осомничените, наводно, му нанеле штета во висина од 665.000 евра на градот Белград, во врска со тендерите за купување медицинска опрема. (Б92, Бета, Танјуг, РТС, АП - 25/10/09) 
