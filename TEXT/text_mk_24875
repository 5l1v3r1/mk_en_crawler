03/06/2009
СКОПЈЕ, Македонија -- Владата во вторникот (2-ри јуни) ги отфрли извештаите на медиумите дека Скопје е можно да го повлече своето признавање на независноста на Косово. „Признавањето беше еден многу чувствителен процес, кој помина низ сите потребни процедури, и на крајот беше одобрен со резолуција на парламентот“, рече владиниот портпарол Шериф Дураку. Исто така, Јануж Бугајски, од Центарот за стратешки и меѓународни студии (ЦСИС) во Вашингтон, ја демантираше шпекулацијата, истакнувајќи дека никогаш не рекол оти Македонија е можно да го повлече своето признавање. Неодамна, неколку балкански медиуми објавија дека Бугајски посочил ваква можност. (Косово тајмс, Шкип, Газета шкиптаре - 03/06/09; Ора њус, Шекули, Клан, Кохавижн - 02/06/09)
