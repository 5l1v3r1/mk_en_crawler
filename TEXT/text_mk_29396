03/11/2010
БЕЛГРАД, Србија -- Полицијата спроведе рација на неколку локации во Белград и во планинскиот туристички центар во близина на Аранѓеловац во вторникот (2-ри ноември), во неуспешна потрага по поранешниот воен командант на босанските Срби, Ратко Младиќ. Едно лице беше приведено за сослушување. Министерот за внатрешни работи Ивица Дачиќ вели дека полициската акција, чија цел беа лицата што можеби припаѓаат на мрежата на поддршка на Младиќ, произлегува од српската соработка со Хашкиот трибунал за воени злосторства. Тој потврди дека владата е решена да соработува целосно. Властите неодамна ја ревидираа наградата за информации што би воделе до фаќање на долгогодишниот бегалец на 10 милиони евра, од претходните 1 милион евра. Дачиќ рече дека рациите од вторникот биле засновани на претходно добиени безбедносни податоци, а не на некаква информација поврзана со наградата. (Taнјуг, РТС, Бета, Б92, АП - 02/11/10)
