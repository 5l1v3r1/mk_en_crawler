29/12/2010
ПОДГОРИЦА, Црна Гора -- Мандаторот Игор Лукшиќ во вторникот (28-ми декември) рече пред парламентот дека неговата влада ќе работи на продолжување на економската политика на владата на Мило Ѓукановиќ и остварување на двојната цел за членство во ЕУ и во НАТО. Тој рече дека неговиот тим, исто така, ќе ги стави акцент на добрососедските односи и регионалната соработка, истовремено зајакнувајќи ја борбата против организираниот криминал и корупцијата и спроведувајќи судски реформи. Тој, исто така, претстави порационализирана влада, која ќе се состои од 17 министри, за разлика од претходните 19. Парламентот ќе продолжи со расправата за новата влада во среда, при што гласањето се очекува подоцна истиот ден. (РТЦГ, Кафе дел Монтенегро, Портал аналитика - 28/12/10)
