29/03/2007
ПОДГОРИЦА, Црна Гора -- Хрватските обвинители во средата (28-ми март) поднесоа доказ до Подгорица во врска со наводните воени злосторства извршени од страна на десетмина црногорски државјани во затворот Морињ на крајот од 1991 година. Црногорската обвинителска канцеларија вели дека обвиненијата се подигнати по истрагата од страна на дубровничките жупански власти и се однесуваат на затворањето и мачењето на Хрвати во Морињ. Обвинителите во Подгорица сега мора да одлучат дали има основа за кривични постапки. 
Во другите вести, судскиот процес против петмина поранешни хрватски паравоени членови, обвинети за воени злосторства против српските цивили, беше отворен во средата во Вуковарскиот суд. Тие се обвинети во врска со убиствата од 1992 година на една српска двојка и нивните две деца во Винковци. Еден обвинет за изјасни за виновен за неспречување на убиството, додека другите четворица се изјаснија за невини. (Вијести - 29/03/07; УПИ - 28/03/07)
