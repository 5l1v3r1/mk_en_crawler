23/09/2007
САРАЕВО, Босна и Херцеговина (БиХ) -- Пет партии што ја претставуваат хрватската заедница во БиХ -- ХДЗ, ХДЗ-1990, ХСП-Дапиќ-Јуришиќ, ХСС и Народната партија „Работа за подобрување“ -- во петокот (21-ви септември) усвоија заедничка платформа за новиот устав на земјата. Документот обврзува на усогласеност со принципите на ЕУ и предвидува дека новиот устав треба да ја гарантира еднаквостана сите три конституентни народи. Хрватските партии сакаат сегашната структура од два ентитета да биде напуштена и заменета со пофункционален уставен поредок, кој никогаш нема да дозволи преференцијален третман, ниту пак дискриминација. Во документот не се споменува експлицитно одделен хрватски ентитет. Преговорите за уставните реформи би можеле да започнат следниот месец. (Дневни аваз, Вјесник, Независне новинe - 22/09/07; РТРС, СРНA - 21/09/07)
