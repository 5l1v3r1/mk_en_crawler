16/01/2011
AТИНА, Грција -- Полицијата во петокот (14-ти јануари) објави дека пронашла пет лица осомничени за врски со терористичка група. Четворица од нив беа уапсени во четвртокот, додека петтиот, Германка, беше уапсена во петокот. Апсењата беа спроведени откако властите запленија оружје, муниција и компјутерски хард-дискови од куќи за кои постои сомневање дека биле засолништа на Заговор на огненото јадро во Атина. 
Групата се смета дека е одговорна за неколку напади, вклучително и експлозија пред судската зграда во Атина минатиот месец и серија пакети-бомби кои беа испратени до амбасадите низ цела Европа. Судењето против десетици нејзини осомничени членови ќе биде отворено во Атина в понеделник. Полицијата во саботата објави дека за време на рациите таму биле најдени докази оти групата планирала терористички напади пред почетокот на судењето. (AНА-МПA - 15/01/11; AП - 14/01/11)
