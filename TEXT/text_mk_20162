16/11/2007
САРАЕВО, Босна и Херцеговина (БиХ) -- Консултациите на 12-те партии во државниот парламент на БиХ оваа недела не резултираа со компромисен кандидат за премиер, поради што ќе биде организиран уште еден круг состаноци, рече во четвртокот (15-ти ноември) претседавачот на претседателството на БиХ, Жељко Комшиќ. Повеќето партии рекоа дека кандидатот треба да биде од една од српските партии, со оглед на тоа што Никола Шпириќ, кој неодамна поднесе оставка од премиерската функција, беше од Сојузот на независните социјалдемократи, владејачка партија во Република Српска (РС). Тој поднесе оставка на 1-ви ноември, во знак на протест поради мерките што ги предложи високиот претставник Мирослав Лајчак.
Во другите вести, претседателот на парламентот на РС, Игор Радојчиќ, во четвртокот ја посети Србија, при што се состана со претседателот Борис Тадиќ и други официјални претставници. Посетата го поттикна комесарот за проширување на ЕУ, Оли Рен, да го повика Белград да не се меша во домашните работи на БиХ. (Дневни аваз, Независне новинe - 16/11/07; РТРС, НТВ Хајат, Фена, ПБС, Бета, Танјуг, РТС - 15/11/07)
