04/10/2004
СЛУЊ, Хрватска -- Во саботата (2-ри октомври) во хрватскиот град Слуњ започна заедничка воена вежба. На дводневната вежба, организирана во рамките на Јадранската повелба, учествуваат војските на Хрватска, Македонија, Албанија и САД. Трите балкански земји соработуваат во рамките на своите кандидатури за интеграција во НАТО. 
Исто така во саботата, во интервјуто за Јутарњи лист, хрватскиот амбасадор во НАТО, Антон Тус, призна дека на неговата земја нема да й биде дозволено да влезе во НАТО сé додека генерал Анте Готовина, кој се наоѓа во бегство, не биде уапсен. Тус беше во Брисел, каде што го претстави третиот национален план на Хрватска за спроведување на обврските за интеграција во НАТО. (Јутарњи лист - 03/10/04; ХИНА - 02/10/04) 
