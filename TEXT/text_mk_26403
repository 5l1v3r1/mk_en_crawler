13/08/2009
СКОПЈЕ, Македонија -- Во четвртокот (13-ти август) беше одбележана осумгодишнината од Охридскиот рамковен договор, со кој беше ставен крај на седуммесечниот вооружен конфликт во Македонија. Со договорот беа предвидени повеќе права за етничките Албанци и беа утврдени насоките на меѓуетничкиот соживот. Во пресрет на годишнината, вицепремиерот за европска интеграција, Васко Наумовски, и вицепремиерот за спроведување на Рамковниот договор, Абдулаким Адеми, им доделија сертификати на 290 етнички Албанци. Тие ќе почнат со работа во јавната администрација, во согласност со одредбите за подеднаква застапеност на етничките малцинства во државните институции. (MИА, МРТ, Макфакс, А1 - 12/08/09)
