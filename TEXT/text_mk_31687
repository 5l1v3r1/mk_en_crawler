11/04/2003
САРАЕВО, Босна и Херцеговина (БиХ) -- Парламентарниот Дом на народи (ДН), во четвртокот (10 април), го потврди наименуваoето на Борислав Паравац за српски член на трипартитното Претседателство. Неговата номинација во средата беше одобрена од долниот дом, Домот на претставници. Паравац, номиниран од страна на националистичката Српска демократска партија, ќе го пополни местото, кое остана празно по минатонеделната оставка на Мирко Шаровиќ, поради таканаречената афера Орао.
Во другите вести, претседателот на Советот на министри на БиХ Аднан Терзиќ, во четвртокот, говореше на заедничката седница на Парламентот, изјавувајќи пред пратениците дека полноправното членство во ЕУ до 2009 година е стратешка цел за земјата. Тој додаде дека до октомври, БиХ може да ги исполни сите предуслови за подготвуваoе на физибилити студија, која ќе доведе до преговори за Спогодба за стабилизација и асоцијација со ЕУ. (извори на ОХР - 11/04/03; ПБС БиХ, НТВ Хајат - 10/04/03)
