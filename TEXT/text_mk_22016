18/05/2008
БЕЛГРАД, Србија -- Владица Симоновиќ, водачот на групата „Фамилија на српски приврзаници“ беше испрашуван во четвртокот (15-ти мај) во четвртиот локален суд во Белград, заради наводните закани упатени до претседателот Борис Тадиќ и вице-премиерот Божидар Делиќ. Групата е осомничена дека поставила постери на Тадиќ и Делиќ -- насловени „Државен непријател“ -- низ Белград по неодамнешното потпишување на Договорот за стабилизација и асоцијација со ЕУ. (Бета, Б92, Танјуг, РТС - 16/05/08)
