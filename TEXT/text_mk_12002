17/12/2004
БРИСЕЛ, Белгија -- Се чини дека ЕУ и Турција во петокот (17-ти декември) се придвижија поблизу до постигнувањето на историски договор за започнување на разговорите за пристапување, при што водачите на ЕУ го смекнаа своето претходно барање за призавање на Кипар од страна на Анкара. Во четвртокот лидерите понудија отпочнување на разговорите на 3-ти октомври 2005 година, но само ако Турција веднаш потпише согласност за „де факто“ признавање на владата на кипарските Грци. Ова барање, сепак, беше отфрлено, откако холандските, британските, француските, германските и грчките водачи постигнаа компромис, според кој Анкара, наместо тоа, „доброволно“ ќе преземе обврска за признавање на Кипар во блиска иднина. ЕУ индицираше дека е можно, исто така, да бидат предложени заштитни мерки, со кои би се осигурило исполнувањето на критериумите за членство од страна на Турција, како и ограничување на приливот на имигранти во потрага по работа. Конечните одлуки на самитот ќе бидат усвоени од страна на водачите на ЕУ доцна в петок.
Во другите вести, лидерите се согласија да потпишат договори за пристапување со Бугарија и Романија на почетокот од 2005 година. Ова ќе им овозможи на двете земји да влезат во Унијата во 2007 година, ако бидат спроведени потребните реформи. Лидерите на ЕУ, исто така, се согласија да започнат разговори за пристапување со Хрватска во април 2005 година, ако Загреб докаже дека безусловно соработува со Трибуналот на ОН за воени злосторства. (АП, АФП, ББС, Ројтерс, Блумберг, Агенција Анадолу - 17/12/04)
