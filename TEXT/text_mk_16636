09/07/2006
САРАЕВО, Босна и Херцеговина (БиХ) -- Претседателот на Парламентарното собрание на Советот на Европа (ПАЦЕ), Рене ван дер Линден, во петокот (7-ми јули) одржа говор во парламентот на БиХ, при што им рече на пратениците дека БиХ мора да ги спроведе клучните уставни измени ако сака да влезе во ЕУ. Тој рече дека земјата не може да си дозволи да потроши 60 отсто од својот БДП на одржување на својот прекуброен државен апарат, ниту, пак, може да спроведе ефикасни преговори за пристап со ЕУ, сé додека има вкупно пет претседатели (тројца членови на државното претседателство и двајца на ентитетите), три парламенти, 13 премиери и над 180 министри (државни, на ентитетите и на кантоните). (Дневни аваз, Независне новине - 08/07/06; ПБС БиХ - 07/07/06) 
