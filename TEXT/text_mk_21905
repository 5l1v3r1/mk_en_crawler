18/06/2008
НИКОЗИЈА, Кипар -- Генералниот потсекретар на ОН за политички прашања, Лин Паско, во вторникот (17-ти јуни) имаше одделни состаноци со претседателот на кипарските Грци, Деметрис Христофиас, и водачот на кипарските Турци, Мехмет Али Талат, во обид за отпочнување нови разговори за повторното обединување на островот. Портпаролот на владата на кипарските Гриц, Стефанос Стефану, рече дека Христофиас го информирал претставникот на ОН за желбата на Кипар прашањето да се реши врз основа на планот за бизонална федерација на две заедници, како што е предвидено во резолуциите на ОН. Талат рече дека ја искористил можноста да го информира Паско за проблемите со кои кипарските Турци се соочуваат поради нивната економска изолација. Тој и Христофиас се надеваат дека ќе ги започнат разговорите подоцна овој месец. (AФП, КНА, новинска агенција Анадолу - 17/06/08)
