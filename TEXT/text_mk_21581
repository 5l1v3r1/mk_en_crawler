28/11/2008
ПРИШТИНА, Косово -- Опозициските партии во четвртокот (27-ми ноември) ги критикуваа косовските водачи за неуспехот на дипломатскиот фронт. Сојузот за иднината на Косово (ААК) и Демократската лига на Дарданија одговараа на Советот за безбедност на ОН, кој во средата одлучи да даде зелено светло за распоредувањето на ЕУЛЕКС под закрила на ОН. „Ова е потврда на политичката загуба за Косово ... Ова покажува дека имаме раководство кое нема визија“, рече водачот на ААК, Рамуш Харадинај. 
Во меѓувреме, командантот на ЕУЛЕКС, Ив де Кермабон, во четвртокот рече дека група од 2.000 полицајци на ЕУ и САД, царински агенти и судски претставници ќе бидат распоредени во Косово следната недела. „Очекувам од почетокот на декември да започне со работа мисијата ЕУЛЕКС низ цело Косово“, рече Де Кермабон. (РТК, Кохавижн, ТВ 21, Телеграфи, ББС, Ројтерс - 27/11/08)
