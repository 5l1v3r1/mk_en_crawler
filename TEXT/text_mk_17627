28/01/2007
БЕЛГРАД, Србија -- Една недела по парламентарните избори во Србија, претседателот Борис Тадиќ планира в понеделник (29-ти јануари) да започне политички консултации за формирање на нова влада. Тој ќе оствари разговори со водачите на парламентарните партии, почнувајќи со Српската радикална партија, која беше прва, и Демократската партија, која беше втора. Последниот ден од закажаните разговори е четврток, кога тој ќе се состане со водачите на петте партии кои ги претставуваат етничките малцинства што освоија пратенички места. Тадиќ тогаш ќе го именува новиот мандатор.
Во другите врсти, Вук Драшковиќ останува на функцијата претседател на Српското движење за обнова (СПО). Помалиот партнер во сегашната влада не успеа да го помине прагот од 5 отсто минатата недела, поради што Драшковиќ ја понуди својата оставка. Во саботата СПО одби да ја прифати, велејќи дена тој не бил одговорен за слабите резултати. (Блиц, Данас, Политика, Бета - 27/01/07)
