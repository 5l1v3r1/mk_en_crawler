22/04/2009
СОФИЈА, Бугарија -- Регионалните обвинители во Хасково во вторникот (21-ви април) отпочнаа истрага за астрологот Емил Лештански, за ширење паника во градот со своите предвидувања за уништувачки земјотрес за Велигден. Во саботата стотици луѓе ги напуштија своите домови и ја поминаа ноќта во шатори и во автомобили откако Лештански предупреди дека земјотрес со јачина од 7.0 степени според Рихтеровата скала, ќе го потресе градот од 80.000 жители во текот на ноќта. Кога ништо не се случи, паниката се претвори во лутина. Транспортните претпријатија објавија дека ќе го тужат астрологот бидејќи десетици граѓани ги откажале билетите на денот пред Велигден. Лештански јавно им се извини на жителите, во весникот кој го објавува неговиот дневен хороскоп. (Ројтерс, Дарик, БНТ, 24 Часа, Дневник, Актуално - 21/04/09) 
