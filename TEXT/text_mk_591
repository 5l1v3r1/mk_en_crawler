20/04/2005
(Разни извори – 13/04/05 – 20/04/05)
Стотици луѓе се собраа во Софија за да му оддадат последна почит на истакнатиот писател, Иваило Петров, кој почина на 82-годишна возраст на 14-ти април. Петров, чии дела се преведени на голем број јазици, ја доби наградата Златен век за својот придонес во бугарската литература. 
 ***
Македонската филхармонија, заедно со прославениот млад пијанист Симон Трпчевски, мометно е на турнеја во Србија и Црна Гора. Наводно, се планираат разговори за реципрочна посета на Белградската филхармонија во Скопје во блиска иднина. 
*** 
Првиот светски фестивал за ориентална музија ќе се одржи на 29-ти септември во Сараево, објави на 18-ти април директорот на фестивалот Емир Нухановиќ. На фестивалот ќе настапат музичари од 18 земји од Европа, Африка и Азија. 
*** 
Филмот на албанскиот режисер Ѓерѓ Џувани, „Драг непријател“, „Денови и часови“ на босанскиот режисер Пјер Залица и „Сонот на зимската ноќ“ на српскиот режисер Горан Паскаљевиќ ќе бидат прикажани на 48-миот Меѓународен филмски фестивал во Сан Франциско, кој ќе се одржи во САД од 21-ви април до 5-ти мај. Настанот ќе биде северноамериканска премиера на филмот на Џувани, албанско-француско-германска копродукција. 
*** 
Романката Aнамарија Маринца ја освои наградата за најдобра актерка на церемонијата на доделување филмски и телевизиски награди на Британската академија, што се одржа во Лондон на 17-ти април. Маринца наградата ја доби за улогата во телевизиската драма „Трговија со секс“, прикажана во Велика Британија минатиот октомври. Филмот раскажува приказна за две сестри од Молдавија кои се киднапирани и прошверцувани во Лондон. 
*** 
Десеттиот меѓународен фестивал „Зеничка пролет“ беше затворен на 18-ти април во босанскиот град Зеница. На фестивалот, кој вклучуваше концерти, театарски претстави, литаратурни читања и уметнички изложби, присуствуваа околу 5.000 лица од седум европски земји. 
