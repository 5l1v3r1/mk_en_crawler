14/01/2011
ПРИШТИНА, Косово -- Нерегуларностите за време на декемвриските предвремени избори во Косово може, исто така, негативно да се одразат на процесот на визната либерализација на ЕУ, предупреди известувачката на Европскиот парламент за Косово, Улрике Лунацек, во четвртокот (13-ти јануари) во Брисел. Сепак, таа ги повика европските власти да не ја притискаат јавноста. Брисел, додаде таа, не ги исполни своите ветувања во врска со косовскиот процес на визната либерализација. Таа за ова ги обвини министрите за внатрешни работи на земјите-членки на ЕУ, кои се директно задолжени за ова прашање. Владата очекуваше да го добие прашалникот во септември. 
Косовскиот министер за европска интеграција во заминување, Бесим Беќај, инсистираше на тоа дека неговата земја ги исполни сите услови на ЕУ за визната либерализација. (Косова Сот, Зери - 14/01/11; РТК, Кохавижн - 13/01/11)
