11/06/2006
ИСТАНБУЛ, Турција -- Грчкиот и турскиот министер за надворешни работи, Дора Бакојани и Абдула Ѓул, во саботата (10-ти јуни) се согласија да усвојат пакет мерки за градење на доверба, чија цел е спречување на инцидентите како што беше неодамнешниот судир во воздушниот простор помеѓу двата воени авиони над Егејското Море. Мерките вклучуваат воспоставување на нова директна телефонска линија за началниците на генералштабовите на двете армии, како и заеднички вежби. Војниците од двете армии ќе учат и како да се справуваат со поплави и други природни катастрофи заедно. Двете земји, исто така, ќе изградат и нов мост преку нивната граница. 
Бакојани, која се наоѓа во официјална посета на Турција, исто така, ја потврди поддршката на Грција. Но, таа рече и дека Анкара мора да ги исполни своите предпристапни обврски и да ја подобри ситуацијата со човековите права и верските слободи. 
Во другите вести, Кипар во петокот објави дека ќе го блокира почетокот на практичните преговори за пристапот на Турција во ЕУ. Според нив Анкара не ги исполнила обврските на ЕУ, особено во однос на признавањето на Кипар во рамките на проширениот протокол за царинската унија од 2005 година. (AФП, Хуријет, Катимерини, АНА, ЕУ Обсервер, Правда - 10/06/06)
