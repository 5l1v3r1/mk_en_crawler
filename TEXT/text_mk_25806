21/09/2009
ЉУБЉАНА, Словенија -- Мнозинството Словенци, 58 отсто, ја одобрува одлуката на владата за укинување на блокадата во разговорите за пристапување на Хрватска во ЕУ, според истражувањето објавено во љубљанскиот весник Дело и цитирани од хрватските медиуми во неделата (20-ти септември). Од друга страна, 35 отсто не се согласуваат, додека останатите се неопределени. Загреб ќе ги продолжи своите разговори за пристапување со ЕУ, на меѓувладината конференција на 2-ри октомври, сега кога словенечкиот премиер Борут Пахор и неговата хрватска колешка Јадранка Косор се согласија да ги продолжат преговорите за решавање на долготрајниот пограничен спор на своите земји. Договорот беше постигнат откако Хрватска одлучи да ги повлече сите документи поднесени до Европската комисија, кои може да го прејудицираат пограничниот конфликт. (ХРТ, ХИНА, Дневник - 20/09/09)
