12/06/2005
БРИСЕЛ, Белгија -- Генералниот секретар на НАТО, Јап де Хоп Шефер, во петокот (10-ти јуни) го повтори повикот за апсење на воениот командант на босанските Срби, Ратко Младиќ, што е можно побргу. За време на прес-конференцијата во Брисел, шефот на НАТО рече дека е „сосема јасно оти што поскоро [Младиќ] се најде во Хаг толку подобро“. Де Хоп Шефер додаде дека Радован Караџиќ -- уште еден од најбараните обвинети за воени злосторства -- нема да може да се крие засекогаш. (Данас - 11/06/05; Фена, Ројтерс, Б92 - 10/06/05)
