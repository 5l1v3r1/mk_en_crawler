17/02/2005
СКОПЈЕ, Македонија -- Шефот на Советничкиот тим на НАТО во Македонија, бригадниот генерал Денис Блис, ја потврди важноста на судските и економските реформи во врска со напорите за пристап во Пактот. Во своето обраќање на разговорите на тркалезна маса во врска со ова прашање во средата (16-ти февруари), британскиот генерал рече дека НАТО внимателно ќе ја следи работата на македонските судови. Според последните анкети на јавното мислење, довербата на јавноста во судовите е исклучително ниска, во споредба со другите институции. 
Во другите вести, македонскиот премиер Владо Бучковски во средата во Брисел се состана со комесарот на ЕУ за проширување, Оли Рен. Рен рече дека Унијата ги смета локалните избори на 13-ти март и почетокот на процесот на децентрализација за главен тест за македонската Влада.
Истиот ден, македонскиот претседател Бранко Црвенковски ја заврши посетата на Словенија и отпатува за Босна и Херцеговина, каде што во четвртокот се состана со членовите на трипартитното Претседателство и други официјални претставници. (Утрински весник, Дневник, Вест - 17/02/05; A1 TВ, ПБС БиХ - 16/02/05)
