28/01/2003
СОФИЈА, Бугарија -- Премиерот Симеон Сакскобурготски во понеделникот (27 јануари) отпушти двајца заменици министри за одбрана, Мехмед Џафер и Георги Пасков. Според министерот за одбрана Николај Свинаров, двајцата заменици преземаа политичка одговорност за скандалот со трговија со оружје од минатиот ноември, во кој е вклучена државната фирма "Терем". Неколку од највисоките извршни лица на "Терем" беа уапсени за кршеoе на бугарските прописи за контрола на извозот. Сакскобурготски вели дека во блиска иднина се планираат понатамошни промени во Советот на министри.
Исто така во понеделникот, министерот за внатрешни работи Георги Петканов во Париз се сретна со неговиот француски колега Никола Саркози, при што потпиша договор за билатерална соработка во борбата против организираниот криминал, нелегалната имиграција и трговија, посебно онаа со луfе. (Стандарт, Пари - 28/01/03; БТА, Медијапул, бТВ, БНТ, АФП - 27/01/03)
