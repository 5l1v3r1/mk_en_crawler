09/06/2006
ПОДГОРИЦА, Србија и Црна Гора -- Исланд стана првата земја што официјално ја призна Црна Гора како независна држава. Во писмото исландскиот министер за надворешни работи, Геир Хаарде, им честиташе на Црногорците за усвојувањето на нивната Декларација за независност и додаде дека Исланд со нетрпение очекува да воспостави официјални дипломатски односи со Подгорица. Од другите вести на оваа тема, црногорскиот министер за надворешни работи, Миодраг Влаховиќ, планира во понеделник да отпатува за Луксембург и да побара од ЕУ да ја признае Црна Гора.
Во четвртокот (8-ми јуни) српската влада усвои неколку декрети за укинување на неколку институции кои станаа застарени со распадот на државната заедница со Црна Гора. Меѓу нив е парламентот на Србија и Црна Гора, претседателот на Србија и Црна Гора, Советот на министри, Врховниот совет за одбрана и Судот на Србија и Црна Гора, како и сојузното министерство за човекови и малцински права. (Блиц, Политика - 09/06/06; Mина, ХИНА, Макфакс - 08/06/06)
