08/06/2009
AТИНА, Грција - Пограничната стража уапси двајца камермани од финската државна телевизија во саботата (6-ти јуни), заради наводен обид за влез во земјата нелегално од Турција. Полицијата во неделата соопшти дека двајцата биле фатени во обид да ја преминат реката Еврос долж грчко-турската граница. Тие, наводно, се обидувале да снимат обид на нелегални имигранти за влез во земјата. Стражарите, исто така, ги уапсија и нелегалните имигранти.
Во другите вести, обвинителите во петокот наредија замрзнување на банкарските сметки на поранешниот финансиски менаџер на Сименс во Грција, Христос Каравелас. Тој се бара врз основа на обвиненија за корупција. Каравелас побегна од земјата минатата недела, непосредно пред рочиштето на судот, на кое тој требаше да се соочи со обвиненијата за мито и перење пари, во врска со договорите потпишани меѓу грчкото претставништво на Сименс и најголемото грчко телеком претпријатие ОТЕ, од 1994 до 1997 година.
Во меѓувреме, земјотрес со јачина од 4,2 степени според Рихтеровата скала ја потресе западна Грција во неделата, предизвикувајќи материјална штета, но не и повредени, објавија медиумите. Истиот беше почувствуван низ северниот дел од полуостровот Пелопонез. (AНА-МПA, In.news, ДПА, АФП - 07/06/09; Експрес, Катимерини - 06/06/09; AНА-МПA - 05/06/09)
