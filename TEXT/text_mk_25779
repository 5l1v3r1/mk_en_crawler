21/10/2009
ПРИШТИНА, Косово -- Србија обезбеди електрична енергија за северно Косово, вклучително и за северниот дел од поделениот град Митровица, откако Косовската електродистрибуција (КЕК) го исклучи регионот од својата мрежа во понеделникот (19-ти октомври). Српските власти велат дека интервенирале за да избегнат хуманитарна криза, додавајќи дека ова е само привремено решение овозможено преку далноводот на Нови Пазар. КЕК го исклучи регионот во кој доминира српското население од својата мрежа, наведувајќи го како причина ризикот од преоптовареност. Претпријатието претходно предупреди дека ќе ги скрати услугите поради неплатени сметки. Владата во вторникот објави дека мешањето на Србија е резултат на недостаток на владеење на правото во северно Косово. (Коха Диторе, Експрес, Косова Сот, Зери - 21/10/09; Клан Косова, Кохавижн - 20/10/09)
