01/03/2007
БРИСЕЛ, Белгија -- Официјалните претставници на ЕУ во средата (28-ми февруари) во Брисел рекоа дека разговорите за членство со Хрватска се движат во вистинската насока, за време на состанокот за подготoвка за седницата на заедничкиот парламентарен комитет на ЕУ и Хрватска во Загреб за три недели. Според претставниците на Европскиот парламент и Европската комисија, Хрватска постигнала напредок во својот процес на пристап во ЕУ. Тие ги повикаа хрватските власти да продолжат со спроведувањето на реформите и да се осигурат дека парламентарните избори подоцна оваа година нема да го загрозат преговарачкиот процес со Унијата. Престојната седница на заедничкиот парламентарен комитет на ЕУ и Хрватска ќе биде фокусирана на реформите во судството и во јавната администрација, законодавните активности, антикорупциските напори и процесуирањето на случаите на воените злосторства. (ХИНА, ХРT - 28/02/07)
