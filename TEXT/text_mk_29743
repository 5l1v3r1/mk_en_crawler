25/05/2011
БУКУРЕШТ, Романија -- Владејачката коалиција во вторникот (24-ти мај) не успеа да привлече доволно гласови во Пратеничкиот дом за да го усвои важниот закон во врска со реструктуирањето на Министерството за внатрешни работи. Ова, и покрај фактот дека владата има сигурно мнозинство во овој дом. Предлог-законот, сепак, не беше отфрлен, бидејќи помалку од потребното мнозинство пратеници гласаа за истиот. Затоа, законот може да биде ставен на разгледување повторно на есен. 
Владата одлучи на крајот од минатата година да ги реструктуира министерствата за финансии и внатрешни работи отпуштајќи скоро 10.000 јавни службеници во 2011 година. Ова е дел од реформите во јавниот сектор договорени со ММФ. (Евениментул зилеи, Котидианул, Адеварул - 25/05/11; Реалитатеа - 24/05/11) 
