22/06/2009
САРАЕВО, Босна и Херцеговина (БиХ) -- Шефот за надворешна политика на ЕУ, Хавиер Солана, во неделата (21-ви јуни) изрази целосна поддршка за одлуката на високиот претставник Валентин Инзко за поништување на резолуцијата усвоена од страна на парламентот на Република Српска (РС). Истата ги обврзуваше институциите и властите на ентитетот да се спротивстават на каков било иден трансфер на власта на БиХ. Американската амбасада во БиХ, исто така, го поддржа овој потег на Инзко. Додека претставниците на босанските Срби ја осудија одлуката на Инзко, бошњачките и хрватските власти ја поддржаа. Драган Човиќ од Хрватската демократска заедница на БиХ за сараевскиот весник „Дневни аваз“ изјави дека меѓународната заедница го казни премиерот на РС Милорад Додик со „жолт картон“. Водачот на Партијата за демократска акција, Сулејман Тихиќ, посочи дека Инзко не отишол доволно далеку, велејќи дека тој не ги санкционирал одговорните за антидејтонските активности. (Дневни аваз, РТРС, Б92, Pincom.biz, БНРТ - 21/06/09; Фенa - 20/06/09)
