13/02/2006
САРАЕВО, Босна и Херцеговина (БиХ) -- Уништувањето на 200 тони вишок муниција, остаток од војната, што беше претходно складирана во фабриката „Витезит“, започна во фабриката „Унис Претис“ во Вогошче, потврди во неделата (12-ти февруари) УНДП. Напорите за уништување на материјалот на еколошки безбеден начин уследија по договорот што беше постигнат претходно овој месец, кој доби финансиска поддршка од Холандија. 
Во другите вести, здружението „Жените на Сребреница“ во саботата во Тузла одржа мирен протест. Тие истакнаа дека и покрај тоа што измина десетгодишнината од масакрот во Сребреница главните осомничени сé уште се наоѓаат на слобода, а голем број жртви не се идентификувани. (Дневни аваз - 13/02/06; Фенa - 12/02/06)
