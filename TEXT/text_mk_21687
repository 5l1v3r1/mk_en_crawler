26/11/2008
БРИСЕЛ, Белгија -- Заменик-шефот на Генералниот директорат за проширување на Европската комисија (ЕК), Јан Тружински, во вторникот (25-ти ноември) рече дека шансите за фаќање на бегалците обвинети за воени злосторства, Ратко Младиќ и Горан Хаџиќ, се „прилично високи“, со оглед на напорите што Србија ги вложува во изминатите шест месеци. Говорејќи на конференцијата за наследството на Хашкиот трибунал за воени злосторства во Брисел, Тружински рече дека ја заснова својата проценка на неодамнешните извештаи што ЕК ги доби од владата во Србија. Главниот обвинител на Хашкиот трибунал Серж Брамерц го испрати својот извештај за соработката до Советот за безбедност на ОН на 10-ти декември. (MИА, ЕурАктив - 26/11/08; Дневник, ХРT - 25/11/08) 
