06/03/2009
АТИНА, Грција -- Опозициските партии во четвртокот (5-ти март) го отфрлија апелот на премиерот Костас Караманлис за постигнување политички консензус потребен за ублажување на влијанието од светската економска криза. Караманлис се состана со водачите на опозициските партии во обид да се најде заеднички јазик околу антикризните мерки. Но, ПАСОК (најголемата опозициска партија), Комунистичката партија на Грција и Радикалната левичарска коалиција рекоа дека не се согласуваат со владините предлози. Водачот на ПАСОК Јоргос Папандреу, всушност, повторно повика на предвремени избори, велејќи дека владината политика е „неефикасна, несигурна и јалова“. (AНА-МПА, In.news, Катимерини, ЕРТ, Ројтерс - 05/03/09) 
