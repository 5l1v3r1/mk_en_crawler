15/05/2006
ТИРАНА, Албанија -- Турскиот суд, наводно, го отфрли барањето на Тирана за екстрадиција на албанскиот криминалец Алфред Шкурти, познат и како Алдо Баре, во неговата татковина, објавија Албански вести во понеделникот (15-ти мај). Цитирајќи извори од албанското Министерство за правда, весникот вели дека одлуката на судот произлегува од тврдењето на адвокатот на Шкурти, кој рече дека на обвинетиот не може да му се гарантира фер судење во Албанија. Шкурти, исто така, побарал и политички азил во Турција. Еден од најбараните албански криминалци, тој беше уапсен во Турција на 25-ти март. Тој е поврзан со повеќе од 15 убиства, неколку киднапирања и шверц со дрога во Албанија и беше осуден на казна затвор во отсуство од два одделни домашни судови во 2001 година. (Aлбански вести - 15/05/06)
