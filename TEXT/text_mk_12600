07/12/2004
САРАЕВО, Босна и Херцеговина (БиХ) -- Српскиот претседател Борис Тадиќ во понеделникот (6-ти декември), на првиот ден од својата тридневна посета, му се извини на народот на БиХ. „Им се извинувам на сите оние кои страдаа од злосторствата извршени во име на српскиот народ“, рече тој по состанокот со членовите на трипартитното Претседателство на земјата. Тој понатаму додаде дека злосторствата ги извршиле поединци, а не целиот народ, како и дека врз српскиот народ, исто така, биле вршени воени злосторства. „Мислам дека сите си должиме извинување едни на други“, рече Тадиќ. Тој е првиот српски претседател кој ја посети БиХ по добивањето независност од поранешна Југославија. (Независне новине, Дневни аваз, Бета - 07/12/04; ББС, АФП, Б92, ПБС БиХ - 06/12/04)
