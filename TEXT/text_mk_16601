08/08/2006
МИТРОВИЦА, Косово, Србија -- Регионалната полиција во Митровица во понеделникот (7-ми август) објави дека идентификувала еден од оние кои беа вмешани во нападот со нож врз 18-годишниот Србин Љубиша Јаначковиќ, кој беше нападнат во селото Прилузје минатата недела. Тие не го именуваа осомничениот, но рекоа дека имал криминална историја и дека е наркоман. Белград побара решителна акција од меѓународната заедница за да ги прекине етнички мотивираните напади врз Србите во Косово.
Во другите вести, рускиот министер за вонредни ситуации, Сергеј Шоигу, изрази поддршка за српскиот став во врска со прашањето на статусот на Косово, за време на посетата на Белград во понеделникот. Шоигу рече дека Москва се согласила оти автономијата во границите на српската држава ќе биде најдобро решение за покраината. Тој во вторник ќе ја посети Подгорица. (Данас, Побједа - 08/08/06; Танјуг, РТС - 07/08/06)
