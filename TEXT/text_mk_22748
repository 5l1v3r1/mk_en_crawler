09/11/2008
ХАГ, Холандија/БЕЛГРАД, Србија -- Поранешниот водач на босанските Срби Радован Караџиќ побара од Меѓународниот кривичен трибунал за поранешна Југославиј (МКТЈ) да им нареди на обвинителите да ги обелоденат документите кои, наводно, го докажуваат тајниот договор за имунитет што тој го направил со поранешниот американски специјален претставник на ОН за Балканот, Ричард Холбрук, објави МКТЈ во петокот (7-ми ноември). Холбрук постојано негира дека во јули 1996 година му ветил имунитет на Караџиќ од Трибуналот на ОН ако босанскиот Србин ја напушти политиката. 
Во другите вести од петокот, српското обвинителство објави дека смртта на еден демонстрант настапила како резултат на повредите што ги претрпел во судирот со полицијата за време на демонстрациите за поддршка на Караџиќ на крајот од јули. Властите ќе подигнат обвинение против одговорните за смртта на Ранко Паниќ (41), објави портпаролот на обвинителството Томо Зориќ. Српската радикална партија побара оставка од министерот за внатрешни работи Ивица Дачиќ. (AФП, Ројтерс, АП, Танјуг - 07/11/08)
