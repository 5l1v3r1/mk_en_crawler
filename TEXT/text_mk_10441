20/10/2004
СКОПЈЕ, Македонија -- Министерството за правда во вторникот (19-ти октомври) објави дека е завршена работата на листите на граѓани со право на глас за референдумот на 7-ми ноември во врска со новите закони за децентрализација. Документацијата беше поднесена до Државната изборна комисија, која треба да ги верификува листите. Во меѓувреме, министерот за локална самоуправа, Александар Гештаковски, во вторникот потврди дека референдумот ќе биде директен удар врз Охридскиот рамковен договор. 
Во другите вести, тим хрватски инспектори пристигна во Скопје за да ги сослушаат сведоците во врска со убиствата во 2002 година на седуммина имигранти од Пакистан и Индија. Главен обвинет во сличајот е поранешниот министер за внатрешни работи, Љубе Бошковски, кој има двојно државјанство - македонско и хрватско. Нему ќе му се суди во Хрватска, каде што беше уапсен врз основа на меѓународната потерница за него. (Утрински весник, Дневник - 20/10/04; A1 TВ - 19/10/04) 
