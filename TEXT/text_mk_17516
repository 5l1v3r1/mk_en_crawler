26/06/2007
САРАЕВО, Босна и Херцеговина (БиХ) -- Високиот претставник Кристијан Шварц-Шилинг сака да остане во БиХ по истекувањето на неговиот мандат на крајот од оваа недела, за да ја контролира специјалната комисија формирана да им помага на политичарите во БиХ да постигнат консензус околу клучните уставни реформи. Според извештајот од понеделникот (25-ти јуни) на весникот „Дневни аваз“, Шварц-Шилинг ја информирал меѓународната заедница за својата одлука, и покрај тоа што му недостига силна поддршка.
Како последен обид за прифаќање на реформите, Шварц-Шилинг воведе нов Закон за Центарот за меморијалниот споменик и гробишта Сребреница-Поточари. Со него се предвидува префрлање на управувањето со центарот од меморијалната фондација Сребреница-Поточари на Министерскиот совет. Владата на РС се состана на итна седница и го осуди потегот, велејќи дека Шварц-Шилинг го прекршил Дејтонскиот мировен договор. (Независне новине, Дневни аваз - 26/06/07; РТРС, НТВ Хајат, веб-страница на ОХР, ДПА, ХИНA - 25/06/07)
