20/08/2009
СОФИЈА, Бугарија -- Парламентот рано во четвртокот (20-ти август) ја прифати оставката на гувернерот на Централната банка, Иван Искров, но неговото повторно назначување се очекува наскоро. Оставката е потребна бидејќи беше прекршена процедурата со која му беше даден нов шест месечен мандат: тој беше избран пред официјално да истече неговиот претходен мандат, што е спротивно на Кодексот на Централната банка. Пред помалку од една недела новиот премиер Бојко Борисов истакна дека ги цени професионалците во владата, споменувајќи го посебно Искров. Тој дојде на чело на Централната банка во октомври 2003 година, откако претходно беше член на неколку парламентарни буџетски комисии и комисии за ЕУ. (БГНЕС, БТА, Дарик, Дневник - 20/08/09)
