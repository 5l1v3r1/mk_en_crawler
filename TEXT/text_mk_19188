30/01/2008
СОФИЈА, Бугарија -- Движењето за правата и слободите (МРФ), дел од владејачката коалиција, во вторникот (29-ти јануари) му даде ултиматум на претседателот на парламентот, Георги Пирински, од владејачката Бугарска социјалистичка партија (БСП), барајќи новинарите и гостите да имаат пристап до парламентот. Пирински им го ограничи пристапот, тврдејќи дека новинарите пречат во парламентарните дискусии. 
МРФ предупреди дека ќе започне консултации со другите парламентарни групи со цел промена на правилникот на националното собрание, ако Пирински не ги отстрани рестрикциите. Партијата вели дека ќе бара и намалување на овластувањата на претседателот на парламентот. Поделеноста со БСП околу ова прашање би можела да биде знак за тревога во врска со иднината на владејачката коалиција. (Сега, Дневник - 29/01/08)
