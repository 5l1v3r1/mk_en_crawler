29/01/2006
БУКУРЕШТ, Романија -- Тестовите на една 82-годишна жена, хоспитализирана во југоисточниот град Галати со симптоми на птичји грип, се негативни за присуството на оваа болест, според прелиминарните резултати објавени во саботката (28-ми јануари). Сепак, мора да се видат и конечните резултати пред сосема да се отфрли веројатноста дека се работи за птичји грип, велат лекарите. Жената е од едно од селата каде што беа регистрирани случаи на птичји грип кај живината на крајот од минатата година. 
Во меѓувреме, во соседна Бугарија, инспекторите за животна средина објавија дека откриле околу 300 мртви птици во заштитените еколошки зони во североисточниот дел од земјата, во близина на границата со Романија. Првичните тестови покажуваат дека дивите птици умреле од екстремно ниските температури и од глад, а не од птичји грип. (Евениментул Зилеи, Фокус, БНР - 28/01/06)
