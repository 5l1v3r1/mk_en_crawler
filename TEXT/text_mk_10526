17/11/2004
БЕЛГРАД, Србија и Црна Гора -- Националниот совет на Србија и Црна Гора за соработка со Трибуналот на ОН за воени злосторства одлучи да одобри нови барања од Хашкиот трибунал, соопшти во вторникот (16-ти ноември) претседателот на Советот, Расим Љајиќ. Тој рече дека членовите се согласиле да ослободат уште четворица сведоци од нивната обврска за чување државни и воени тајни. Советот, исто така, го одобри издавањето на дополнителна документација, што ја бара Трибуналот. 
Исто така во вторникот, српскиот претседател Борис Тадиќ ја посети Москва. Тој рече дека сака косовското прашање да биде решено земајќи ги предвид интересите како на заедниците на Србите, така и на Албанците. Тој, сепак, истакна дека се спротивставува на идејата за независност на покраината. 
Во другите вести, претседателот на српскиот Парламент, Предраг Марковиќ, во вторникот се состана со партиските водачи и одлучи да ја повлече својата оставка. Тој се закани дека ќе се повлече поради, како што го опиша, континуираното прекршување на процедурата. (Данас - 17/11/04; Бета, Б92, Танјуг, АФП - 16/11/04) 
