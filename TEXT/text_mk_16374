13/10/2006
TИРАНА, Албанија -- Претседателот Алфред Мојсиу во четвртокот (12-ти октомври) се состана со Кристофер Џ. Хо, директор на Канцеларијата за Југоисточна Европа на американскиот Стејт департмент. Тие разговараа за ситуацијата во регионот и последните настани во разговорите за статусот на Косово. Тие, исто така, дискутираа и околу потребата за зајакнување на владеењето на правото и соработката помеѓу државните институции во Албанија. Хо ги повика сите партии да се согласат со изборните реформи, истакнувајќи ја важноста на одржувањето слободни и фер избори во согласност со демократските стандарди. (Aлбански вести - 13/10/06; веб-страница на албанскиот претседател - 12/10/06)
