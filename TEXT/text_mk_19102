02/01/2007
СКОПЈЕ, Македонија -- Почнувајќи од понеделникот (1-ви јануари), Македонија воведе рамен данок од 12 отсто, како за данокот на добивка, така и за персоналниот данок од доход. Законите за даночни реформи беа усвоени од парламентот заедно со буџетот за 2007-та година во петокот. Досега, данокот на добивка изнесуваше 15 отсто, додека пак персоналниот данок од доход имаше три стапки -- 15, 18 и 24 отсто. Новата стапка од 12 отсто е најниска во Европа, а од кабинетот велат дека можно дури и да се обидат да го намалат на 10 отсто. 
Во другите вести, вицепремиерот Зоран Ставревски соопшти во петокот дека главен приорите во 2007-та година ќе биде драстично намалување на бирократијата и подобрување на работата на јавната администрација. Најважен дел од овој обид е она што тој го нарекува проект за „Регулаторна гилотиња“, кој предвидува намалување на бројот на непотребни регулативи поврзани со државната администрација и бизнис секторот. (Макфакс, Телма ТВ - 01/01/07; Макфакс - 29/12/06)
