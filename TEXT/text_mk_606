17/11/2004
(Разни извори -- 10/11/04 – 17/11/04)
Романската гимнастичарска легенда Надја Команечи на 12-ти ноември го прослави својот 43-ти роденден. Романската Влада испрати специјална честитка до Команечи, која живее во САД од 1989 година. 
*** 
Хрватската скијачка Идора Хегел го освои златниот медал на натпреварот за жени на 37-миот шампионат „Златна пируета“ во Загреб. Среброто отиде во рацете на Украинката Галина Манјаченко, додека бронзата ја освои Унгарката Дијана Пот. 
*** 
Овогодинешниот натпревар Супер сајбер приказна 2004 - заедничка иницијатива на босанските веб-страници Pincom.info и Bljesak.info започна минатата недела. Тој ќе биде отворен за поднесување на приказни сé до 5-ти декември. Минатата година настанот привлече 70 учесници од Босна и Херцеговина, Хрватска и Србија и Црна Гора. 
*** 
Деновите на јапонската култура во Белград започнаа на 13-ти ноември со настаните во Софија и Бургас. Програмата вклучува изложби, презентации на јапонската кујна и традиционалните јапонски игри, како и забава за децата. 
*** 
Филмот на хрватскиот режисер Винко Бресан „Сведоци“ ја освои специјалната награда на жирито за уметнички достигнувања на десеттиот фестивал „Медфилм“ во Италија. Филмот, заснован на романот на Јурица Павичиќ, веќе ги освои наградите на фестивалите во Берлин, Карлови Вари, Ерусалим и Валсинген. 
*** 
Грчкиот оркестар Мелос Брас Ансамбл на 16-ти ноември одржа концерт во Националниот оперски и балетски театар во Албанија. Квинтетот настапи со сопранистката Марија Милолидаки. 
*** 
Графичката уметничка изложба „Денови на Лувр“ беше отворена во Музејот на модерна уметност на Република Српска во Бања Лука минатата недела. Настанот, кој беше организиран во соработка со Францускиот институт во Босна и Херцеговина, ќе трае до 26-ти ноември. 
*** 
Меѓународната конференција за европските културни граници и идентитет ќе се одржи во Сoфија од 27-ми ноември до 28-ми ноември. Прочуениот италијански писател Умберто Еко ќе биде помеѓу истакнатите научници, писатели и философи, кои ќе учествуваат на настанот. 
