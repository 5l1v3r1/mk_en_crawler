13/07/2010
ТИРАНА, Албанија -- Делегација експерти на ЕУ ќе допатува во Тирана наскоро да ги процени напорите за пристапување во безвизниот режим на блокот, потврди во понеделникот (12-ти јули) канцеларијата на Европската комисија во Албанија. Сé уште не е дефиниран официјален распоред за посетата. Делегацијата ќе утврди дали локалните власти вложуваат доволно напори во областите на спроведувањето на законот, борбата против криминалот и корупцијата и конфискувањето криминален имот. Заклучоците ќе бидат разгледани при изготвувањето на конечната одлука за подготвеноста на Албанија и Босна и Херцеговина за приклучување на безвизниот режим, која се очекува до октомври. (Шекули, Балканвеб - 12/07/10)
