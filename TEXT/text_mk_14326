13/02/2006
СКОПЈЕ, Македонија -- Премиерот Владо Бучковски, кој е претседател на владејачкиот Социјалдемократски сојуз на Македонија (СДСМ), во петокот (10-ти февруари) изјави дека односите со владиниот партнер, Демократската унија за интеграција (ДУИ) на етничките Албанци, се добри. Бучковски даде изјава за новинарите еден ден пред редовниот состанок со водачот на ДИУ, Али Ахмети. Бучковски категорички ги негираше извештаите дека односите помеѓу СДСМ и ДИУ во последно време се влошени поради плановите на Скопје да ги процесуира четирите случаи вратени од Трибуналот на ОН - кои се однесуваат на злосторствата наводно извршени во 2001 година од страна на сега веќе распуштената Ослободителна народна армија на етничките Албанци. (Утрински весник, Вест - 12/02/06; веб-страница на македонската влада - 10/02/06)
