12/04/2006
САРАЕВО, Босна и Херцеговина (БиХ) -- Во писмото до Претседателството на БиХ американскиот државен секретар Кондолиза Рајс го поздрави договорот за уставните реформи на БиХ постигнат неодамна помеѓу водачите на најголемите партии во заедницата. Претседателот на Претседателството, Сулејман Тихиќ, во вторникот (11-ти април) рече дека Рајс го опишала процесот на уставните реформи како значаен чекор кон пофункционални и поефикасни државни институции, како и кон интеграцијата на БиХ во евроатланските структури. 
Во другите вести, управниот одбор на Управата за индиректно оданочување на БиХ на својата седница во вторникот не успеа да постигне согласност за распределбата на собраните средства од ДДВ. Министерот за финансии на Федерацијата на БиХ (ФБиХ), Драган Вранкиќ, ги обвини претставниците на Република Српска за неуспех, велејќи дека тие ги отфрлиле сите предложени компромиси. (Дневни аваз, Независне новинe - 12/04/06; Фена - 11/04/06)
