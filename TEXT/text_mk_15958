19/07/2006
БЕЛГРАД, Србија -- Белградскиот акционен план за соработка со Трибуналот на ОН ќе се смета за успешен ако обезбеди информации за тоа каде се наоѓа Ратко Младиќ, рече во вторникот (18-ти јули) портпаролот на Трибуналот, Антон Никифоров. Тој наведе сценарио слично на она во Хрватска - кое даде информации за движењето на Анте Готовина, овозможувајќи апсење на бегалецот. Хрватската кандидатура за влез во ЕУ беше одмрзната како резултат на тоа.
Во вторникот претседателот на Европската комисија Жозе Мануел Баросо му рече на српскиот претседател Борис Тадиќ во Брисел дека Спогодбата за стабилизација и асоцијација помеѓу Србија и ЕУ би можела да биде потпишана до крајот на оваа година ако Белград го спроведе акциониот план со задоволителни резултати. (Блиц, Данас, Политика - 19/07/06; Танјуг, Бета - 18/07/06)
