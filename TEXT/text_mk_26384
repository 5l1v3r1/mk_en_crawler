13/11/2009
САРАЕВО, Босна и Херцеговина (БиХ) -- Високиот претставник Валентин Инцко во четвртокот (12-ти ноември) предупреди дека ќе мора да „преземе иницијатива во Мостар“, откако Градскиот совет не успеа -- по 17-ти пат -- да избере градоначалник. „Сега разгледувам неколку опции и ќе разговарам за ова прашање со Управниот одбор на Советот за спроведување на мирот следната недела“, се вели во соопштението на Инцко. Градскиот совет на Мостар не успеа да се согласи за консензусен кандидат, оставајќи го местото испразнето една година и градот без буџет. (OХР - 12/11/09)
