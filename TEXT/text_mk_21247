31/08/2008
АНКАРА, Турција -- Полицијата уапси 21 осомничен припадник на Ал каеда во петокот (29-ти август) како дел од широката операција во Истанбул. Властите се сомневаат дека е можно тие да планирале терористички напади во градот. Уапсените се верува дека поминале идеолошка и воена обука во Авганистан.
Во другите вести од петокот, три лица загинаа, а 26 беа сериозно повредени во две силни експлозии во фабрика за барут во Кирикале, околу 70 километри источно од Анкара. Министерот за одбрана Веџди Гонул рече дека во времето на експлозиите немало вработени во објектот. Жртвите се молери кои работеле таму. (новинска агенција Анадолу, АФП, Ксинхуа, Хуријет, СНН Турк, АП, Заман - 29/08/08)
