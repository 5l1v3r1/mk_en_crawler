19/11/2010
ВИЕНА, Австрија -- Парламентот во четврток (18-ти ноември) ја ратификуваше Спогодбата за стабилизација и асоцијација (САА) со Србија, 10-та од 27-те членки на ЕУ што го направија тоа. Јохан Маер, претседател на австриско-српската парламентарна група, рече дека неговата земја ќе й помогне на Србија да го забрза приклучувањето кон ЕУ, што, како што рече, ќе помогне да се обезбеди стабилност и соработка во западен Балкан. Маер додаде дека сега зависи од Србија брзо да го усогласи законодавството со она на ЕУ, како и да постигне економски, политички и институционален напредок. 
Генерално гледано, ратификацијата на САА со Србија се одвиваше со постојано темпо откако комисијата на ЕУ го деблокираше процесот во јуни. Србија мора да го уапси воените злосторници во бегство, Ратко Младиќ и Горан Хаџиќ, пред да се дозволи натамошен напредок во интеграцијата од ЕУ. (Бета, Танјуг - 18/11/10)
