16/06/2005
БРИСЕЛ, Белгија -- Претседателот на Европската комисија (ЕК) Жозе Мануел Баросо во средата (15-ти јуни) изјави дека комисијата ќе биде прецизна и ќе бара многу во идните анализи за напредокот на Бугарија и Романија во исполнувањето на критериумите за членство. Во интервјуто за француската Телевизија 3, Баросо рече дека ЕК се надева оти ќе биде во состојба да го потврди напредокот во процесите на пристап на двете земји и дека тие ќе влезат во ЕУ во јануари 2007 година, според закажаното. Тој, сепак, не ја отфрли можноста за активирање на заштитната клаузула, со која влезот би бил одложен за една година. 
Баросо во средата, исто така, рече дека ЕУ треба се придржува на своите обврски кон Турција. Пред клучниот самит на водачите на ЕУ во Брисел, кој ќе биде отворен в четврток, претседателот на ЕК истакна дека Унијата би можела да го преиспита својот капацитет за проширување, но треба да ги исполни ветувањата. (Дневник, Медиапул - 16/06/05; НТВ - 15/06/05)
