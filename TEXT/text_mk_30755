13/03/2011
БАЊА ЛУКА, Босна и Херцеговина (БиХ) -- Претседателот на Република Српска Милорад Додик во петокот (11-ти март) рече дека ќе нареди апсење на поранешниот заменик-претседател Ејуп Ганиќ и пензионираниот армиски генерал Јован Дивјак, ако тие влезат на територијата на ентитетот. Србија ги обвинува за учество во нападот од 1992 година во Босна, при кој загинаа десетици, претежно српски, армиски војници. Трибуналот на ОН за воени злосторства ги отфрли обвиненијата, а судот на БиХ за воени злосторства објави дека има недоволно докази за да подигне обвиненија. Додик во петокот рече дека ќе побара од полицијата да ја испита можноста за апсење на двајцата поранешни функционери и да ги испрати во Србија. (Независне новине, Радио Слободна Европа, Sarajevo-x, РТРС - 11/03/11)
