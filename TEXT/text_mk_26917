06/11/2009
ПРИШТИНА, Косово -- Германскиот амбасадор во Косово, Ханс-Дитер Стајнбах и генералниот секретар на Европската мрежа на изборните набљудувачки организации (ЕНЕМО) Константин Марза во четвртокот (5-ти ноември) потпишаа договор кој му овозможува на ЕНЕМО да ги следи локалните избори во Косово на 15-ти ноември. Германија одвои 146,532 евра за овој проект.
Во меѓувреме, Централната изборна комисија, во координација со Министерството за внатрешни работи и Меѓународната цивилна канцеларија во четвртокот одлучија да им се дозволи на граѓаните да гласаат со покажување на личните карти издадени од страна на УНМИК на денот на изборите, и покрај фактот што овие документи се неважечки веќе два месеци. Претходно оваа недела властите објавија дека и српските пасоши ќе бидат прифатени за идентификација на избирачките места. (Зери, Лајм, Експрес, Коха Диторе - 05/11/09)
