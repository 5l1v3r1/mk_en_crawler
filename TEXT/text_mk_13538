24/01/2006
ПОДГОРИЦА, Србија и Црна Гора -- Властите во вторникот (24-ти јануари) соопштија дека бројот на загинатите во железничката несреќа на планинската област во близина на Подгорица се зголеми на 44, додека повредените се вкупно 148 лица. Најмалку пет од загинатите и 75 од повредените се деца, од кои повеќето се враќале од скијање. Ова е една од најголемите железнички несреќи во историјата на републиката. Министерот за внатрешни работи, Јусуф Каламперовиќ, рече дека неколку вагони се урнале во кањонот на реката Морача кога кочниците на возот откажале кај Биоче, на околу 10 километри од Подгорица. Црна Гора прогласи тридневна жалост. Министерот за транспорт, Андрија Ломпар, и директорот на националните железници, Ранко Меденица, поднесоа оставки. (Вечерњи лист, Ројтерс - 24/01/06; Ројтерс, АП, АФП, УПИ, Мина, РТС, Бета, Танјуг - 23/01/06)
