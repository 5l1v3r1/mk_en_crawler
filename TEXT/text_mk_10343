24/10/2004
САРАЕВО, Босна и Херцеговина (БиХ) -- Канцеларијата на високиот претставник (ОХР) во петокот (22-ри октомври) ја поздрави изјавата на премиерот на БиХ, Аднан Терзиќ, дека Владата е подготвена да ги замрзне финансиските средства на обвинетите за воени злосторства, како што побара ЕУ. Подоцна истиот ден, портпаролот на Владата на Република Српска (РС), Горан Радивојац, рече дека кабинетот на РС ќе ја усвои оваа мерка на ниво на ентитетот. Во соседна Хрватска, Владата, исто така, наводно, донела одлука во корист на барањето на Брисел. 
Исто така во петокот, претседавачот на Претседателството на БиХ, Сулејман Тихиќ, се состана со американскиот амбасадор во БиХ, Даглас МекЕлхани. По состанокот Тихиќ рече дека двете земји се согласиле САД да ја задржат воената база Орао во Тузла по завршувањето на мандатот на СФОР во декември. Тој, исто така, рече дека Вашингтон ја поддржува понудата на БиХ за распоредување на единица за деминирање во Ирак. (Независне новине - 23/10/04; ХИЦ Центар, ХИНА, Фена, ПБС БиХ, Pincom.info, Ројтерс - 22/10/04) 
