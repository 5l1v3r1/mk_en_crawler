28/08/2009
TИРАНА, Албанија -- Претседателот Бамир Топи во четвртокот (27-ми август) ги повика властите да работат повеќе на јакнењето на владеењето на правото во земјата. „Албанија постигна политички напредок. Ние сме членка на НАТО и наскоро ќе бидеме членка на ЕУ, но останува да се направи уште многу за зајакнување на владеењето на правото во служба на граѓаните“, рече Топи во Скадар, каде што беше поканет на вечера од страна на имамот, по повод одбележувањето на месецот на Рамадан. Тој ја пофали работата на полицијата, но рече дека треба да им се посвети повеќе внимание на сиромашните. (Tоп ченал, Балкан веб, Њус 24 - 27/08/09)
