21/10/2009
AНКАРА, Турција -- Полицијата разби балканска банда за производство и шверц на дрога која се верува дека имала лабораторија во Бугарија, објавија медиумите во средата (21-ви октомври). Операцијата беше спроведена откако полицајците во Истанбул запленија пет тони ацетат анхидрид, супстанца која се користи во производството на хероин. Вкупно 500 полицајци и 250 припадници на жандармеријата учествуваа во операцијата. Наводните дилери на дрога се обидоа да избегаат во Грција, но беа фатени на граничниот премин Ипсала. Бандата е осомничена дека шверцувала дрога во Турција и низ целиот Балкан. Во неа учествувале Словенци, Турци и Македонци. Властите велат дека тие произведувале суровини кои се користат во производството на дрога, во поранешна фабрика за јогурт во провинцијата Текирдаг. (Хаберлер, БТА - 21/10/09)
