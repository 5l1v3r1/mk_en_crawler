05/06/2007
ХАГ, Холандија -- Поранешниот генерал од босанските Срби, Здравко Толимир, наводно близок соработник на бегалецот Ратко Младиќ, во понеделникот (4-ти јуни одби да се изјасни за обвиненијата за геноцид пред Хашкиот трибунал за воени злосторства. Толимир на судијата му рече дека неговото апсење и екстрадиција во Хаг биле нелегални, со оглед на тоа што ниту еден адвокат не бил присутен кога тој бил пренесуван од Србија на територијата на Босна и Херцеговина. Србија инсистираше на тоа дека бил, всушност, уапсен во Република Српска. Толомир, исто така, посочи дека сака да се застапува самостојно во судските процеси пред Трибуналот. (Дневни аваз, Независне новине - 05/06/07; РТРС, Фена, НТВ Хајат, Ројтерс, АП - 04/06/07)
