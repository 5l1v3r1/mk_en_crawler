18/01/2009
AТИНА, Грција -- Сопругата на киднапираниот грчки бизнисмен Периклес Панајопулос во саботата (17-ти јануари) повторно побара од киднаперите на нејзиниот сопруг да го ослободат, велејќи дека е подготвена да „соработува“. „Го молам киднаперите да ме контактираат што е можно побргу. Немам никакви вести од нив веќе два дена“, рече Катерина Панајопулос во интервјуто што го емитуваше телевизија Нет. Според Нет, киднаперите побарале откуп од 35 милиони евра. Другите медиуми шпекулираат дека е далеку повеќе од тоа, 100 милиони евра. Панајопулос (74) беше киднапиран во близина на својот дом на 12-ти јануари. Бродскиот магнат е со нарушено здравје и му е потребна секојдневна лекарска грижа, вклучително и инсулински инјекции. (AФП, АП, Нет, Антена, Мега - 17/01/09)
