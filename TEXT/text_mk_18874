05/04/2007
AНКАРА, Турција -- Амбасадорот на Европската комисија во Анкара, Марк Пјерини, во средата (4-ти април) потврди дека измената или укинувањето на контроверзниот член 301 од турскиот кривичен закон е клучно прашање во кандидатурата на Турција за пристап во ЕУ. Тој истакна дека Унијата очекува земјата да ја хармонизира својата домашна легислатива со законите на ЕУ и да ги применува овие закони. Унијата постојано ја повикува Анкара да го промени членот според кој навредата на „турската припадност“ се смета за кривично дело. Брисел вели дека истиот ја ограничнува слободата на говорот.
Во другите вести, турскиот министер за надворешни работи, Абдула Ѓул, во средата се врати од посетата на Германија и рече дека се надева оти разговорите за уште три поглавја од аквисот би можеле да започнат до крајот на претседателствувањето на Германија со ЕУ во јуни. Разговорите беа прекинати со месеци поради тоа што Турција не го спроведе царинскиот договор што го вклучува и Кипар како земја-членка на ЕУ. (Милијет, Заман - 05/04/07; Turks.US - 04/04/07)
