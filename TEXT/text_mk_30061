23/12/2010
AТИНА, Грција -- Парламентот рано во четвртокот (23-ти декември) го усвои буџетот на земјата, кој има за цел кратење на дефицитот на 7,4 отсто од БДП, од околу 9,4 отсто оваа година и предвидува понатамошни кратења и мерки на штедење, препорачани од ЕУ и од ММФ. Повеќе од 2.000 луѓе се приклучија на митингот пред зградата на парламентот во Атина во средата, барајќи владата да ги напушти плановите за реструктуирање на државните претпријатија. Ним им се приклучија вработените во локалната администрација и претпријатијата за хигиена. Вработените во јавниот транспорт продолжуваат со својот штрајк во четврток. (AФП, Ројтерс, АНА-МПА, ББС - 23/12/10)
