20/04/2007
AТИНА, Грција -- Министерот за развој, Димитрис Суфас, во четвртокот (19-ти април) ги посети Букурешт и Софија, на разговори околу проектите во трговскиот и енергетскиот сектор, како и зајакнувањето на билатералната економска соработка. Во Бугарија, Суфас се состана и со официјални претставници и разговараше околу последните настани на проектот за нафтоводот Бургас-Александополис, во кој се вклучени Русија, Грција и Бугарија. Грчкиот парламент се очекува да го ратификува договорот следната недела. 
Исто така во четвртокот, министерот за транспорт и комуникации, Михалис Лиапис, се врати од Токио. Разговорите таму се фокусираа на соработката во комуникациските и информатичките технологии. (AНА-МПA - 19/04/07) 
