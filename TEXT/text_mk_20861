06/09/2007
САРАЕВО, Босна и Херцеговина (БиХ) -- Трибуналот на ОН за воени злосторства во Хаг, во средата (5-ти септември) рече дека ќе одржи специјално прелиминарно сослушување во Сараево, во рамките на судскиот процес против поранешниот армиски генерал на БиХ, Расим Делиќ. Сослушувањето, кое треба да започне в петок, ќе биде прво што се одржува надвор од судниците на Хашкиот трибунал. Обвинителите сакаат судиите да го сослушаат поранешниот муџахедински борец Али Ахмед Али Хамад, познат и како Убејда, кој служи затворска казна во БиХ за вмешаност во бомбашкиот напад на автомобил во Мостар. Делиќ е обвинет за силување, тортура и убиство на босански Хрвати и Срби, извршени од страна на војниците под негова контрола. 
Во другите вести од средата, Државната агенција за истраги и заштита, изврши претрес во канцелариите на полицискиот оддел во Калиновик, конфискувајќи одреден број документи поврзани со конфликтот во периодот 1992-1995 година. Минатата недела полицијата на Република Српска уапси две лица осомничени за вмешаност во воените злосторства извршени во оваа област. (РТРС, Фена, Б92, БИРН, РТС - 05/09/07)
