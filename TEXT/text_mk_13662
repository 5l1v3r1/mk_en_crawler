20/09/2005
БЕЛГРАД, Србија и Црна Гора -- Министерскиот совет на Србија и Црна Гора во понеделникот (19-ти септември) донесе одлука за блокирање на контроверзниот договор за набавка на воена опрема вреден 300 милиони евра. Истиот договор доведе до оставка на министерот за одбрана, Првослав Давиниќ, претходно овој месец. Владата сега вели дека понатамошната модернизација на Војската на Србија и Црна Гора ќе биде одложена додека властите не ја спроведат истрагата. 
Исто така во понеделникот, белградските медиуми објавија дека се покренати кривични пријави против сопственикот на фабриката која го доби договорот за производство на контроверзната опрема, како и тројца високи армиски офицери. (Политика - 20/09/05; Бета, Б92 - 19/09/05)
