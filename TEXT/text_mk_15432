27/11/2006
СОФИЈА, Бугарија -- Холандија нема да го отвори својот пазар на труд за работниците од Бугарија и Романија по влезот на двете земји во ЕУ на 1-ви јануари, според изјавата на Данската амбасада во Софија од петокот (24-ти ноември). Холандската влада одлучи да воведе двегодишен привремен период, за време на кој Бугарите и Романците ќе добиваат работни дозволи само ако домашниот пазар на работна сила не може да ја исполни потребата од квалификуван персонал. Но, по првата година, владата ќе ја процени ситуацијата и можеби ќе го прошири пристапот до пазарот на работна сила. Холандија го зазеде истиот пристап кон граѓаните на десетте најнови земји-членки на ЕУ, кои пристапија во 2004 година. (Nine o'clock - 27/11/06; БНР, Медиапул, БТА - 24/11/06)
