23/02/2005
ЗАГРЕБ, Хрватска -- Премиерот Иво Санадер во вторникот (22-ри февруари) изјави дека Владата соработува со странски разузнавачки служби во обид да го пронајде генералот во бегство Анте Готовина, еден од најбараните обвинети од страна на Трибуналот. Санадер потврди дека Загреб ќе стори сé што е во негова моќ за да го реши случајот на Готовина и да ја докаже својата посветеност на целосната соработка со МКТЈ до 16-ти март, кога ЕУ ќе одлучува дали да започне разговори за членство со Хрватска. 
Во другите вести од вторникот, Санадер и делегацијата во негова придружба го посетија Ватикан, каде што ги прими папата Јован Павле II. Санадер рече дека Ватикан целосно го поддржува влезот на Хрватска во ЕУ. (Вечерњи лист - 23/02/05; ХИНА, ХРТ - 22/02/05)
