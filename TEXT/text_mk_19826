20/09/2007
БУКУРЕШТ, Романија -- Извршниот комитет на најголемата опозициска партија, Социјалдемократската партија (ПСД), во средата (19-ти септември) одлучи да поднесе иницијатива за гласање недоверба против владата на премиерот Калин Попеску Таричеану следниот понеделник, рече водачот на ПСД, Мирчеа Џоана. Подоцна истиот ден тој се состана со претседателот Трајан Башеску, кој, исто така, се состана со водачот на Демократската партија (ПД) Емил Боц, со цел евентуално формирање влада на ПСД-ПД. Извори велат дека Џоана ја поддржува идејата, но ПД не ја поддржува. 
Во другите вести од средата, Башеску й даде на Националната антикорупциска канцеларија (ДНА) дозвола да отпочне истрага против поранешниот министер за одбрана, Виктор Бабиуч, кој е обвинет за мито и злоупотреба на службената должност. Тој е еден од неколкуте поранешни претставници што ДНА сака да ги испита за серија сомнителни трансакции. (Eвениментул зилеи - 20/09/07; Ромпрес, Hotnews.ro, Meдиафакс - 19/09/07)
