09/08/2009
ЗАГРЕБ, Хрватска -- Поранешниот премиер Иво Санадер беше хоспитализиран во сериозна состојба доцна во четвртокот (6-ти август), објави министерот за здравство, Дарко Милиновиќ, во петокот. Според Милиновиќ, Санадер имал инфекција на белите дробови и висока температура. Локалните медиуми не можеа да потврдат за неговата состојба, бидејќи на новинарите не им беше дозволен пристап во болницата каде што тој беше хоспитализиран. Санадер поднесе оставка од премиерската функција во јули, но експлицитно нагласи дека потегот не бил поттикнат од здравствени проблеми. (ХТВ, ХРТ, Хина, ДПА, РИА Новости - 07/08/09)
