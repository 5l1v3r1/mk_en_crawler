02/11/2006
СОФИЈА, Бугарија -- Високиот судски совет во средата (1-ви ноември) одлучи да им го одземе имунитетот на уште двајца регионални обвинители, Карен Бејлеријан и Томи Томов од Варна, кои се обвинети дека е обиделе да влијаат во кривични истраги. Минатиот месец, државниот обвинител Борис Велчев побара да им биде одземен имунитетот. 
Исто така во средата, Велчев го објави отпочнувањето на пилот-проектот со кој се воведува функција на истражен обвинител, предвидена со новиот кривичен законик. За време на овој пробен период, петмина обвинители од Софија ќе работат заедно со истражителите во случаите од висок јавен интерес. Бугарија го прави ова по примерот на антимафијашките обвинителски структури во Италија и Романија. (Монитор - 02/11/06; Дарик - 01/11/06)
