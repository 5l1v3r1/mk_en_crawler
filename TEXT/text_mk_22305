13/04/2008
ВАШИНГТОН, САД -- Портпаролот на Стејт департментот, Шон Меккормак, во петокот (11-ти април) рече дека со оглед на тоа што Косово е независна држава, никој од неговите населени места нема право да организира избори на неговата територија. Србија неодамна ги објави плановите за одржување избори на 11-ти мај на територијата на својата поранешна покраина, која прогласи еднострана независност на 17-ти февруари.
Шефот на УНМИК, Јоаким Рикер, во петокот исто така го искажа својот став, велејќи дека Белград е можно да одржи локални избори во пет општини во Косово каде што доминира српското население, но не на 11-ти мај. Петте општини се: Лепосавиќ, Зубин Поток, Стрипче, Звечан и Ново Брдо. Рикер вели дека овие избори мора да се организираат под јурисдикцијата на УНМИК за да се сметаат за легитимни. (Taнјуг, В92, Балканинсајт - 12/04/08)
