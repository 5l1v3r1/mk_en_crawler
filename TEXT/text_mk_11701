20/05/2005
БУДИМПЕШТА, Унгарија -- Албанскиот премиер Фатос Нано во четвртокот (19-ти мај) престојуваше во еднодневна посета на Унгарија, при што се состана со својот унгарски колега, Ференц Ѓурчани. Тие разговараа за билатералните врски и се фокусираа на можностите за економска соработка. Ѓурчани вети целосна поддршка за интеграцијата на Албанија во ЕУ и изрази подготвеност за поддршка на каква било иницијатива која има за цел забрзување на регионалната интеграција. 
Исто така во четвртокот, министерот за надворешни работи на Србија и Црна Гора Вук Драшковиќ и неговиот албански колега Кастриот Ислами одржаа разговори во Белград. Тирана го поддржува дијалогот помеѓу Белград и Приштина и смета дека земјите во регионот треба, исто така, да дадат свој придонес во решавањето на косовскиот проблем, рече Ислами по состанокот. (Албански вести - 20/05/05; Данас, Танјуг - 19/05/05) 
