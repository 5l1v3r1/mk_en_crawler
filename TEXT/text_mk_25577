25/09/2009
БУКУРЕШТ, Романија -- Владата на премиерот Емил Боц го преживеа гласањето за доверба во четвртокот (24-ти септември), иницирано од опозициската Национал-либерална партија и Демократскиот сојуз на Унгарците, во врска со три предлог-закони, изготвени по препорака на ММФ. Предлог-законите имаа за цел реформа на јавниот сектор и покривање на системот на единствена плата во јавниот сектор, образовни реформи и реформи во јавната администрација. Само 112 пратеници ја поддржаа иницијативата, за која беа потребни 236 гласови за да биде успешна. Со отфрлањето на иницијативата, трите мерки се сметаат за усвоени. Сега истите треба да ги потпише претседателот Трајан Башеску. (Финансиарул - 25/09/09; Ројтерс, Медиафакс - 24/09/09)
