08/10/2004
ТИРАНА, Албанија -- Потпретседателот на Светската банка, Шигео Кацу, го пофали напредокот на Албанија во спроведувањето на проектите кои имаат за цел промовирање на социјалниот и економскиот развој, објавија во четвртокот (7-ми октомври) локалните дневни весници. Кацу се состана со албанскиот министер за финансии, Арбен Малај, на маргините од годишниот состанок на банката во Вашинтон. 
Во другите вести од четвртокот, Апелациониот суд во Тирана ја поддржа судската пресуда со која поранешниот директор на разузнавачката служба на земјата, Фатос Клоси, се ослободува од обвинението за злоупотреба на функцијата. Обвинителите тврдеа дека тој ја искористил својата функција за влијание во 15 тендери за јавни набавки. (Албански дневни вести - 08/10/04; Албански дневни вести - 07/10/04) 
