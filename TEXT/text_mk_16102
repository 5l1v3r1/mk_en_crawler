17/10/2006
ПРИШТИНА, Косово, Србија -- Македонскиот вицепремиер Имер Селмани, во придружба на министерите за образование и за локална самоуправа, во понеделникот (16-ти октомври) ја посетија Приштина, на разговори со нивните косовски колеги и претседателот Фатмир Сејдиу. Разговорите помеѓу Сејдиу и Селмани се фокусираа на прашањето на одбележувањето на границата. Сејдиу инсистираше на тоа дека договорот за границата од 2000 година помеѓу Србија и Македонија не е легитимен. Двајцата претставници изразија уверување дека прашањето ќе биде решено навреме со учество на меѓународната заедница. (Вечер - 17/10/06; MИА, Макфакс, А1 ТВ, Танјуг, Косова лајв - 16/10/06)
