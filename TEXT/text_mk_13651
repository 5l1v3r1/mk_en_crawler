21/12/2005
СТРАЗБУР, Франција -- Венецијанската комисија на Советот на Европа ги повика политичките партии во Црна Гора да постигнат консензус во врска со правилата на планираниот референдум за независност следната година. Со оглед на важноста на гласањето сите партии во Црна Гора мора да започнат разговори и да постигнат согласност околу правилата за одѕивот и потребната маргина за победа за референдумот да биде успешен, објави комисијата во вторникот (20-ти декември). 
Во изјавата комисијата вели дека црногорската легислатива за спроведување на референдуми е воглавно во согласност со меѓународните стандарди. Комисијата е против тоа да им се дозволи на црногорските граѓани што живеат во Србија да гласаат, велејќи века тоа би значело прекршување на стандардите.
Во меѓувреме, специјалниот претставник на шефот за безбедност на ЕУ Хавиер Солана за Црна Гора, Мирослав Лајчак, во вторникот ги започна состаноците со официјалните претставници во Подгорица. Тој, исто така, ги повика сите партии да се приклучат на дијалогот во врска со референдумот. (Данас - 21/12/05; веб-страница на СоЕ, РТС, Мина, Бета - 20/12/05)
