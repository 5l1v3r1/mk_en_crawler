24/03/2008
AНКАРА, Турција -- Илјадници новинари излегоа на улиците на Анкара, Истанбул, Измир и Анталија во неделата (23-ти март), протестирајќи против апсењето на Илхан Селџук, главниот уредник на најголемиот опозициски весник во земјата, Џумхуријет, и многумина други новинари. Тие се осомничени за врски со забранетото ултрадесничарско националистичко движење Ергенекон, за кое властите велат дека подготвувало државен удар. Но, новинарот на Џумхуријет, Октај Акбал, на митингот рече дека апсењето на Селџук е повеќе поврзано со судската парница што се води за забрана на владејачката Партија на правдата и развојот (АКП), која весникот постојано ја обвинува за кршење на турските секуларни принципи. Учесниците на митингот се заканија со бојкот во информативниот сектор. (Хуријет, Биамаг - 24/03/08; Свобода радио - 23/03/08)
