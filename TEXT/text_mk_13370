26/10/2005
АТИНА, Грција -- Tурција го одложи потпишувањето на спогодбата за формирање на енергетска заедница во Југоисточна Европа. Министрите за енергија од Албанија, Босна и Херцеговина, Бугарија, Хрватска, Македонија, Романија и Србија и Црна Гора во вторникот (25-ти октомври) го потпишаа документот чија цел е усогласување на енергетскиот пазар со оној на преостанатиот дел од Европа. Сепак, комесарот за енергија на ЕУ, Андрис Пеблагс, за новинарите изјави дека на Турција й е потребно дополнително „разјаснување“ на спогодбата, особено во однос на нејзините еколошки аспекти. 
Светската банка вели дека создавањето на новата енергетска заедница би можело да привлече околу 21 милијарда евра во вид на инвестиции во текот на следните 15 години. Овој документ се смета и за важен дел од напорите за помирување во поранешна Југославија. (AФП, веб-страница на ЕУ, АНА, TurkishPress.com - 25/10/05)
