05/09/2004
AНКАРА, Турција -- Турскиот премиер Тајип Ердоган ги бранеше плановите на владејачката Партија на правдата и развојот за усвојување на легислатива за прогласување на прељубата за незаконска. Во интервјуто објавено во саботата (4-ти септември) турскиот водач рече дека оваа мерка има за цел да ги зајакне семејствата. Тој, исто така, предупреди дека неговата земја не треба „слепо“ да ја имитира Европа додека се приближува кон членството во ЕУ. Сепак, портпаролот на комесарот за проширување на ЕУ, Гинтер Верхојген, во саботата рече дека овој план „би можел да му наштети на имиџот на Турција“ и да фрли сенка врз нејзината кандидатура за членство во ЕУ. Верхојген ќе остане во Турција до четврток, пред очекуваното објавање на годишниот извештај на Европската комисија за напредокот на Турција во интеграцијата во ЕУ. (Ројтерс - 04/09/04; Агенција Анадолу, НТВ - 03/09/04)
