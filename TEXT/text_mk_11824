19/05/2005
БАЊА ЛУКА, Босна и Херцеговина (БиХ) -- Високиот претставник Педи Ешдаун повторно ја изрази својата разочараност од неуспешните политички разговори за полициските реформи во БиХ. Во интервјуто објавено во четвртокот (19-ти мај) за „Независне новине“ Ешдаун вели дека не е потребно воведување на санкции, бидејќи губењето на меѓународните инвестиции и прекинот на напредокот на БиХ кон пристапот во ЕУ веќе претставуваат одреден вид санкции.
Во меѓувреме, претседателот на Република Српска (РС) Драган Чавиќ рече дека ќе свика седница на Парламентот до 30-ти мај за решавање на оваа ситуација. И покрај тоа што тврди дека предложениот полициски систем значи отstapuvawe од Дејтонската спогодба, тој истовремено предупреди дека отфрлањето на реформите покажува недоволна подготвеност за влез во процесот на пристап во ЕУ и ќе ја доведе РС до изолација.
Исто така во средата, Иво Миро Јовиќ положи свечена заклетва како нов хрватски член на трипартитното Претседателство на БиХ. Јовиќ, член на Хрватската демократска заедница, ја презеде должноста откако Ешдаун го разреши Драган Човиќ поради скандалот со проневера на пари. (Независне новине - 19/05/05; Извори на ОХР, ПБС БиХ, НТВ Хајат, РТРС - 18/05/05)
