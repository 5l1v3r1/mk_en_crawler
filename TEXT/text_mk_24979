01/07/2009
САРАЕВО, Босна и Херцеговина (БиХ) -- Судот на БиХ во вторникот (30-ти јуни) осуди поранешен припадник на српската воена полиција на седум и пол години затвор, за убиство и тортура на несрпски цивили за време на конфликтот во периодот 1992-1995 година. Претходно, обвинетиот Раде Веселиновиќ се изјасни за виновен за убиство на еден цивил во сараевската населба Хаџиќ во јуни 1992 година, се вели во соопштението на судот. Веселиновиќ бил вклучен во нелегалното затворање несрпски цивили во Хаџиќ и соседните населби, пред да бидат официјално уапсени, а потоа и тепани и мачени, се додава во соопштението. (AФП, Танјуг, веб-страница на обвинителството на БиХ - 30/06/09)
