25/01/2006
БАЊА ЛУКА, Босна и Херцеговина (БиХ) -- Високиот претставник во БиХ, Педи Ешдаун, во вторникот (24-ти јануари) ја истакна важноста на процесот на ЕУ интеграција за земјата. Говорејќи на ден пред отпочнувањето на техничките преговори во среда за Договорот за стабилизација и асоцијација (ДСА) со ЕУ, Ешдаун ги повика домашните политичари и институции да „ја следат и да одат напред“ по агендата која се однесува на реформите за ЕУ. 
Во другите вести, напорите на БиХ за прием во програмата на НАТО Партнерство за мир (ПзМ) беа во фокусот на разговорите помеѓу претседателот на Република Српска, Драган Чавиќ, и политичкиот советник на штабот на НАТО во Сараево, Рафи Грегоријан, во вторникот во Бања Лука. Тие се согласија дека тековните одбранбени реформи ги поставија основите за целосна интеграција во НАТО преку процесот на ПзМ. Сепак, БиХ сé уште се соочува со пречка поради неекстрадирањето на главните воени злосторници. (Независне новине - 25/01/06; извори на ОХР, Фена, РТРС, ПБС БиХ, РТРС - 24/01/06)
