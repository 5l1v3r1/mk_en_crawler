04/06/2008
ЗАГРЕБ, Хрватска -- Душан Миљус, долгогодишен новинар за криминал во загребскиот весник Јутарњи лист, беше претепан од напаѓачи во вторникот (3-ти јуни). Двајца неидентификувани мажи го нападнале Миљус (47) пред неговиот дом во Загреб и го претепале со безбол палки. Новинарот претрпел потрес на мозокот и има скршена рака. Миљус ги идентификуваше луѓето поврзани со шверцот со оружје помеѓу ЕУ и поранешна Југославија. Тој доби бројни закани претходно оваа година, за кои ја извести полицијата. Минатата недела излезе некролог со неговото име и фотографија во Вечерњи лист, кој подоцна се извини, велејќи дека се работело за „процедурална грешка“. (ХИНА, ХРТ, Вечерњи лист, Јутарњи лист, АФП, Б92, Javno.com, Ројтерс, Гласот на Америка, АП - 03/06/08)
