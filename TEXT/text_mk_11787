20/12/2004
САРАЕВО, Босна и Херцеговина (БиХ) -- По разговорите со комесарот на ЕУ за проширување, Оли Рен, во неделата (19-ти декември) во Сараево, високиот претставник Педи Ешдаун потврди дека соработката со Трибуналот на ОН за воени злосторства и понатаму останува главен услов за интеграцијата на БиХ во ЕУ. Ешдаун додаде дека посетата на Рен, набргу по неговото назначување на функцијата, ја истакнува важноста што му ја придава Брисел на отпочнувањето на разговорите за Договорот за стабилизација и асоцијација со БиХ.
Во другите вести, мисијата на ОБСЕ во БиХ во петокот презентираше извештај во кој се потврдува дека судовите во земјата постигнале значителен напредок во спроведувањето на новиот закон за кривична постапка. Извештајот го проценува напредокот постигнат во текот на изминатава година. (Независне новине, Дневни аваз - 20/12/04; Фена, ПБС БиХ, НТВ Хајат - 19/12/04; Веб-страница на ОБСЕ - 17/12/04)
