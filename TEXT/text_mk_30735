06/04/2011
TИРАНА, Албанија -- Претседателот Бамир Топи го повтори својот повик до сите политичари за одржување продуктивни дебати и воздржување од насилство и реторика. Топи говореше за време на церемонијата во вторникот (5-ти април), во чест на истакнатите фигури кои помогнале за соборување на комунистичкиот систем пред 20 години. Тој ја искористи можноста да им се обрати на кандидатите на престојните локални избори на 8-ми мај. „Политичките партии треба да ја остават настрана реториката и да разговараат за практичните развојни проекти“, рече Топи. (24 Оре, Телеграфи, Алсат, Клан - 05/04/11)
