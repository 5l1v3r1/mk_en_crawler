06/12/2004
ТРИПОЛИ, Либија -- Министерот за надворешни работи Абделрахам Шалгам на прес-конференцијата во неделата (5-ти декември) изјави дека Либија можеби ќе ги преиспита смртните казни за четирите бугарски медицински сестри и еден палестински лекар, ако Бугарија се согласи да им исплати надоместок на семејствата на повеќе од 400 деца заразени со вирусот ХИВ. Судот во Бенгази ги прогласи медицинските лица за виновни за инфицирање на децата, наводно како дел од меѓународен заговор. Бугарија ги негираше наводите и двајца водечки експерти за ХИВ сведочеа дека инфекцијата им претходела на секакви можни дејства од страна на медицинските сестри. ЕУ и САД ја осудија пресудата. (AФП - 05/12/04)
