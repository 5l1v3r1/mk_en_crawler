10/07/2009
СОФИЈА, Бугарија -- Владата во заминување направи политички назначувања на неколку дипломатски функции во четвртокот (9-ти јули), и покрај предупредувањето на Граѓаните за европски развој на Бугарија (ГЕРБ), која победи на парламентарните избори во неделата. Владата на премиерот во заминување, Сергеј Станишев, исто така, одобри финансирање, во висина од околу 77 милиони евра, на различни дигитални радиодифузни проекти, и покрај тоа што водачот на ГЕРБ, Бојко Борисов, актуелен мандатор, јасно стави до знаење дека ќе ги поништи ваквите одлуки. Владата на Станишев назначи амбасадори во Јапонија, Мароко, Македонија и Косово, како и генерални конзули во другите дипломатски мисии. (Сега, Труд - 10/07/09; Дневник, Дарик, бТВ - 09/07/09)
