19/01/2005
СКОПЈЕ, Македонија -- Премиерот Владо Бучковски во вторникот (18-ти јануари) изјави дека главните обвинители на Трибуналот на ОН за воени злосторства ја информирале Владата за активностите на Трибуналот поврзани со меѓуетничкиот конфликт во 2001 година. Локалните медиуми објавија дека обвинителите оваа недела планираат да покренат обвинение против поранешниот министер за внатрешни работи Љубе Бошковски, во врска со операцијата на полицијата против етничките Албанци во Љуботен во летото 2001 година, во која имаше и жртви. Бучковски рече дека хашките обвинители го известиле Министерството за правда дека не е покренато никакво обвинение, но дека истрагата за случајот Љуботен продолжува. Бошковски, кој има двојно, македонско-хрватско државјанство, и понатаму се наоѓа во притвор во Хрватска, каде што во август беше уапсен по друго обвинение. (Утрински весник, Вест, Дневник - 19/01/05; A1 TВ - 18/01/05)
