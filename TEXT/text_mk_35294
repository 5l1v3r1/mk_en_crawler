18/06/2004
БРИСЕЛ, Белгија - Министрите за надворешни работи на Македонија, Албанија и Хрватска - Илинка Митрева, Кастриот Ислами и Миомир Жужул - во четвртокот (17-ти јуни) во Брисел се сретнаа со генералниот секретар на НАТО Јап Де Хоп Шефер и амбасадорите на Алијансата. Министрите ги истакнаа достигнуваoата на своите земји во подготовките за членство во НАТО, како и постигнатиот напредок во регионалната соработка. Тие бараат јасни пораки за нивното членство на самитот во Истанбул кон крајот на овој месец.
Во другите вести, делегации на земјите од Коридор 8 - Албанија, Бугарија, Грција, Италија и Турција - во петок ќе се сретнат во Охрид, Македонија. Тие планираат да усвојат заедничка декларација со која од Европската Комисија ќе побараат таа да го вклучи проектот за транспортната инфраструктура во своите приоритети. (МИА, Макфакс, ТВ А1 - 17/06/04)
