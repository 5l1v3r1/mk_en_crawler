14/08/2009
AНКАРА, Турција -- Министерот за внатрешни работи, Бесир Аталај, во четвртокот (13-ти август) се состана со водачот на прокурдската Партија за демократско општество (ДТП), Ахмет Турк, во рамките на владините напори за ставање крај на неколкудецениските курдски напади во Турција. По состанокот Аталај рече дека целта е да „се излезе со проект на братство и мир“. Турк, од своја страна, рече дека неговата партија гледа на владината иницијатива со надеж и претпазливост. „Не сакаме да бидеме разочарани. Вложуваме напори за нова Турција, каде што Курдите и Турците ќе се прегрнат едни со други. Се покажа дека проблемите не може да се решат со насилство и оружје“, додаде тој. (AП, Turk.net, Бианет - 13/08/09)
