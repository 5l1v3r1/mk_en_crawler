01/10/2009
ПРИШТИНА, Косово -- ОН ќе ја прифати делумната одговорност за смртта на двајцата демонстранти убиени од страна на полицијата на УНМИК во февруари 2007 година, објави во четвртокот (1-ви октомври) косовскиот весник Коха Диторе, цитирајќи извори. Тие велат дека седиштето на ОН во Њујорк, во консултација со претставниците на УНМИК во Приштина, се согласило да понуди надоместок за семејствата на убиените. Сумата сé уште не е утврдена. Двајца демонстранти беа убиени, а 70 други беа повредени откако полицијата интервенираше за да го угуши протестот на групата Ветевендосје (Самоопределување). Инцидентот водеше до оставка на министерот за внатрешни работи Фатмир Реџепи и полицискиот комесар Стивен Кертис. Во април 2007 година специјалниот обвинител на УНМИК Роберт Дин издаде извештај за настаните, заклучувајќи дека романските полицајци биле одговорни за ранувањето на четири лица, вклучително и двете кои починале. (Коха Диторе, РТК, Кохавижн, Телеграфи - 01/10/09)
