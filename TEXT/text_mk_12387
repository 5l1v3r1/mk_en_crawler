10/02/2005
БРИСЕЛ, Белгија -- Водачите на ЕУ повикаа на формирање на заедничка комисија од претставници на државната безбедност, безбедноста на ентитетите, како и на меѓународната безбедност, која би работела на апсење на бегалците обвинети за воени злосторства во Босна и Херцеговина (БиХ). По состанокот помеѓу премиерот Аднан Терзиќ и шефот за безбедност на ЕУ, Хавиер Солана, во средата (9-ти февруари) во Брисел, беше објавено дека е постигнат договор за формирање на една таква група што е можно побргу. Солана, исто така, препорача формирање на единствена полициска структура во БиХ, тврдејќи дека тоа е единствениот начин за ефикасна борба против криминалот.
Во другите вести, еден официјален претставник во Бања Лука рече дека петмина кандидати се пријавиле за испразнетото место на директор на полицијата на Република Српска, но ниту еден од нив не поднел комплетна документација. Ним ќе им биде даден рок до крајот на оваа недела да поднесат информации за неприпаѓање на политичка партија. (Независне новине, Дневни аваз - 10/02/05; Фена, ПБС БиХ, НТВ Хајат, Пинком - 09/02/05)
