16/05/2011
ПРИШТИНА, Косово -- EУЛЕКС започна истрага за 26 нови случаи на корупција оваа година, рече во неделата (15-ти мај) портпаролот на мисијата. Обвинителите на мисијата ги водат случаите во соработка со локалните тимови обвинители, рече портпаролот на ЕУЛЕКС, Блерим Красниќи. Нема детали дека какви било апсења или рации се планирани во блиска иднина, но мисијата потврди дека се сомнева во можна вмешаност на претставници на државните институции. 
Во меѓувреме, Антикорупциската агенција објави дека преку 60 случаи на корупција се поднесени во последно време. Шефот на агенцијата, Хасан Претени, вели дека јавната доверба во институцијата постојано расте. Претени додаде дека меѓу овие 60 случаи се и некои многу „сериозни“, и дека бројот на вмешани официјалните претставници сега го надминува бројот 600. (Косова Сот, Индексонлајн, Телеграфи - 16/05/11)
