15/10/2010
БЕЛГРАД, Србија -- Парламентарците во четвртокот (14-ти октомври) усвоија декларација со која ги осудуваат злосторствата извршени врз Србите за време на конфликтите во 1990-тите. Документот беше одобрен од 133 претставници во парламентот од 250 места. Пратениците на Српската радикална партија, Демократската партија на Србија, Нова Србија и Српската напредна партија не гласаа. Резолуцијата ги осудува злосторствата врз Србите за време на вооружениот конфликт во Босна и Херцеговина, Хрватска и Косово и ги повикува парламентите на другите земји, особено поранешните југословенски републики, да ги осудат злосторствата и да изразат почит кон српските жртви. Резолуцијата, исто така, изразува „жалење и солидарност“ со жртвите од воздушните напади на НАТО во 1999 врз Србија. (Тањуг, Бета, Фонет, Блиц - 14/10/10)
