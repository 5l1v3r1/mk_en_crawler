25/06/2008
САРАЕВО, Босна и Херцеговина (БиХ) -- Судот на БиХ во вторникот (24-ти јуни)донесе одлука во случајот за проневера на пари против претпријатието за шумарство „Српске шуме“, осудувајќи го поранешниот премиер на Република Српска, Младен Иваниќ, на 18 месеци затвор. Судот го осуди Иваниќ, водач на Партијата за демократски напредок, за небрежност и лошо раководење додека бил премиер. Истиот го ослободи од обвинението за злоупотреба на службената должност и заговор за вршење криминал и примање мито. (Блиц, РТРС, СРНА, Дневни аваз - 24/06/08)
