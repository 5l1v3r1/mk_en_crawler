02/09/2004
ХАГ, Холандија -- Трибуналот на ОН за воени злосторства во средата (1-ви септември) го осуди Радислав Брѓанин, водач на автономниот регион Краина во Босна и Херцеговина за време на војната, на 32 години затвор, но го ослободи од обвинението за геноцид. Тој беше прогласен за виновен по осум од вкупно дванаесет точки од обвинението, меѓу кои и помагање и поттикнување на измачување, прогон и намерно убивање, како и поттикнување на депортација и присилно преместување. Најмалку 1.669 муслимански и хрватски цивили беа убиени од страна на српските сепаратисти во Краина на почетокот од конфликтот 1992-1995 година, додека другите беа затворани во логори или беа принудени да избегаат. Муслиманските власти и активисти изразија незадоволство од пресудата. (Независне новине - 02/09/04; АП, АФП, Веб-страница на МКТЈ, АФП - 01/09/04)
