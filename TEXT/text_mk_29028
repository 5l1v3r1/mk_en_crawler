08/10/2010
ЗАГРЕБ, Хрватска -- Во предвечерјето на хрватскиот Ден на независноста, претседателот Иво Јосиповиќ во четвртокот (7-ми октомври) рече дека е свесен оти земјата се соочува со многу предизвици, но во исто време треба да биде оптимистична. „Разликата меѓу денес и 8-ми октомври 1991 година е огромна. Од земја која се бореше за своето преживување, Хрватска сега се претвори во земја која е пред вратите на ЕУ и која сигурно ќе стане полноправна членка на ЕУ“, им рече Јосиповиќ на новинарите по парламентарната седница по повод Денот на независноста. (Данас, Радио Слободна Европа - 07/10/10)
