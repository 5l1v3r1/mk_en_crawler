06/05/2009
НИКОЗИЈА, Кипар -- Претседателот Деметрис Христофиас и водачот на кипарските Турци, Мехмет Али Талат, во вторникот (5-ти мај) ги интензивираа разговорите за повторно обединување на поделениот остров, рече специјалниот претставник на ОН во Кипар, Тај-Брук Зерихаун. Тој објасни дека двајцата водачи разговарале за напредокот постигнат досега и одлучиле да го забрзаат процесот. По состанокот, Христофиас потврди дека разговорите ќе продолжат, и покрај пресудата минатата недела на Европскиот суд на правдата. Со неа беше потврдено правото на кипарски Грци да бараат враќање на имотот во Кипар напуштен по турската воена интервенција во 1974 година -- земјиште подоцна продадено на странци. Прашањето на сопственоста е клучен елемент од разговорите за повторно обединување.
Во другите вести, медиумите објавија дека по реконструкцијата на владата во Турција минатата недела владиниот портпарол Чемил Чичек ќе го надлегува кипарското прашање, наместо новиот министер за надворешни работи, Ахмет Давутоглу. Тој, наместо тоа, ќе се фокусира на Ерменија, Блискиот Исток, Африка и САД. (Фамагуста газете, Филелефтерос - 06/05/09; КНА, Нафтемборики, новинска агенција Андолу - 05/05/09)
