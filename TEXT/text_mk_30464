18/02/2011
САРАЕВО, Босна и Херцеговина (БиХ) – Златко Лагумџија, водачот на Социјалдемократската партија (СДП), во четвртокот (17-ти февруари) предупреди дека неговата партија ќе преземе чекори за формирање владини тела на ниво на Федерацијата на БиХ следниот месец, ако партиите кои го блокираат нивното формирање не се вклучат во дијалог и не најдат решение. Тој рече дека СДП ќе почне со формирање на парламентот на ФБиХ, влада, ќе избере претседател и заменик-претседател на ентитетот, и ќе усвои буџет ако не биде постигнат договор. Од изборите во октомври, процесот е блокиран од двете партии што ги претставуваат Хрватите, ХДЗ БиХ и ХДЗ 1990, поради тоа што тие не постигнаа договор за платформата и не најдоа формула за нивното учество во владата. СДП ѝ понуди коалициски договор на Партијата за демократска акција, Хрватската партија на правата на БиХ и Народната партија на напредок со работа. (Дневни аваз, Онаса, Фена, Независне новине - 17/02/11) 
