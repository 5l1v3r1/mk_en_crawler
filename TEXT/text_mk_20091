18/03/2008
TОКИО, Јапонија -- Владата официјално ја призна независноста на Косово во вторникот (18-ти март), еден месец откако покраината се отцепи од Србија. Министерот за надворешни работи, Масахико Комура, во изјавата рече дека Јапонија се надева оти независноста на Косово ќе придонесе за регионалната стабилност и дека признавањето нема да им наштети на односите со Србија.
Исто така во вторникот, рускиот министер за надворешни работи, Сергеј Лавров, рече дека за време на претстојната блискоисточна турнеја тој ќе ги повика земјите во регионот да не вршат притисок врз неарапските и неисламските држави за признавање на независноста на Косово. Во интервјуто за весникот „Росијаскаја газета“ во вторникот, Лавров предупреди дека едностраната одлука на Косово би можела да поттикне сецесионистички потези насекаде низ светот. На пример, тој ги спомена неодамнешните немири во Тибет и барањата за поголема автономија од страна на етничките Албанци во Македонија. (Ројтерс, АП, Дојче Веле, АФП, РИА Новости - 18/03/08)
