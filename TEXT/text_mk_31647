15/01/2003
СОФИЈА, Бугарија -- Според официјални лица од министерството за енергија, кои во вторникот (14 јануари) се цитирани во локалните новински извештаи, официјални лица на ЕУ ја поддржуваат иницијативата на Бугарија да стане регионален енергетски центар. Одобрението, сепак, ќе биде условено: ЕУ ќе бара гаранција дека функцијата на еден таков центар нема да се преклопува со оние на веќе постоечките структури. Таа, исто така, ќе бара одобрение од Романија.
Поврзано со претходната вест, делегација од Светската банка во вторникот се сретна со бугарскиот министер за енергија Милко Ковачев и ја повтори обврзаноста на банката да обезбеди техничка помош за процесот на приватизација на енергетскиот сектор.
И, на крајот, 40-член бугарски инженерски вод во вторникот замина за да се приклучи на косовските сили, отслужувајќи ја својата 7-ма мисија таму. (БТА, Пари, Медијапул - 14/01/03)
