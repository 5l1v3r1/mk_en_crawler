28/06/2006
ТИРАНА, Албанија -- Претседателот Алфред Мојсиу во вторникот (27-ми јуни) во Тирана се состана со својот косовски колега, Фатмир Сејдиу, и ја потврди поддршката на Албанија за независно и суверено Косово. За време на состанокот и подоцна во својот говор пред парламентот, Сејдиу истакна дека главниот приоритет на Косово -- по решавањето на прашањето на статусот -- претставува интеграцијата во евроатланските структури. Тој додаде дека косовските Албанци мора да живеат во мир со Србите во покраината.
Во другите вести, шефот на УНМИК, Сорен Јесен-Петерсен, во средата започна серија последни состаноци со претставниците на привремените институции во покраината, политичките партии и невладините организации. Тој в петок, по две години на функцијата, заминува од покраината. (Албански вести - 28/06/06; веб-страница на албанскиот претседател, Косова лајв - 27/06/06)
