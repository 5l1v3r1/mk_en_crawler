02/07/2010
ПРИШТИНА, Косово -- Експлозија уби еден маж и повреди други 11 за време на српските протести во Митровица во петок (2-ри јули). Полицијата вели дека рачна граната била фрлена на демонстрантите кои одржувале митинг против отворањето канцеларија на етничките албански власти во градот со претежно српско население. Околу 1.000 луѓе се собраа на протестите, по што толпата брзо порасна откако српските паралелни структури пуштија сирени за „вонредна состојба“. Полицијата вели дека, исто така, се слушале истрели од пушка. Војниците и полицајците на КФОР беа распоредени на мостот што го дели градот. Српскиот претседател Борис Тадиќ го опиша инцидентот како „провокација“ против мирот и српската заедница. Загинатиот маж е идентификуван како Месуд Џековиќ, лекар. Според последните извештаи толпата била растерана и полицијата и ЕУЛЕКС започнале истрага. (AП, Б92, Телеграфи, Koha.Net, Радио Слободна Европа, Бета, Танјуг - 02/07/10)
