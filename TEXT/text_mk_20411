15/10/2007
БУКУРЕШТ, Романија -- Министерството за надворешни работи во саботата (13-ти октомри) го обвини Чисинау за „непријателско дејство“ откако на осуммина романски државјани им беше забранет влез во Молдавија претходниот ден. Тие оделе на верска прослава во молдавскиот главен град, но биле запрени на границата бидејќи немале копии од нивните оригинални покани. На романските државјани вообичаено не им требаат визи или покани за да влезат во Молдавија. 
Романскиот министер за надворешни работи, Адријан Чиориану, рече дека Молдавија треба да сфати оти нејзиниот пат кон европската интеграција не треба да се гради со напади против романските државјани. Две третини од 4,2 милиони државјани на Молдавија се Романци. (AП, Б92, Интернешнал хералд трибјун - 14/10/07)
