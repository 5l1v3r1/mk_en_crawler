25/06/2010
Од Панајотис Кумантарос и ХК Цанис за Southeast European Times во Полокване и Атина -- 25/06/10
Грција покажа игра за почит против Аргентина, со оглед на тоа што тимот на Диего Марадона е меѓу фаворитите за освојување на Светскиот куп 2010 година. 
Но, тимот на крајот не можеше да ја поправи штетата од својот пораз од 0:2 од страна на Република Кореа за време на првиот натпревар од првата група -- пораз што ги направи квалификациите за вториот круг - херкулска задача, и покрај следната победа против Нигерија.
Поразот од Аргентина одбележа крај на една ера, бидејќи тренерот Оро Рехагел го објави своето долгоочекувано заминување од тимот, на кој му беше тренер во изминативе девет години. 
Тој го остави како свое наследството Европскиот шампионат 2004, квалификациите за турнирот на УЕФА во 2008 година, квалификациите за Светскиот куп во Јужна Африка и, се разбира, метеорскиот скок на грчкиот тим на меѓународната ранг-листа на ФИФА.
Рехагел избра да не се враќа во Атина со тимот за да може да присуствува на некои од натпреварите од вториот круг. Само времето ќе каже дали неговото заминување беше заедничка одлука или „Кралот Ото“, како што го нарекува локалниот печат, е огорчен. 
Познатиот португалски тренер Фернандо Сантос се смета за најверојатен кандидат да го наследи 72-годишниот Рехагел. Сантос (55) беше тренер на три од најпопуларните грчки тимови -- АЕК Атина, Панатинаикос Атина и ПАОК Солун -- откако беше тренер на португалската „Голема тројка“: Порто, Спортинг и Бенефика. 
Ако предвидувањата се покажат точни, тој се очекува да изврши „младинско движење“ во тимот чии најпознати играчи се во своите рани до средни 30-ти. 
Настрана од теренот, безбедносните проблеми кои му создадоа тешкотии на Светското првенство во Јужна Африка, беа прилично евидентни во и надвор од стадионот Петер Мокаба, во ридскиот град Полокване. 
Групи грчки навивачи, наводно, биле малтретирани на пат кон стадионот, а ситуацијата во стадионот била несредена. Еден од главните спонозори на Светскиот куп -- мултинационален бренд за пиво -- го продаваше својот производ внатре.
Во однос на самата игра, „превентивните“ изјави на Марадона за можна сурова игра против ѕвездите на неговиот тим се покажаа неосновани, бидејќи ниту еден аргентински играч не претрпе ниту најмала повреда. За разлика од тоа, тројца најдобри грчки играчи беа заменети поради повреди за време на играта. 
Пред одбранетиот удар на одбранбениот играч Мартин Демичелис во грчката мрежа во 76-тата минута, „чудесниот“ Меси беше најчуван на страна на фулбекот на Џеноа ФК Сократис Папастатопулос, чија солидна игра на Светскиот куп 2010 може да се покаже како билет за уште поголем клуб. 
Контингентот на грчките новинари престојуваше во истиот хотел како и аргентинските играчи и персонал. Тоа се покажа како магнет за Аргентина и локалните навивачи, при што многумина беа вооружени со труби-вувузели кои свиреа во текот на целото Светско првенство, и со тапани и армоники, претворајќи ја Полокване во мал Буенос Аирес.
Сепак, обезбедувањето беше исклучително силно, при што никој од навивачите или печатот не можеше да допре до играчите во хотелот. 
