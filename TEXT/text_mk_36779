20/07/2004
БРИСЕЛ, Белгија -- На состанокот во понеделникот (19-ти јули) на Советот за правда и домашни работи на ЕУ, грчкиот министер за јавен ред, Јоргос Вулгаракис, ги информираше министрите на ЕУ во врска со безбедносните мерки кои Грција ги презема во врска со престојната Олимпијада. Тој говореше за помошта на НАТО, за тимовите странски експерти кои помогнаа во безбедносните подготовки како и за билатералната соработка -- особено со земјите со кои се граничи Грција. Грчкиот министер за правда, Анастасис Папалигурас, пак, ги опиша измените во грчката легислативата во врска со потерниците на ЕУ и борбата против тероризмот. Словачка, во меfувреме, објави дека ќе има мобилна лабораторија со која ќе може да се открие хемиската и нуклеарната контаминација, ако тоа биде потребно за време на Игрите.
Исто така во понеделникот, објавена е нова анкета која покажува дека продажбата на билетите ќе се зголеми во последните недели пред Игрите. Околу 40 отсто од петте милиони жители на Атина велат дека сега планираат да присуствуваат на настаните. (AНA, AП, AФП - 19/07/04)
