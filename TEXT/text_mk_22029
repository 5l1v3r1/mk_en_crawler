15/08/2008
БЕЛГРАД, Србија -- Шефот на националниот совет за соработка со Трибуналот на ОН за воени злосторства, Расим Љајиќ, во четвртокот (14-ти август) рече дека е оптимист во врска со оценката за соработката на Србија со Трибуналот, од страна на неговиот главен обвинител, Серж Брамерц. Тој следниот месец ќе ја посети Србија за да го подготви својот финален извештај. Љајиќ рече дека српската влада верува оти апсењето на поранешниот водач на босанските Срби Радован Караџиќ минатиот месец е доказ за подготвеноста на Србија да ги исполни своите обврски кон Хаг. (Б92, Бета, Танјуг, РТС - 14/08/08)
