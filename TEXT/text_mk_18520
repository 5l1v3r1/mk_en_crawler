11/07/2007
AНКАРА, Турција -- Премиерот Реџеп Тајип Ердоган вели дека овластувањето за упад на војската во северен Ирак не се наоѓа на агендата за блиска иднина, но не ја отфрли можноста тоа да се случи по општите избори на 22-ри јули. „Ние не бараме парламентарно одбрување за нашата агенда во овие 12 дена“, изјави Ердоган за државната телевизија во понеделникот (9-ти јули). Тој потврди дека владата нема да се колеба да даде одобрение за „најжестока можна реакција“ на терористичката организација Курдистанска работничка партија (ПКК) во северен Ирак, ако биде побарано по изборите. Тој, исто така, побара од Ирак и САД да преземат соодветни мерки против ПКК. 
Во меѓувреме, во вторникот, локалните медиуми во Анкара објавија дека обвинителите започнале истрага за двата градоначалници од прокурдистанската Партија за демократско општество во југоисточна Турција, за наводна пропаганда за ПКК. Ако бидат осудени, тие ќе се соочат со затворски казни во траење до 7,5 години. (Заман, Сабах, Хуријет - 11/07/07; Aгенција Анадолу, Тајмс онлајн - 10/07/07)
