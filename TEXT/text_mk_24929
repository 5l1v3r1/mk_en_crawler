02/01/2009
АНКАРА, Турција -- Земјата во четвртокот (1-ви јануари) го отвори својот прв 24-часовен телевизиски канал на курдски јазик. Државниот информативен канал ТРТ-6 ја започна програмата со традиционални курдски ора и концерт. Премиерот Реџеп Тајип Ердоган го означи стартот на емитувањето програма, станувајќи првиот турски водач што прозборел на курдски јазик кога на прес-конференцијата рече „Нека ТРТ-6 биде од полза“. Каналот ќе се бори за гледачи со телевизијата Рој на курдски јазик, сателитска станица со седиште во Белгија и популарна меѓу 14-те милиони Курди во Турција. Турција честопати ја критикуваше телевизија Рој за емитување изјави на терористичката Курдистанска работничка партија (ПКК). (Хуријет, СНН Турк, Еуроњус, ВОА, новинска агенција Анадолу, НТВ - 01/01/09) 
