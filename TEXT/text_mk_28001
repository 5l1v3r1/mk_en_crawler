22/10/2010
TИРАНА, Албанија -- Премиерот Сали Бериша ја брани контроверзната нова одлука на владата за увоз на отпадни материи од земјите на ЕУ за домашна преработка и рециклирање. Од долгата листа од 166 предложени производи, владата прифати само 55 за увоз, рече Бериша на состанокот на владата во четвртокот (21-ви октомври). Екологистите и членовите на опозицијата повикаа на поништување на одлуката за отпадот. Но, Бериша вели дека европската интеграција на Албанија бара закон за отпадот, и тој ги повика сите вклучени партии да учествуваат во процесот.
Министерот за животна средина, Фатмир Медиу, вели дека ниту една од категориите за отпадот не се смета за опасна, по критиките на опозицијата дека оваа политика ја отвора вратата за увоз и на отровен отпад. (Шекули, Балкан веб, Топ ченал, Топ њус - 21/10/10)
