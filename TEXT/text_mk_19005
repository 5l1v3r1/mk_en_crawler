04/12/2006
БРИСЕЛ, Белгија -- Претставниците на САД и земјите од Јадранската повелба -- Албанија, Хрватска и Македонија -- се собраа во неделата (3-ти декември) во Брисел, на разговори околу резултатите на минатонеделниот самит на НАТО во Рига. Даниел Фрајд, американски помошник државен секретар ги повика своите колеги дипломати да работат за реформите и да ги исполнат определените стандарди, со цел изгледите за покана за членство во НАТО во 2008 година да станат реалност. Присутни беа и претставниците од Босна и Херцеговина, Црна Гора и Србија.
Фрајд рече дека одлуката на Алијансата да ги покани да влезат во програмата Партнерство за мир, претставува знак дека Алијансата им верува на демократските сили во овие земји дека ќе го сторат она што е неопходно за целосна интеграција во НАТО и во ЕУ. Тој ја повика Србија да најде храброст да го уапси Ратко Младиќ и другите обвинети за воени злосторства. (Aлбански вести, Блиц, Побједа, Вијести, АП - 04/12/06; Б92, ХИНА, Макфакс, РТРС - 03/12/06)
