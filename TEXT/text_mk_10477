16/09/2004
СКОПЈЕ, Македонија -- Претставниците на Владата и на вооружените сили, како и домашни и странски експерти во средата (15-ти септември) се собраа на тркалезната маса посветена на новиот нацрт-закон на земјата за справување со кризи. Учесниците се согласија дека подобрената координација помеѓу државните институции и служби во справувањето со кризите и заканите по безбедноста претставува клучен предизвик не само за Македонија, туку и за повеќето земји, меѓу кои и земјите-членки на НАТО. 
Исто така во средата, опозициските партии во Парламентот се поделија во врска со предложената иницијатива за гласање на недоверба на Владата. Поделбата се случи помеѓу членовите на главната опозициска партија, ВМРО-ДПМНЕ. Иницијативата е закажана за в сабота. (Дневник, Утрински весник - 16/09/04; А1 ТВ - 15/09/04) 
