05/05/2005
САРАЕВО, Босна и Херцеговина (БиХ) -- Претставничкиот дом на БиХ во средата (4-ти мај) го избра Иво Миро Јовиќ за нов хрватски член на трипартитното Претседателство на БиХ. Јовиќ беше номиниран од водечката хрватска партија во земјата, Хрватската демократска заедница. Тој е член на парламентарната група на оваа партија. Јовиќ ќе ја преземе функцијата од Драган Човиќ, кој беше сменет од страна на високиот претставник Педи Ешдаун пред еден месец, откако беше обвинет за проневера на пари. (Независне новине - 05/05/05; Фена - 04/05/05)
