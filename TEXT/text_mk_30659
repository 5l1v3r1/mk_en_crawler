14/03/2011
ПРИШТИНА, Косово -- Во петокот (11-ти март) владата го одобри нацрт-буџетот за 2011 година, вреден 1,43 милијарди евра. Истиот вклучува зголемување на платите во јавниот сектор за 50 отсто, потег на кој се спротивставува ММФ, кој вели дека владата не треба да ги зголемува платите на нивото ветено за време на изборната кампања во 2010 година. ММФ поддржува максимално зголемување од 20 отсто поради загриженоста околу дефицитот. За разликите ќе се разговара со ММФ за време на двонеделните преговори во Приштина. Владата би можела да изгуби грантови од меѓународните финансиски институции, во висина од 200 милиони евра, ако ги игнорира препораките од ММФ. (Коха Диторе - 14/03/11; Зери, Косова Сот, Експрес - 12/03/11)
