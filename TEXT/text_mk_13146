31/08/2005
ТИРАНА, Албанија -- Претседателот Алфред Мојсиу во вторникот (30-ти август) го осуди убиството на двајца Срби и ранувањето на двајца други од автомобил во движење во саботата во Косово. Мојсиу истакна дека ваквите инциденти не одат во прилог на напорите за решавање на статусот на Косово. 
Во меѓувреме, во Црна Гора, Демократската унија на Албанците, исто така, го осуди инцидентот. Водачот на партијата, Ферхат Диноса, ги повика косовските власти да сторат сé што можат за решавање на овој случај.
Во другите вести, српскиот претседател Борис Тадиќ и премиерот Воислав Коштуница во вторникот издадоа одделни изјави во кои се осудува инцидентот од понеделникот вечер. Рачна граната беше фрлена во домот на водачот на Сојузот на војводинските Унгарци, Јожеф Каса. Гранатата предизвика значителна материјална штета, но не и жртви. (веб-страница на албанскиот претседател, Танјуг, Бета - 30/08/05)
