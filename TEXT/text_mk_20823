06/11/2007
ПОДГОРИЦА, Црна Гора -- Министерот за одбрана, Боро Вучиниќ, во понеделникот (5-ти ноември) се состана со делегација на Националната гарда на американската армија, при што тој ја потврди поддршката за напорите за евроатланска интеграција на Црна Гора. Делегацијата од Мејн ќе биде во посета пет дена, за да помогне во отпочнувањето на програмата за партнерство помеѓу Црна Гора и Мејн.
Во другите вести, црногорскиот офицер Илија Брчиќ беше уапсен на аеродромот во Рим во неделата, врз основа на потерницата на Интерпол. Брчиќ патувал за Рим како дел од државната делегација во посета на командата на НАТО во Неапол. Тој беше осуден во отсуство од страна на Хрватска за воени злосторства против хрватските цивили во 1990-тите. 
Во понеделникот во Загреб повторно започна судењето на Бранимир Главаш и шестмината други осомничени за воени злосторства. Седуммината се обвинети за воени злосторства против српските цивили во источниот хрватски регион на Осиек во 1991 година. Судењето мораше одново да започне по смената на судиите. (Пословни дневник, Вијести - 06/11/07; РТРС, СРНА, ХИНА, Мина, Република, РТЦГ, Вечерњи лист, Index.hr, Totalportal.hr, Дневни аваз - 05/11/07)
