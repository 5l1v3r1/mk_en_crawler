05/10/2010
ПРИШТИНА, Косово -- Полицијата на ЕУЛЕКС во понеделникот (4-ти октомври) уапси еден Србин во северна Митровица, осомничен за вршење неколку кривични дела, вклучително и обид за убиство. Медиумите го идентификуваа осомничениот како Дејан Вуловиќ. Мисијата објави дека осомничениот се соочува со обвиненија поврзани со обид за убиство, неовластено поседување оружје и предизвикување општа опасност. Тој е, исто така, предмет на меѓународна потерница за апсење. Ова е прва операција на ЕУЛЕКС во северниот дел откако мисијата беше распоредена во декември 2008 година. (Коха Диторе, Експрес, Телеграфи, Топ ченал - 05/10/10; Кохавижн, РТК - 04/10/10)
