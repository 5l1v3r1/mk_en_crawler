03/05/2006
ТИРАНА, Албанија -- Уставниот суд во вторникот (2-ри мај) потврди дека започна да ги испитува судирот помеѓу албанската централна власт и локалната администрација во Тирана во врска со градежните и правните прашања. Се работи за надвозникот Зог и Зи, кој е мометно во изградба во Тирана. Истиот стана предмет на војна за терени помеѓу градот Тирана и државните функционери. Расправиите ги критикуваше Советот на Европа, кој, наводно, побара од двете страни да го решат проблемот. 
Во другите вести од вторникот, претседателот Алфред Мојсиу ја потврди својата загриженост во врска со одложувањата на процесот на изборни реформи. Тој истакна дека нема видливи резултати од постигнувањето на политички договор во декември. Изборите ќе се одржат наесен. (Албански вести - 03/05/06; веб-страница на албанскиот претседател - 02/05/06)
