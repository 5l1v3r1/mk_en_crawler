03/11/2009
СОФИЈА, Бугарија -- Владата во понеделникот (2-ри ноември) ја потврди својата посветеност на проектот за гасоводот Набуко, по посетата на Јошка Фишер, поранешниот германски министер за надворешни работи, кој го претставува конзорциумот на учесниците во проектот РВЕ и ОМВ. Бугарскиот министер за економија, енергија и туризам, Трајчо Трајков, потврди дека владата ќе обезбеди 300 милиони евра за покривање на својот придонес. Тој додаде дека и покрај финансиската криза, секогаш ќе има пари за овој проект, бидејќи истиот ќе внесе разновидност во енергетскиот дотур и ќе обезбеди поголема енергетска независност. Бугарија моментно има 16,5 отсто во проектот, и со договорот, секој акционер ќе покрие по 30 отсто од трошоците за изградбата, додека остатокот ќе биде обезбеден преку заеми. Проектот, поддржан од ЕУ и Соединетите Држави, предвидува воспоставување гасовод за природен гас, кој ќе обезбедува дотур од Азербејџан, Туркменистан и Ирак. (БНР, 23 Часа, бТВ, БНТ, Медиапул - 02/11/09)
