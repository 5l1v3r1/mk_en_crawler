06/07/2005
САРАЕВО, Босна и Херцеговина (БиХ) -- Полицијата на босанските Срби во вторникот (5-ти јули) откри две големи експлозивни направи во близина на местото каде што високи официјални претставници и илјадници ужалени ќе се соберат на 11-ти јули за да ја одбележат 10-годишнината од масакрот во Сребреница. Од фабриката во Поточари се отстранети вкупно 35 килограми пластичен експлозив и детонатори. Полициските експерти велат дека бомбите можеле да предизвикаат огромна штета. Портпаролот рече дека босанските власти делувале по информациите од мировниците на ЕУ. Тој, исто така, укажа на тоа дека полицијата на босанските Срби има извесни траги во врска со извршителите, но не даде понатамошно објаснување. Канцеларијата на високиот претставник во вторникот повика на темелна истрага. (Независне новине - 06/07/05; СНН, ВОА, АП, АФП, Фена, РТРС, извори на ОХР - 05/07/05)
