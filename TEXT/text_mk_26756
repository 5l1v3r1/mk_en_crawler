08/01/2010
МАДРИД, Шпанија -- Актуелниот претседавач на ЕУ, Шпанија, во четвртокот (7-ми јануари) објави дека Грција не треба да очекува финансиска помош од блокот на 27 држави и мора сама да се справи со својата лоша финансиска ситуација. Државниот секретар за европски прашања Диего Лопез Гаридо истакна дека секоја држава е одговорна за својот сопствен буџет. Во Атина владините претставници рекоа дека експертите од Европската комисија и Европската централна банка -- кои се сега во посета на Грција -- побарале од нив да обезбедат поконкретен тригодишен план за враќање на финансиската стабилност. Планот треба да се поднесе до крајот на месецов. Синдикатите предупредија дека ќе отпочнат штрајкови претходно овој месец ако мерките бидат премногу строги. (AФП, Јуропиан војс, Ројтерс - 07/01/10)
