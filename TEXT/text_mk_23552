25/03/2009
СОФИЈА, Бугарија -- Бугарската социјалистичка партија (БСП), поголемиот партнер во владејачката коалиција, во вторникот (24-ти март) официјално предложи општите избори да се одржат на 5-ти јули. Сепак, тоа ќе бара намалување на периодот на предизборна кампања од 30 дена на три недели. Така -- двете кампањи -- за европскиот и за националниот парламент -- ќе се совпаднат. Ако парламентот одбие да го скрати периодот на предизборна кампања, општите избори најверојатно ќе бидат одложени за една недела, до 12-ти јули.
Во меѓувреме, водачите на БСП и нејзиниот главен ривал на изборите, Граѓани за европски развој на Бугарија (ГЕРБ), се соочија на јавната дебата што се емитуваше во вторникот вечер на државната телевизија. Фокусот беше ставен на економската политика и мерките за справување со светската економска криза. (Дарик - 25/03/09; Дневник, БНТ, Актуално, Фокус - 24/03/09)
