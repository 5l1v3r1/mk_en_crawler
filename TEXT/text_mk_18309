14/06/2007
AНКАРА, Турција -- Италијанскиот министер за надворешни работи, Масимо Далема, вети дека неговата земја ќе продолжи да ја поддржува кандидатурата на Турција за членство во ЕУ, за време на посетата на Анкара и разговорите со својот турски колега, Абдула Ѓул, во средата (13-ти јуни). Далема рече дека Италија ќе побара почеток на преговорите за повеќе поглавја од аквисот со Турција, дури и пред Португалија да го преземе ротирачкото претседателство на ЕУ од Германија следниот месец. Далема, исто така, ја повика Турција да се воздржи од какви било потези што би можеле да ги зголемат тензиите, како што е евентуалната прекугранична операција против базите на Курдистанската работничка партија (ПКК) во северен Ирак. Тој, исто така, ги повика ирачките власти да соработуваат со своите соседи во борбата против тероризмот.
Во другите вести, во експлозија на бомба покрај патот загина мајор на турската армија, во близина на градот Јуксекова во провинцијата Хакари во средата. Двајца војници беа повредени во експлозијата, која се случи само еден ден откако ПКК прогласи унилатерален прекин на огнот. (Заман - 14/06/07; НТВ, ЕПА, АФП, АП - 13/06/07) 
