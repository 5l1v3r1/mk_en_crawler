23/04/2010
ВАШИНГТОН, САД -- Сенатот усвои резолуција во која й честита на Србија за поднесувањето на нејзината апликација за членство во ЕУ и ја повикува ЕУ да заземе јасна позиција во врска со кандидатурата на Србија навреме, објавија медиумите во четвртокот (22-ри април). Сенатот ги опиша шансите за ЕУ како извор на стабилизација, безбедност и благосостојба за цела Европа и рече дека ЕУ треба да продолжи со поддршката на интегративните напори за земјите во Западен Балкан. Истовремено, сенаторите ја повикаа Србија целосно да соработува со Хашкиот трибунал за воени злосторства и да ги уапси преостанатите двајца бегалци, Ратко Младиќ и Горан Хаџиќ. ЕУ се очекува да расправа за апликацијата на Србија за членство во ЕУ во јуни. (Б92, Танјуг, РТС - 22/04/10)
