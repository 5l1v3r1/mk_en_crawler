16/03/2007
ВИЕНА, Австрија -- Судот во Виена во четвртокот (15-ти март) му одреди кауција од еден милион евра на поранешниот хрватски заменик-министер за одбрана, Владимир Загорец. Тој беше уапсен во четвртокот вечер врз основа на меѓународната потерница по него, што ја издаде Хрватска. Тој наводно ги украл дијамантите што како висок претставник на Министерството за одбрана ги добил како од германски дилер на оружје во 1993 година. Екстрадицијата во Хрватска би можела да потрае неколку недели.
Во другите вести, хрватската полиција во средата уапси 28 илегални имигранти -- 24 Албанци и четворица Срби. Властите велат дека тие се обидувале да влезат во Словенија, на пат кон Италија. Секој од нив, наводно, им платил по 3.443 евра на трговците со луѓе во западниот хрватски град Ланишче. (Вечерњи лист, Вјесник - 16/03/07; ХИНА, ХРТ, Index.hr, УПИ, Б92, АП - 15/03/07)
