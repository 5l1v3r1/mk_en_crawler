14/07/2006
БАЊА ЛУКА, Босна и Херцеговина (БиХ) -- Американскиот амбасадор во БиХ, Даглас Мекелхани во четвртокот (13-ти јули) ја посети Бања Лука и инсистираше на тоа дека единствен начин за остварување на интеграцијата во ЕУ и во НАТО е спроведувањето на неопходните реформи. На состанокот со премиерот на Република Српска, Милорад Додик, Мекелхани повика на забрзување на реформскиот процес, а особено реструктуирањето на полицискиот сектор на БиХ. 
Во другите вести од четвртокот, мисијата на ММФ која неодамна ја посети БиХ ги претстави своите заклучоци, повикувајќи ги властите на забрзување на структурните реформи и решавање на конфликтот во врска со распределбата на приходите од индиректниот данок помеѓу ентитетите. Фондот, исто така, ја наведе итната потреба од политички консензус во врска со централизацијата на контролата на банкарскиот систем.
Исто така во четвртокот, Министерскиот совет на БиХ ја одобри тригодишната национална стратегија за борба против тероризмот и спречување на финансирањето на терористичките групи. Помеѓу другото, документот предвидува акционен план до крајот на годинава. (Независне новине, Дневни аваз - 14/07/06; ПБС БиХ, РТРС - 13/07/06)
