22/01/2006
ХАГ, Холандија -- Обвинителите на Трибуналот на ОН за воени злосторства планираат да се обидат да ги спојат случаите на тројцата генерали на хрватската армија -- Иван Чермак, Младен Маркач и Анте Готовина -- до крајот на овој месец. На прес-конференцијата во петокот (20-ти јануари) обвинителот Алекс Вајтинг рече дека заедничкото обвинение, најверојатно, ќе содржи одредени промени во изменетото обвинение против Чермак и Маркач, покренато од страна на обвинителството минатиот декември. Тие беа обвинети за злосторства против човештвото и прекршување на обичаите или законите на војувањето во врска со нивната индивидуална и командна одговорност за прогонувањето, убиствата и депортирањата на Србите од Краина за време на операцијата „Бура“ на хрватската армија во 1995 година. Во изменетото обвинение против генералот Анте Готовина, издадено на 24-ти февруари 2004 година тој се товари по шест точки за прекршување на меѓународното хуманитарно право во регионот на Краина за време на истиот тој период. (ХИНА, ХРТ - 21/01/06)
