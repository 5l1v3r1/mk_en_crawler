08/11/2010
БРИСЕЛ, Белгија -- Европската комисија (ЕК), во нејзиниот извештај за напредокот на земјата кон членството во ЕУ, ќе ја повика Турција да ги нормализира односите со Кипар и да ја зајакне заштитата на човековите права, пренесоа локалните медиуми во неделата (7-ми ноември). Според предвремената копија од документот, кој се очекува да се објави во вторник, комисијата ќе ја повика Анкара да ги отвори нејзините пристаништа и аеродроми за кипарските бродови и авиони. Исто така, ЕК ќе ги повика властите во Анкара да направат „значителни реформи“ во областа на човековите права и слободи, особено во слободата на медиумите, еднаквоста на жените и религиските права на малцинствата, јавија локалните медиуми. Во исто време, Брисел ги поздрави уставните амандмани донесени за време на неодамнешниот референдум во Турција. Анкара ги започна преговорите за членство кон крајот на 2005 година, но досега ги заврши преговорите за само едно поглавје. (Вол Стрит Журнал, Хуријет, Ворлд Булетин - 07/11/10)
