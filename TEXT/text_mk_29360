03/09/2010
СОФИЈА, Бугарија -- Во четвртокот (2-ри септември) во Врховниот административен суд започна судењето на Ахмед Доган, водач на етничкото Турско движење за правата и слободите, обвинет за судир на интереси. Рочиштата беа поттикнати од извештајот на парламентарната антикорупциска комисија во кој се доведува во прашање улогата на Доган во четири енергетски проекти. Тој добил еден милион евра хонорар како консултант во проектите, додека неговата партија беше на власт. Во четвртокот судот побара тој да обезбеди доказ за својата компетентност во градежништвото, рударството и хидрологијата, како и за својата советничка работа на проектите. Адвокатот на Доган за новинарите изјави дека нема докази против неговиот клиент, чие занимање е филозофијата. (Дневник, Дарик, БНТ, Novinite.com - 02/09/10)
