23/12/2007
БЕЛГРАД, Србија -- Демократската партија (ДС) во петокот (21-ви декември) го номинираше актуелниот претседател Борис Тадиќ за свој кандидат за престојните претседателски избори на 20-ти јануари. Околу 19.000 членови на ДС му ја дадоа својата поддршка на Тадиќ -- за номинацијата беа потребни 10.000 гласови.
Во меѓувреме, Српското движење за обнова (СПО) во саботата објави дека нема да номинира кандидат за изборите. Заменик-претседателот на СПО, Срѓан Сречковиќ, рече дека претседателските избори ќе се случат во комплицирано време за Србија, и идните чекори на партијата ќе зависат од политичката ситуација и настаните во врска со ситуацијата во Косово. (Taнјуг, РИА Новости, ПРАЈМ-ТАСС, Бета, Б92 - 21/12/07)
