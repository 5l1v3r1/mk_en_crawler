22/03/2006
САРАЕВО, Босна и Херцеговина (БиХ) -- Високиот претставник Кристијан Шварц-Шилинг во вторникот (21-ви март) рече дека планира да ја поништи одлуката на неговиот претходник Педи Ешдаун за смена на некои јавни функционери. „Смените одиграа важна улога во извлекувањето на БиХ од последиците на војната“, рече Шварц-Шилинг. „Но, со придвижувањето на БиХ кон евроатланската интеграција [и] зајакнувањето на судските и демократските процеси, постојат убедливи причини за повлекување на овие забрани“, додаде тој. Новите мерки нема да важат за оние што ја попречуваа сорабоктата на БиХ со Трибуналот на ОН за воени злосторства. 
Исто така во вторникот, Шварц-Шилинг предупреди дека ако парламентот на БиХ не ги усвои клучните уставни измени, тоа ќе биде голем чекор назад за земјата. Во понеделникот три помали босански партии рекоа дека нема да ги поддржат реформите кои изминатиот викенд конечно беа прифатени од страна на седумте најголеми партии. (Дневни аваз, Независне новине - 22/03/06; извори на ОХР, АФП - 21/03/06)
