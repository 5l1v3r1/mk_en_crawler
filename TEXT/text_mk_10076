05/07/2004
(Новинар, Новините - 05/07/04; Ројтерс, БТА, Новините, Дневник, Стандардoус, Пари, бТВ, Vsekiden.com - 04/07/04; BBC - 03/07/04)
Бугарија ќе ги започне двата тендери за избираoе на градежно претпријатие и финансиски советник за изградба на нуклеарна централа во Белене до крајот на овој месец, објави во неделата (4-ти јули) бугарскиот министер за енергија, Милко Ковачев. Истакнувајќи ги плановите на земјата за проектот, тој, исто така, објави дека новата нуклеарна централа ќе почне да се гради на почетокот од 2005 година.
На прес-конференцијата во Софија Ковачев рече дека договорот за тоа како да се продолжи со плановите е постигнат на затворената седница на Владата, одржана на 24-ти јули. Во мај Владата одлучи да го обнови проектот Белене за да ја осигури водечката позиција на земјата во пазарот на електрична енергија на Балканот по затвораoето на четирите реактори на нуклеарната централа Козлодуј.
Бугарија започна со изградбата на втора нуклеарна централа во Белене, околу 250 километри североисточно од Софија, на почетокот од 1980-тите. Откако потроши скоро 800 милиони евра, таа го замрзна проектот на почетокот на 1990-тите поради недостиг на средства. Набавени се потребните делови за енергија на нуклеарната централа, но истите с&#233; уште не се инсталирани.
Под притисок на ЕУ Бугарија ги затвори двата најстари од шесте оддели на Козодуј во 2002 година и вети дека ќе затвори уште два реактори од времето на Советскиот Сојуз, ако пристапи во Унијата во 2007 година.
Два нови, пософистицирани оддели од 1.000 мегавати ќе бидат инкорпорирани во новото претпријатие. Ројтерс го цитира Ковачев дека претпријатието ќе го искористи заемот од 350 милиони евра од фондот на ЕУ - Еуроатом и од кредитно-извозните агенции на договорениот конзорциум за нуклеарната централа.
Државата ќе задржи помеfу 51 и 80 отсто од уделот во претпријатието, но ќе им бидат понудени и акции на локални претпријатија и општини, применувајќи го пристапот кој се користи во Финска.
Бугарија ќе покани три мултинационални конзорциуми кои изразија интерес за проектот да ги поднесат своите конечни понуди до крајот на оваа есен.
Министрите за економија, финансии и енергија, заедно со експерти од Националното препријатие за електрична енергија ќе направат потесна листа од технологии и градежни претријатија до крајот на оваа година, пред да биде потпишан договорот на почетокот од 2005 година, рече Ковачев.
Тој ја наведе нуклеарната сигурност и цената на електричната енергија што ќе се генерира во Белене како клучен критериум во селекциониот процес. Цената, според предвидуваoата на Владата, треба да се движи од 3 до 4 евра за киловат час.
Проектот, најверојатно, ќе ја надмине вредноста од 1,6 милијарди евра. Од таа сума, половина ќе биде потрошена до 2010 година, кога се очекува да започне да функционира првиот реактор на новата централа од 1400 мегавати до 2000 мегавати. Бугарија ќе обезбеди државни гаранции за 50 отсто од вредноста на проектот.
Според Ковачев, Бугарија моментно покрива над 50 отсто од енергетскиот дефицит на Балканот.
