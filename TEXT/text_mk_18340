14/03/2007
ЉУБЉАНА, Словенија -- Претседателот на Европскиот парламент, Ханс-Герт Поетеринг ги повика Хрватска и Словенија самите да го решат нивниот пограничен спор, наместо да прибегнуваат кон меѓународна арбитража. Во интервјуто за словенечкото државно радио во вторникот (13-ти март) Поетеринг рече дека процедурата за арбитража би можела да потрае со години. Двете земји имаат несогласувања во врска со поморските области и рибарските права, уште од распадот на поранешна Југославија. 
Во другите вести, хрватското Министерство за надворешни работи објави дека заедничката комисија на ЕУ и Хрватска за граѓанско општество, ја одржа својата прва седница во понеделникот во Брисел. Комисијата од 12 членови го прегледа напредокот на Хрватска во преговорите за пристап и дискутираше околу мерките за зајакнување на институционалната соработка. (Пословни дневник - 14/03/07; ХИНA - 13/03/07)
