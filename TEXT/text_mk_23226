01/08/2008
ТЕХЕРАН, Иран -- Српскиот министер за надворешни работи, Вук Јеремиќ, во четвртокот (31-ви јули) побара од земјите-членки на Движењето на неврзаните да ја поддржат иницијативата на Србија за Косово на состанокот на Генералното собрание на ОН во септември. Белград планира да побара од Меѓународниот суд на правдата да оцени дали косовската еднострано прогласена независност е во согласност со меѓународното право. „Се надевам ... дека ќе го поддржите нашиот случај“, рече Јеремиќ во своето обраќање на 15-тата Министерска конференција на Движењето на неврзаните во Техеран. Тој додаде дека Србија е решена да стане членка на ЕУ, но дека и понатаму ги поддржува вредностите на Движењето на неврзаните, во кое има статус на земја-набљудувач. Членките се сметаат себеси за официјално неповрзани со или против некој голем меѓународен блок на сили.
Во другите вести од четвртокот, косовската влада го одобри акциониот план на европското партнерство и стратегијата за борба против нелегалната трговија. Одобрената стратегија предвидува решително и итно дејствување за борба против сите видови нелегална трговија. Владата, исто така, усвои предлог за изградба на 18 мали хидроцентрали. (Зери, Лајм, Експрес - 01/08/08; Б92, Taнјуг, ФоНет, Политика - 31/07/08)
