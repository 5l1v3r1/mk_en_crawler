20/04/2007
Софија, Бугаријa -- Кампањата за избор на претставниците на Европскиот парламент (ЕП) започна во петокот (20-ти април), макар што новата анкета на јавното мислење на истражувачката агенција Алфа покажа многу слаб одѕив. Помалку од 30 отсто од гласачите велат дека ќе гласаат. Бугарија има право на избор на 18 членови на ЕП.
Во другите вести од четвртокот, шефот на Парламентарната комисија за млади и спорт, Светослав Спасов, рече дека Бугарија е помеѓу земјите што се на врвот на листата за трговија со луѓе. Тој објасни дека минатата година полицијата пресече 17 криминални банди и 11 мрежи на трговија со луѓе. (24 Часа, Сега - 20/04/07; Meдиапул, бТВ, News.bg - 19/04/07) 
