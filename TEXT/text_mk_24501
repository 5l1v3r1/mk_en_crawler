08/05/2009
ЗАГРЕБ, Хрватска -- Членот на парламентот Бранимир Главаш во петокот (8-ми мај) доби затворска казна во траење од десет години за воени злосторства извршени врз српските цивили за време на војната за независност на Хрватска, на почетокот на 1990-тите. Судот објави дека во 1991 година Главаш наредил паравоената единица под негова команда да киднапира и убие десет Срби во Осиек. Откако парламентот му го одзеде на поранешниот генерал имунитетот од судско гонење, властите подигнаа обвинение против него минатата година. Главаш тврди дека судењето е политички мотивирано. Тој ја обвинува владејачката Хрватска демократска заедница, која го протера пред три години откако влезе во конфликт со премиерот Иво Санадер. (ББС-08/05/09)
