18/05/2010
БУКУРЕШТ, Романија -- Синдикатите во понеделникот (17-ти мај) го отфрлија владиниот план кој предвидува кратење на платите во јавниот сектор за 25 отсто и пензиите за 15 отсто. За време на состанокот со владините претставници и бизнис претставниците, синдикатите повикаа на компромис, предупредувајќи дека ако не биде направен, околу 40.000 вработени ќе започнат генерален штрајк в среда. Тие инсистираат на тоа владата повторно да преговара околу условите на својот договор со ММФ за да се избегнат острите мерки на штедење во јавниот сектор. Министерот за финансии, Себастијан Владеску, се спротивстави велејќи дека кратењата може да влијаат различно на различен персонал, но сé ќе биде реализирано, поради тоа што е веќе усвоен законот. 
Во меѓувреме, околу 200 мајки -- со своите бебиња -- се приклучија на демонстрациите во Букурешт во понеделникот против очекуваното кратење на додатоците од 25 отсто, кои се даваа за породилно отсуство. (Евениментул зилеи - 18/05/10; AФП, АП, Hotnews.ro, Медиафакс - 17/05/10)
