21/02/2010
АТИНА, Грција -- Судот во Атина во саботата (20-ти февруари) донесе одлука дека штрајкот на царинарниците во земјата е нелегален. Штрајкот, кој влезе во својот петти ден во саботата, предизвика проблеми во снабдувањето со гориво низ државата. Царинарниците протестираа поради одлуката на владата за замрзнување на нивните плати и кратење на придонесите, како дел од штедните мерки за надминување на финансиската криза на државата. Во петокот демонстрантите ветија дека ќе ја продолжат акцијата до среда, за кога е планиран штрајк на ниво на државата. Исто така во петокот, таксистите одржаа штрајк, блокирајќи го сообраќајот во главниот град, додека стотици демонстранти скандирајќи маршираа зад редицата такси возила до Министерството за финансии. (ДПA - 20/02/10; Ројтерс - 19/02/10)
