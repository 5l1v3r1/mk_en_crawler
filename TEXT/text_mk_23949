18/05/2009
ПРИШТИНА, Косово -- Задоволството од локалните институции е намалено во првите месеци од оваа година, според последниот Извештај за рано предупредување на УНДП, објавен во петокот (15-ти мај). И кредибилитетот на меѓународните организации доживеал пад. Само ЕУЛЕКС оди спротивно на трендот и забележува раст на кредибилитетот во текот на периодот што се разгледува.
Во другите вести од петокот, Министерството за внатрешни работи одлучи да прекине со исплаќањето плати за суспендираните српски припадници на косовската полиција. Овој чекор е направен 15 месеци откако тие ги напуштија своите работни места, протестирајќи поради унилатералното прогласување независност од страна на Приштина во февурари 2008 година. „Околу 30 српски полицајци се вратија на своите работни места; но, почнувајќи од сабота, повеќе од 300 српски полицајци ќе бидат под неплатена суспензија“, рече портпаролот на косовската полиција Арбер Бека. Полицијата ќе ги држи местата пополнети само до 30-ти јуни. (Кохавижн, РТК, ТВ 21, Клан - 15/05/09)
