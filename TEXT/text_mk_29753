29/12/2010
ИСТАНБУЛ, Турција -- Сослушувањето од вторникот (28-ми декември) за т.н. случај „Чекан“ беше одложено до 6-ти јануари поради повторените барања на адвокатите на одбраната за замена на некои судии во судењето. Во понеделникот судот во Истанбул ги отфрли барањата за замена на тројца судии, кои одбраната тврдеше дека се пристрасни, бидејќи наредија апсење на скоро половина од осомничените во многу рана фаза од истрагата, врз основа на слаби докази. Главниот судија на „Чекан“, кој беше назначен на местото само два дена пред првото рочиште и беше главната причина за приговорите, вели дека одложувањето ќе му даде на 12-тиот Истанбулски суд за тешки кривични дела, време да донесе одлука за приговорите. Случајот вклучува вкупно 196 поранешни воени офицери обвинети за заговор за соборување на владата. (Заман - 29/12/10; Хуријет - 28/12/10)
