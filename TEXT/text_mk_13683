21/11/2005
ТИРАНА, Албанија -- Народниот правобранител Ермир Добјани побара од парламентот да ревидира некои одредби од законот за организација и работење на судството. Неговата канцеларија објави дека Добјани испратил писмо минатата недела до претседателката на парламентот, Џозефина Топали, повикувајќи на повторно разгледување на текстот со кој се регулира назначувањето на претседателите на окружните судови и апелационите комисии. Добјани вели дека сегашната одредба, со која се предвидува бесконечен мандат за судските претседатели, честопати води до доживотни назначувања и ги обесхрабрува доброквалификуваните судии да побараат унапредување. (Албански вести - 21/11/05)
