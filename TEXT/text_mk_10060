12/07/2004
Од Ризван Амареи за Southeast European Times во Букурешт - 12/07/04
Романскиот премиер Адријан Настасе, кој е, исто така, и водач на владејачката Социјалдемократска партија (ПСД), во саботата (10-ти јули) објави дека ќе направи реконструкција на Владата. Овој изненадувачки чекор е последен во серијата отпуштаoа, оставки и изјави по разочаруваoето на партијата од резултатите на локалните избори минатиот месец.
Министерот за комуникации, Дан Ница, министерот за внатрешни работи и администрација, Габриел Опреа, министерот за земјоделство, Марјан Сарбу, и министерката за социјална политика, Елена Думитра, ќе поднесат оставка од нивните функции, изјави премиерот. Рована Плумб ќе отстапи од местото државен секретар за да заземе повисока извршна функција во рамките на ПСД.
Покрај тоа, рече Настасе, Постојата делегација на ПСД ќе биде разрешена с&#233; до вонредниот конгрес кој ќе се одржи во август. Тој додаде дека Координативното биро на ПСД ќе се прошири за да врши некои од сегашните задачи на делегацијата. Овој потег има за цел подобруваoе на ефикасноста пред ноемвриските претседателски и парламентарни избори. Некои аналитичари, исто така, го опишаа овој потег како мерка за да се спаси образот, која ќе овозможи одреден број високи функционери да се тргнат од фокусот на јавноста без да мора да поднесат оставка.
За време на изборите во јуни, ПСД освои само 32 отсто поддршка и изгуби неколку клучни борби, меfу кои и традиционалните места на поддршка на партијата. Влијанието на овие резултати с&#233; уште е присутно во партијата. Самиот Настасе призна дека размислува за оставка, но рече дека одлучил да остане и да ја контролира реорганизацијата на ПСД.
"Електоратот се измени, Романија се измени, ние мораме да се измениме", рече Настасе.
За таа цел, раководството на ПСД на 30-ти јуни одлучи дека најодговорните за лошиот изборен резултат треба да поднесат оставка од нивните места во локалните ограноци на партијата. Замениците на претседателот на партијата, дан Јоан Попеску, Виорел Хребенкуц и Дору Јоан Таракила -- шефовите на ограноците на ПСД во Букурешт, Бакау и Калараси -- беа помеfу сменетите.
Министерот за надворешни работи, Мирчеа Џоана, кој беше поразен на изборите за градоначалник на Букурешт, беше сменет од функцијата извршен претседател на огранокот на ПСД во Букурешт, додека се наоfаше во Истанбул на самитот на НАТО. "Тоа не беше пријателска процедура", рече тој.
Друг случај се однесува на Думитру Сечелариу, истакнат локален барон на партијата, кој ја загуби својата градоначалничка функција во Бакау по 12 години. Сечелариу одлучи да излезе од ПСД, објавувајќи дека ќе открие "спектакуларни работи" за водачите на партијата.
Резултатите на изборите доведоа, исто така, и до расправии помеfу Настасе и претседателот Јон Илиеску, кој се смета за духовен татко на партијата. Тој го критикуваше раководството на партијата дека го изгубил допирот со гласачите. Настасе призна дека постојат "одредени тензии и разлики во пристапот", но рече дека сега е постигнат договор.
