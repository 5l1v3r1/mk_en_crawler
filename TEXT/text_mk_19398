27/08/2007
ПРИШТИНА, Косово, Србија -- Косовското здружение на новинарите (КЈА) во неделата (26-ти август) објави дека локалните институции ја потценуваат работата на новинарите со континуираното кршење на граѓанските права на информираност за сите дејства на официјалните претставници. На прес-конференцијата водачите на КЈА побараа од локалните институции да бидат потранспарентни во врска со нивната работа. Здружението вели дека само во 23,5 отсто од случаите официјалните претставници им дале на новинарите право да погледнат и да искористат официјални документи.
Во другите вести, во интервју за Радио Слободна Европа, истакнатиот албански писател Исмаил Кадаре, добитник на Букеровата награда за 2005 година, рече дека поделбата на Косово би можела да предизвика нов конфликт на Балканот. И покрај тоа што Кадаре ја истакна својата поддршка за мирно решение, тој рече дека независноста не може да биде предмет на преговори. (Шекули -27/08/07; РТК, РФЕ - 26/08/07)
