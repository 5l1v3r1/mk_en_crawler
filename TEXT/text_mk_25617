20/12/2009
AТИНА, Грција -- Парламентот доцна во саботата (19-ти декември) отпочна расправа за буџетот на земјата за 2010 година, кој треба да понуди излез од актуелната финансиска криза. „Овој прв чекор е еден од најсложените моменти во нашата неодамнешна историја ... Во момент на криза без преседан која ја погоди земјата, ни треба национално единство меѓу партиите, јавните институции, бизнисмените, работниците“, рече премиерот Јоргос Папандреу. Тој рече дека агенциите за рангирање кои ги намалија проценките за грчката солвентност, ги поткопуваат напорите на владата за стабилизирање на земјата. Во декември, Стандард енд пур и Фич го намалија суверниот рејтинг на Грција поради огромниот буџетски дефицит и јавните долгови.
Говорејќи во Копенхаген, на маригините од Конференцијата на ОН за климатските промени минатата недела, Папандреу го повика шпанскиот премиер Хозе Луис Родригез, чија земја ќе го преземе ротирачкото претседателство во јануари, да ги разгледа политиките на агенциите за рангирање. (AФП, РИА-Новости, Ројтерс, АНА-МПА - 19/12/09; РИА-Новости - 18/12/09)
