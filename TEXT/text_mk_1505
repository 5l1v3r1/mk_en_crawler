31/03/2010
 Турскиот културен центар Јунус Емре -- кој ќе ги доближи меѓукултурните врски меѓу Македонија и Турција, истовремено промовирајќи го турскиот јазик и историја -- беше отворен во петокот (26-ти март) во Скопје. Македонската министерка за култура, Елизабета Канческа-Милевска, и турскиот министер за надворешни работи, Ахмет Давутоглу, присуствуваа на церемонијата.
*** 
 Босанката Зорана Дерикова (13) освои златен медал на 17-тиот годишен Светски натпревар на детски слики, објави Министерството за надворешни работи на Босна и Херцеговина во петокот (26-ти март). Тројца Бугари, еден Романец и едно дете од Кипар исто така освоија злато. Натпреварот беше организиран од јапонското културно здружение ИЕ-НО-ХИКАРИ. Се натпреваруваа повеќе од 50.000 детски цртежи од 67 држави.
*** 
 Македонската министерка за култура, Елизабета Канческа-Милевска, и нејзината словенечки колешка Мајда Сирца се состанаа во петокот (26-ти март) во Скопје, при што се согласија да ја зајакнат културната соработка. Македонија ќе испрати културна, образовна и научна програма до словенечкото Министерство за култура, која треба да биде потпишана до крајот на годинава. Двете министерки разговараа и за идејата за промовирање на македонската кинематографија во Словенија и обратно. 
*** 
Британската група „Масив атак“ ќе го одржи својот прв концерт во Бугарија на 15-ти јули. Билетите ќе бидат пуштени во продажба на 6-ти април, и ќе се движат меѓу 25 и 40 евра. 
*** 
 Албанската кинематографија ќе биде промовирана во текот на Канскиот филмски фестивал во мај. Шефот на Кинематографскиот центар во Тирана, Артан Минароли, објави дека Албанија обезбедила промотивно катче на фестивалот за филмовите снимени од 1997 година, и рекламни инсерти за најуспешните филмови ќе бидат прикажувани 24 часа на ден на местото. Центарот го смета ова за златна прилика да ја промовира локалната кинематографија пред светот. 
*** 
Меѓународен фестивал на млади музичари ќе донесе уметници од областа на класичната музика од целиот свет во Приштина до 19-ти април. Во текот на 15-те концерти, фестивалот претставува локални оркестри и уметници, вклучително и учесници од регионот, САД, Либан и Швајцарија. Триесет новокомпонирани дела ќе бидат изведени за време на фестивалот.
*** 
Поранешната број еден тенисерка во светот -- Србинката Aна Ивановиќ -- објави во понеделникот (29-ти март) дека нема биде дел од српскиот тим на Фед купот, во натпреварот со Словачка во април. Ивановиќ победи на Френч опен во 1008 година, но неодамна падна на 58-мото место по серија порази. 
 (Разни извори -- 24/03/10-31/03/10)  
