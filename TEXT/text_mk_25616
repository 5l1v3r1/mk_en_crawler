22/01/2010
AНКАРА, Турција -- Полицијата спроведе серија рации пред изгрејсонце во петокот (22-ти јануари) во неколку провинции, при што уапси најмалку десет лица под сомневање за врски со терористичката група Ал каеда. Некои медиуми објавија дека се уапсени 120 лица, вклучително и високи членови на Ал каеда. Запленети се оружје и лажни документи за лична идентификација. Рациите беа спроведени во Истанбул, Анкара, источниот град Ван и на други места. Во понеделникот полицијата уапси 34 лица осомничени за врски со Ал каеда и заплени оружје и муниција во Анкара и јужниот град Адана. По овие рации, подигнати беа обвиненија против 25 осомничени.
Исто така, полицијата во четвртокот уапси најмалку девет членови на прокурдската Партија за мир и демократија во источниот град Игдир. Меѓу уапсените е и градоначалникот на Игдир Мехмет Нури Гунеш. Тој и другите беа уапсени за наводни врски со терористичката Курдистанската работничка партија (ПКК). (ББС, АФП, новинска агенција Анадолу, НТВ, Канадиап прес - 22/01/10; УПИ, Хуријет, ПресТВ - 21/01/10)
