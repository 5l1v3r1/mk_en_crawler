24/05/2011
ТИРАНА, Албанија -- Централната изборна комисија (ЦИК) доцна во понеделникот (23-ти мај) објави дека кандидатот Љуљзим Баша од владејачката Демократска партија победи во тесната трка за градоначалник на Тирана. Тој го победи актуелниот градоначалник Еди Рама, водач на опозициската Социјалистичка партија (СП) со само 81 глас. Одлуката на ЦИК за вклучување на погрешно ставените гласачки ливчиња во погрешни гласачки кутии на изборниот ден, 8-ми мај, останува контроверзна, при што опозицијата сé уште тврди дека овие гласови треба да се сметаат за неважечки. Повеќе од 250.000 гласови беа дадени на денот на изборите. Поддржувачите на СП протестираат секојдневно пред канцелариите на ЦИК, барајќи „почитување на демократијата“. Социјалистичките пратеници поднесоа жалба за изборните резултати, и наскоро се очекува одлуката. (Ора њус, ВоА, Телеграфи, Топ ченал, Балкан веб - 23/05/11)
