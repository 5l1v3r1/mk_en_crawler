20/04/2006
ХАГ, Холандија -- Трибуналот на ОН за воени злосторства во средата (19-ти април) објави дека чека Белград да го исполни ветувањето за предавање на главниот обвинет Ратко Младиќ до 30-ти април. Портпаролот на обвинителството Антон Никифоров истакна дека српскиот премиер Воислав Коштуница й го ветил тоа на главната обвинителка Карла дел Понте на крајот од март.
Во другите вести од средата, адвокатот на поранешниот полковник на армијата на Република Српска, осомничен за помош на Младиќ, вели дека неговиот клиент мора или официјално да биде обвинет следната недела или да биде ослободен од тримесечниот притвор. Јово Ѓорго и уште еден поранешен офицер од босанските Срби, Саша Бадњар, беа уапсени на крајот од јануари. (Б92, УПИ, ФоНет, Бета - 19/04/06)
