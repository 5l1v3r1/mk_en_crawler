02/05/2010
AТИНА, Грција -- Премиерот Јоргос Папандреу во неделата (2-ри мај) објави дека неговата влада ќе ја спроведе серијата реформи за да ја добие помошта на ЕУ и ММФ. „Ние го одобривме договорот за пакет за спас без преседан во замена за напори без преседан од страна на грчкиот народ. Голема жртва се очекува од нашите граѓани“, рече Папандреу во телевизискиот говор, потврдувајќи дека договорот на ЕУ и ММФ ќе биде потпишан в недела. Без сеопфатните реформи „алтернативата би била катастофа“, рече тој. 
Министерот за финансии, Јоргос Папандреу, вели дека владата ќе ги замрзне платите во јавниот сектор, ќе зголеми некои даноци, вклучително и данокот за додадена вредност, ќе наметне нов данок на бизнисите, ќе ги намали пензиите и ќе ја зголеми возрасната граница за некои вработени во јавниот сектор.
Министрите за финансии на еврозоната одржаа неформален состанок во Брисел во неделата вечер и се очекува да го одобрат планот на грчката влада и да ја објават точната количина што земјата ќе ја добие во текот на следните три години.
Во неделата демонстрантите демонстрираа повторно против мерките на штедење на демонстрациите што се одржаа на Денот на трудот во Атина и во Солун. Полицијата во двата града на крајот употреби солзавец за да ги растера непослушните изолирани групи народ. (AП, Ројтерс, РИА Новости, Дау Џонс - 02/05/10; AП, АФП, АНА-МПА - 01/05/10)
