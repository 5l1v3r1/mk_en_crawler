27/01/2005
САРАЕВО, Босна и Херцеговина (БиХ) -- Главниот обвинител во БиХ, Маринко Јурчевиќ, во средата (26-ти јануари) изјави дека специјалниот обвинителски совет за воени злосторства работи на неколку случаи и, најверојатно, ќе ги издаде првите официјални обвиненија до средината на февруари. Јурчевиќ објасни дека случаите се преземени од кантонските судови.
Исто така во средата, експертската комисија на Република Српска за спроведување на заклучоците од Комисијата за Сребреница на ентитетот го одржа својот прв состанок во Бања Лука. Комисијата треба да й ги претстави своите заклучоци на Владата на босанските Срби до крајот на февруари. 
Во другите вести, Парламентот на БиХ во средата го усвои рамниот данок на додадена вредност од 17 отсто, со што стави крај на неколкумесечните политички расправии. Претходно секој ентитет имаше посебни даночни регулативи. Новиот данок беше воведен како начин за контролирање на сивата економија. (Независне новине - 27/01/05; РТРС, Веб-страница на Владата на РС, Pincom.info, Фена, АФП - 26/01/05)
