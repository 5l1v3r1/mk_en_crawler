10/02/2010
Од Игор Јовановиќ за Southeast European Times во Белград – 10/02/10 
Српската агенција за телекомуникации (РАТЕЛ) му даде на норвешкото претпријатие Теленор втора лиценца за „фиксен“ [или немобилен] телефонски сервис во Србија. Норвежаните понудија нешто повеќе од 1 милион евра. 
Договорот го обврзува Теленор да почне со обезбедување услуги една година по добивањето на лиценцата. 
Моментно, државната Телеком Србија обезбедува услуги за околу три милиони домашни и бизнис корисници. Директорот на РАТЕЛ Милан Јанковиќ вели дека конкуренцијата е во јавен интерес.
„За граѓаните на Србија ова ќе биде можност да изберат фиксен телефонски оператор во следниот период, и да имаат конкурентност во врска со услугите и квалитетот на услугите што операторите ќе ги понудат“, рече Јанковиќ. 
Теленор Србија беше единствен понудувач на тендерот за лиценца, кој беше објавен за три години со можност за десетгодишно продолжување. Соседна Романија -- со околу 20 милиони луѓе -- има околу триесетина провајдери на фиксна телефонија. 
Теленор ќе мора да изнајми телекомуникациска инфраструктура од конкурентската Телеком Србија. Претставниците на норвешкото претпријатие велат дека наскоро ќе испратат понуда за Телеком. Ако двете претпријатија не можат да постигнат договор, РАТЕЛ ќе го прекине ќор-сокакот за да го одржи договорот.
Генералниот менаџер на Теленор Србија, Кјел-Мортен Јонсен, вели дека успехот на договорот зависи од придружниот „фер пристап“ и користењето на постојната инфраструктура, како и правото приватното претпријатие да гради самостојно.
Телеком Србија издаде соопштение во кое се вели дека репутацијата на Теленор во телефонската индустрија „не информира дека ова е за почит и силен, но фер конкурент“.
Во 2006 година Теленор го купи српскиот мобилен оператор Моби063 за 1,5 милијарди евра. Норвешкото претпријатие сега има околу 2,8 милиони корисници на мобилната телефонија. Истото се очекува да започне со обезбедување фиксна телефонија и интернет услуги до крајот на оваа година.
