21/04/2005
БЕЛГРАД, Србија и Црна Гора -- Националниот совет за соработка со Хашкиот трибунал на Србија и Црна Гора во средата (20-ти април) достави гаранции за условно ослободување на уште четворица обвинети. Гаранциите за ослободување со кауција се издадени за Винко Пандуревиќ, Љубомир Боровчанин, Сретен Лукиќ и Вујадин Поповиќ. На крајот на изминатата недела четворица обвинети се вратија во Белград во очекување на почетокот на нивните судски процеси во Хаг. 
Исто така во средата, српскиот министер за правда Зоран Стојковиќ се состана со амбасадорот на ОБСЕ во Србија и Црна Гора, Маурицио Масар. Тие разговараа околу помошта на ОБСЕ во реформирањето на судскиот и законскиот систем на земјата. (Танјуг, Бета, Б92, Фонет - 20/04/05)
