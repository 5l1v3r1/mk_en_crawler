01/06/2007

Цените на струјата и централното греење за домаќинствата во Бугаријa можно е да се зголемат за околу два отсто почнувајќи од јуни, според шефот на Државната регулаторна комисија за енерија и водовод, Константин Шушулов. Тој објасна дека зголемувањето се должи на повисоките цени на јагленот и природниот гас, како и на затворањето на двата оддели на нуклеарната централа Козлодуј. 
*** 
„Стандард и Пурс (СиП)“ ги зголемија изгледите на хрватското претпријатие за електростопанство ХЕП, од негативни на стабилни, додека кредитниот рејтинг на фирмата беше потврден на БББ. СиП рече дека одлуката претставува одраз на тековното реструктуирање на хрватскиот енергетски сектор и приватизацијата на ХЕП.
*** 
Растот на индустриското производство на Црна Гора се зголеми на 5,4 отсто за период од една година во април, од 1,6 отсто за период од една година во март, според последните податоци на државното претпријатие за статистика, Мостат. Подобрената перформанса во индустријата се припишува главно на порастот на производството и јавните услуги.
*** 
Романската Управа за наплата на државните средства на крајот од минатата недела објави дека на потесната листа остави три кандидати, од тендерот за приватизација на производителот на електрични машини во Крајова, Електропутере Крајова. Тоа се: романската фирма „А5 Инвест Карансебес, романската Железница и „Ал Араб контрактинг компани лимитид“. 
*** 
Растот на индустриското производство на Србија се зголеми за 6,5 отсто за период од една година во април, од 2,5 отсто за период од една година во март, според официјалните податоци. Зголемиот раст на индустриското производство и обновувањето на секторот на јавните услуги придонесоа за посилен индустриски раст.
*** 
Бугарскиот парламент го ратификуваше договорот за изградба на нафтоводот Бургас-Валона, кој ќе го поврзува Црното Море со Јадранот и ќе обезбедува нафта од Каспиското Море до балканскиот регион и Италија. Проектот ќе чини околу 1,2 милијарди евра. Нафтоводот ќе биде долг 870 километри и ќе поминува низ Бугарија, Македонија и Албанија.
(Разни извори – 25/05/07-01/06/07)
