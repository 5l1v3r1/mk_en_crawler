06/04/2006
ПРИШТИНА, Косово, Србија и Црна Гора -- Светската банка, Европската комисија и УСАИД ветија 56 милиони евра во средата (5-ти април) како помош за покривање на буџетскиот дефицит на Косово во 2006 и 2007 година. Српската покраина има годишен буџет од околу 700 милиони евра. Зацртаниот дефицитот за 2006 година изнасува 50 милиони евра. 
Во меѓувреме, во Атина, дипломатите од САД, Русија и шест земји од ЕУ се состанаа на разговори околу ситуацијата во Косово со колегите од Албанија, Босна и Херцеговина, Бугарија, Хрватска, Македонија, Молдавија, Романија, Србија и Црна Гора и Турција. Шефот на УНМИК, Сорен Јесен-Петерсен, и заменик специјалниот претставник на ОН, Алберт Рохан, исто така, присуствуваа на разговорите зад затворени врати. Во изјавата по состанокот, учесниците изразија поддршка за помирувањето на етничките заедници и заштитата на човековите права во Косово. (AП, Танјуг, РТС, Правда, Косова лајв - 05/04/06)
