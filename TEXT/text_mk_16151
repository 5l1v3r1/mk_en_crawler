17/09/2006
МОСТАР, Босна и Херцеговина (БиХ) -- Високиот претставник во БиХ, Кристијан Шварц-Шилинг, во петокот (15-ти септември) објави дека го наименувал германскиот дипломат Норберт Винтерстајн за свој специјален претставник за Мостар. На прес-конференцијата Шварц-Шилинг рече дека Винтерстајн ќе посредува и ќе им помага на локалните власти во активностите кои имаат за цел обединување на етнички поделениот град. Тие не можеа да се согласат околу клучните реформи.
Во другите вести, министрите за надворешни работи на ЕУ кои имаат состанок во петокот во Брисел, го предупредија политичките партии во БиХ да избегнуваат провокативна реторика во своите кампањи, пред општите избори на 1-ви октомври. Во интервјуто објавено во неделата во „Дневни аваз“ претставникот на ЕУ во Сараево, Мајкл Хемфрис, рече дека ЕУ ќе биде многу разочарана ако изборните резултати не загарантираат стабилна влада, која ќе може да ја придвижи државата напред. (Дневни аваз - 17/09/06; Независне новине - 16/09/06; Извори на ОХР, РТРС, веб-страница на ЕУ, Pincom.info - 15/09/06)
