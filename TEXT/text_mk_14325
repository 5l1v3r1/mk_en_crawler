12/12/2005
САРАЕВО, Босна и Херцеговина (БиХ) -- Членовите на Претседателството на БиХ -- Иво Миро Јовиќ, Борислав Паравац и Сулејман Тихиќ -- требаше да пристигнат во Париз во понеделник (12-ти декември) во дводневна посета по повод одбележувањето на десетгодишнината од Дејтонскиот мировен договор. Тие ќе присуствуваат на неколку настани организирани по повод годишнината од мировниот договор, кој беше официјално потпишан во францускиот главен град на 14-ти декември 1995 година. Трипартитното Претседателство на БиХ се очекува да се состане со францускиот претседател Жак Ширак и со други високи француски официјални претставници.
Во другите вести, работната група која го подготвува нацрт-законот на државно ниво за високото образование во БиХ повторно ќе се состане во понеделник, во обид да постигне договор за текстот на законот. Експертската група не го стори тоа минатата недела и покрај неофицијалниот краен рок одреден од страна на Министерскиот совет на БиХ. (Фена - 11/12/05; ПБС БиХ, Фена - 09/12/05)
