24/07/2009
ХАГ, Холандија -- Трибуналот на ОН за воени злосторства го отфрли барањето за привремено ослободување на поранешниот македонски припадник на безбедносните сили Јохан Тарчуловски, кој побара да го посети своето семејство, објавија медиумите во четвртокот (23-ти јули). Заедно со своето барање, Тарчуловски поднесе гаранции од македонската влада дека ќе остане во контакт со хашките власти. Сепак, судот одлучи дека сега не е вистински момент за негово ослободување. Тарчуловски минатата година беше осуден на 12 години затвор за воените злосторства извршени врз етничките Албанци за време на рацијата во август 2001 година во селото Љуботен. Другиот обвинет, поранешниот македонски министер за внатрешни работи, Љубе Бошковски, беше ослободен. (A1, MИА, Макфакс, БТА - 23/07/09)
