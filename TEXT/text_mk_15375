27/04/2006
СОФИЈА, Бугарија -- Безбедноста беше засилена во бугарскиот главен град пред неформалниот состанок на министрите за надворешни работи на НАТО, кој треба да започне доцна во четврток (27-ми април). Генералниот секретар на НАТО, Јап де Хоп Шефер, рече дека ќе се разговара за неколку прашања, вклучувајќи го и идното проширување, поддршката за африканската операција во Дарфур, иранската нуклеарна програма, соработката против тероризмот и есенскиот самит во Рига. Де Хоп Шефер рече дека состанокот во Софија ќе испрати сигнал до членките-аспирантки Хрватска, Македонија, Албанија, Украина и Грузија, но не даде понатамошно образложение околу тоа. Тој потврди дека позицијата на Алијансата е дека вратите на НАТО остануваат отворени. (ДВ, Дарик - 27/04/06; УПИ - 26/04/06) 
