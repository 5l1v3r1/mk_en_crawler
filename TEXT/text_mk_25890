20/08/2009
БЕЛГРАД, Србија -- Министерот за внатрешни работи, Ивица Дачиќ, во средата (19-ти август) вети дека полицијата ќе ги штити учесниците на белградската Геј парада, закажана за 20-ти септември. „Во оваа земја, никому нема да му биде дозволено да му се заканува или да вознемирува друг“, рече Дачиќ, додавајќи дека полицијата ќе стори сé за да го загарантира јавниот ред и безбедноста. Организаторите на парадата го поздравија ветувањето на Дачиќ. Графити против хомосексуалците се појавија во Белград пред настанот, а неколку групи предупредија дека ќе го попречат. Неколку луѓе беа претепани за време на Геј парадата во март 2001 година. (Б92, AП - 19/08/09)
