28/05/2007
БАГДАТ, Ирак -- Заменик-премиерот Бархам Салих во неделата (27-ми мај) инсистираше на тоа Турција и Ирак да употребат дипломатски средства за решавање на прашањето на терористичките кампови на Курдистанската работничка партија (ПКК) во северен Ирак. Салих се состана со висока турска делегација за да разговара околу ова прашање, и особено за заканите на Турција дека ќе отпочне прекугранична соработка против базите на ПКК. Салих истакна дека Ирак нема да прифати нарушување на неговиот суверенитет. Турскиот министер за надворешни работи, Абдула Ѓул, пред неколку дена рече дека трпението на Анкара е при крај.
Исто така во неделата, турските безбедносни сили рекоа дека уапсиле двајца наводни милитанти на ПКК кои планирале терористички напад во третиот по големина град во Турција, Измир. Полицијата откри 10 килограми експлозиви, 15 рачни гранати, две автоматски пушки и два пиштоли во една куќа во Буча, село во близина на Измир, каде што живеел еден од милитантите. (Ројтерс, АП - 27/05/07) 
