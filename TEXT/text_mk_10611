14/10/2004
АНКАРА, Турција -- Судот во средата (13-ти октомври) го обвини исламскиот свештеник Метин Каплан за тероризам и завера за рушење на турската држава. Каплан, кого го нарекуваат и Калифот од Келн, се појави пред судот еден ден по екстрадицијата од Германија. Тој веќе помина четири години в затвор во Германија за издавање наредба за убиство на еден сопернички исламски водач. 
Во другите вести од средата, германскиот канцелар Герхард Шредер и италијанскиот премиер Силвио Берлускони изјавија дека сакаат Европската комисија да започне разговори со Турција без понатамошно одложување. Луксембуршкиот премиер Жан-Клод Јункер, исто така, побара брзо започнување на разговорите, велејќи дека тие треба да се реализираат во првата половина од 2005 година. (ББС, НТВ, АФП - 13/10/04) 
