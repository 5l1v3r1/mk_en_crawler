25/11/2010
ПРИШТИНА, Косово -- Конечните резултати од изборите минатата недела за градоначалник на Раховец/Ораховац покажаа дека двајца поразлични кандидати од првично предвидените влегуваат во вториот круг во декември. Централната изборна комисија (ЦИК) во средата (24-ти ноември), објави дека кандидатот на Демократската партија на Косово (ПДК) Џелал Чанзиба испаѓа од трката. Кандидатот на Сојузот за иднината на Косово (ААК) Смајл Љатифи ќе се соочи со потврдениот победник од првиот круг Ибрахим Хриезиу од Демократската лига на Косово (ЛДК). Изненадувачкиот резултат уследи по пребројувањето на гласовите во три избирачки места кои не беа вклучени во прелиминарните резултати. ААК поднесе приговор до ЦИК, тврдејќи дека 457 гласови й биле одземени на партијата. ЦИК го утврди датумот за вториот круг, но истиот е можно да се одржи една недела по предвремените избори на 12-ти декември. (Кохавижн, Клан Косова, ТВ 21, РТК - 24/11/10)
