19/09/2004
СКОПЈЕ, Македонија -- На македонската мултиетничка Влада не й беше изгласана недоверба во саботата (18-ти септември). Три-четвртини од пратениците присутни на седницата го отфрлија барањето за гласање на недоверба, кое опозицијата го поднесе претходно оваа недела, обвинувајќи ја Владата на премиерот Хари Костов за неуспеси во домашната и надворешната политика, доцнења во евро-атланската интеграција и влошување на економската состојба во државата. 
Во меѓувреме, анкетата спроведена од страна на „Транспарентност Македонија“ покажа недостаток на транспарентност во работата на институциите на македонската Влада, како и ограничен пристап за граѓните до информации. Организацијата ги претстави резултатите на истражувањето на прес-конференцијата во петокот (17-ти септември). Седумдесет и девет отсто од 1.200 испитаници рекле дека не ги добиваат потребните информации, по поднесеното барање, а 41 отсто не знаат дека слободниот пристап до информации е уставно загарантиран во Македонија. (ББС, А1 ТВ - 18/09/04; A1 TВ – 17/09/04) 
