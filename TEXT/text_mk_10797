07/11/2004
ЗАГРЕБ, Хрватска -- Опозициските партии во Парламентот во петокот (5-ти ноември) заеднички побараа оставка од министерот за надворешни работи, Миомир Жужул, инсистирајќи на тоа дека е вмешан во скандал поврзан со приватизацијата. Според опозицијата, Жужул примил поткуп од еден бизнисмен за да го олесни купувањето на претпријатието од Имотски, „Имострој“. Премиерот Иво Санадер изјави дека го следи развојот на настаните, но не ја разгледува можноста за разрешување на Жужул, со оглед на недостатокот на докази. (ХИНА, ХИЦ - 05/11/04)
