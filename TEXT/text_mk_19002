03/04/2007
БЕЛГРАД, Србија -- Парламентарните партии на земјата се состанаа во понеделникот (2-ри април), но не успеаја да се договорат околу евентуалното продолжување на конститутивната седница на законодавниот дом, прекината на 14-ти февруари. Консултациите се одржаа на барање на Демократската партија (ДС) и имаа за цел избирање на претседател на собранието, како и одобрување на привремено буџетско финансирање. Партиите во српскиот демократски блок се обидуваат да постигнат договор за новата влада уште од парламентарните избори на 21-ви јануари. 
Во другите вести, генералниот секретар на Советот на Европа (СоЕ) Тери Дејвис во вторникот ја започна дводневната посета на Белград. Посетата е дел од подготовките Србија да го преземе ротирачкото претседателство со Министерската комисија на СоЕ во мај. (Блиц, Глас јавности - 03/04/07; Танјуг, РТС, Бета, Б92, веб-страница на СоЕ - 02/04/07)
