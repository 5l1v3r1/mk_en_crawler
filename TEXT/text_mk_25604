23/10/2009
СТОКХОЛМ, Шведска -- Владата во четвртокот (22-ри октомври) одлучи да ја ослободи поранешната претседателка на босанските Срби Билјана Плавшиќ на 27-ми октомври. Минатиот месец Хашкиот трибунал за воени злосторства го одобри нејзиното предвремено ослободување, откако таа отслужи две третини од својата 11-годишна казна. Плавшиќ беше осудена во 2003 година, откако се изјасни за виновна по една точка од обвинението, злосторства против човештвото, во рамките на кампањата на етничко чистење за протерување на муслиманите и Хрватите од областите под српска контрола во Босна. (Б92, Бета, Танјуг, РТС, Ројтерс, ДПА - 22/10/09)
