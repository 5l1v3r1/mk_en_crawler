28/05/2009
БРИСЕЛ, Белгија -- Министрите за надворешни работи на Хрватска и Словенија во средата (27-ми мај) го информираа комесарот за проширување на ЕУ, Оли Рен, за своите одговори на неговиот последен извештај за решавање на нивниот долготраен пограничен спор. Рен ја поздрави решеноста на двете земји да помогне во процесот, рече неговата портпаролка, Кристина Наѓи. Словенечкиот министер за надворешни работи, Самуел Збогар, по состанокот рече дека разговорите околу пограничното прашање ќе продолжат во првата половина на јуни. Според него, Рен е подготвен да прифати мали измени во неговиот предлог. Но, хрватскиот колега на Збогар, Гордан Јандроковиќ, потврди дека предлогот на Рен е конечен и дека Загреб нема да прифати никакви измени од страна на Словенија. Планот на Рен предвидува формирање ад-хок петчлена меѓународна арбитражна комисија. Пограничниот спор ја забави кандидатурата на Хрватска за членство во ЕУ. (ХРТ, ХИНА, СТА, АФП - 27/05/09)
