22/04/2010
БАЊА ЛУКА, Босна и Херцеговина (БиХ) -- Претседателот на Република Српска (РС) Рајко Кузмановиќ во средата (21-ви април) негираше дека ентитетот се обидува да ги минимизира злосторствата извршени во Сребреница во јули 1995 година. Во вторникот високиот претставник Валентин Инцко ја критикуваше неодамнешната одлука на владата на РС за ревидирање на извештајот што го изготви претходната влада за бројот на убиените во оваа босанска енклава. Инцко рече дека одлуката на Бања Лука претставува „подол обид да се доведе во прашање геноцидот кој се случи во Сребреница со намерно искривување на историските и правните факти“. Кузмановиќ тврдеше дека РС нема намера да ги негира злосторствата во Сребреница, туку сака „да утврди“ некои елементи во име на историјата и иднината. (Dnevnik.ba, Дневни аваз, Фена, Ројтерс - 21/04/10; ОХР -20/04/10)
