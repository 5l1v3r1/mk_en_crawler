22/04/2007
БУКУРЕШТ, Романија -- Претседателот Трајан Башеску во петокот (20-ти април) ја смени претходната одлука и рече дека нема да поднесе оставка по одлуката на парламентот за негово отповикување. Тој рече дека неговото повлекување само ќе ја продлабочи актуелната политичка криза. Пред парламентарните избори Башеску вети дека ќе поднесе оставка „пет минути“ откако ќе биде отповикан и повторно ќе се кандидира за претседател на брзите избори потоа. Сепак, водачите на Социјалдемократската партија и Либералната партија велат дека е можно да побараат измени на изборниот закон, со што ќе му биде оневозможено да влезе во трката. Референдумот за отповикување на Башеску ќе се одржи на 20-ти мај. Претседателот на Европската комисија, Жозе Мануел Дурао Баросо, разговараше телефонски со премиерот Калин Попеску Таричеану во врска со последните настани, наводно истакнувајќи дека сите потези поврзани со отповикувањето мора да се во согласност со уставните и демократските процедури. (Зиуа, АП, Ројтерс, Блумберг, ДПA - 21/04/07; Maкфакс, Ромпрес, Реалитатеа ТВ, Фокус - 20/04/07) 
