04/03/2010
AТИНА, Грција -- Комесарот за економски и монетарни прашања на ЕУ Оли Рен во средата (3-ти март) го поздрави третиот пакет мерки за справување со финансиската криза во Грција. Планот има за цел намалување на трошоците за дополнителни 2,4 милијарди евра и истовремено зголемување на приходите за истата сума. „Ова може да биде ... вистинска пресвртница во фискалната историја и економскиот развој на Грција“, рече Рен. ММФ ги опиша новите чекори како „многу стабилни“. 
Директорката на Одделот за надворешни односи на ММФ, Каролин Аткинсон, рече дека спроведувањето на пакетот ќе биде клучна фаза во целокупната обнова на Грција, која се очекува да потрае со години. Во исто време, таа додаде дека ММФ е подготвен да понуди техничка помош за спроведување на проектите. До средината на овој месец, Атина мора да й претстави привремен извештај за напредокот на Европската комисија. 
Додека меѓународните институции и пазари реагираат позитивно на новиот пакет мерки, синдикатите се лутат. АДЕДИ, синдикатот на цивилните службеници, планира демонстрации во центарот на Атина во четврток. Друг синдикат, ПАМЕ, повика на масовни протести почнувајќи од четврток вечер. Околу 300 членови на ПАМЕ ја зазедоа зградата на Министерството за финансии во средата. (Елефтеротипија, АФП - 04/03/10; AНА-МПА, АП, АФП - 03/03/10) 
