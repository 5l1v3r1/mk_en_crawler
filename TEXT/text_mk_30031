20/05/2011
TИРАНА, Албанија -- Централната изборна комисија (ЦИК) помина уште еден ден во четвртокот (19-ти мај) во пребројување на гласовите кои невнимателно биле ставени во погрешни кутии за време на локалните избори на 8-ми мај. Одлуката за нивно вклучување го промени водството во градоначалничката трка на Тирана, во корист на кандидатот на Демократската партија, Љуљзим Баша, пред актуелниот градоначалник Еди Рама, претседател на опозициската Социјалистичка партија (СП). Тоа предизвика протести предводени од СП во главниот град и на други места. 
Во четвртокот, опозициските поддржувачи се обидоа да го пробијат кордонот од стотици полицајци, вклучително и Специјалните сили, околу зградата на ЦИК. Полицијата на крајот поднесе обвиненија против 17 пратеници на СП и седум демонстранти, за попречување на официјалните претставници да си ги извршуваат задачите. Поддржувачите на СП, наводно, блокирале одреден број национални патишта во знак на протест поради, како што тие сметаат, манипулациите во пребројувањето на гласовите. (ВоА, Топ њус, Њус 24, Ора њус - 19/05/11)
