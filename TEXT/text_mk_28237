19/09/2010
ANKARA, Turkey -- Локалните обвинители започнаа истрага за поранешниот претседател Кенан Еврен и двајца генерали за нивната улога во државниот удар од 1980 година, објави весникот Милијет во петокот (17-ти септември). Овој потег уследи по поднесените петиции од неколку поединци и групи во кои повикуваат на судско гонење на Еврен и другите водачи на државниот удар. Истрагата стана возможна откако беше одобрен пакетот уставни измени на референдум претходно овој месец. Пакетот вклучува реформи кои му го одземаат имунитетот на Еврен и другите генерали. Околу 50 лица загинаа во ударот од 1980 година, а стотици илјадници беа уапсени или мачени во затворите. (Заман - 18/09/10; Tелеграф, Хуријет - 17/09/10)
