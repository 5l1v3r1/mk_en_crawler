23/06/2010
ВИЕНА, Австрија -- ОБСЕ во вторникот (22-ри јуни) ја повика Турција да ја укине својата блокада на популарната веб-страница за размена на видео-снимки Јутјуб и да ги почитува меѓународните стандарди за слободата на изразување. Повеќе од 5.000 веб-страници се блокирани во Турција од 2007 година, кога беше воведен законот за Интернет за да ја спречи детската порнографија и други штетни содржини. „Барам од турските власти да ги повлечат блокирачките одредби кои ги спречуваат граѓаните да бидат дел од денешното глобално информатичко општество“, се вели во изјавата на шефицата за слобода на медиумите на ОБСЕ Дуња Мијатовиќ. Турција најпрво го блокираше Јутјуб во 2008 година, наведувајќи ги како причина навредливите содржини за основачот на Турската република, Кемал Ататурк. (Ројтерс, АФП, ДПA - 22/06/10)
