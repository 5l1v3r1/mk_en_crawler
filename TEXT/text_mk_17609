27/07/2007
TИРАНА, Албанијa -- Во телефонскиот разговор од четвртокот (26-ти јули) американскиот државен секретар Кондолиза Рајс му честиташе на новиот албански претседател Бамир Топи на изборната победа. Таа го увери во американската поддршка за понатамошното консолидирање на демократските процеси и развој на Албанија. Топи й се заблагодари на Рајс за добрите желби и ја истакна важноста на американската поддршка за кандидатурата на Албанија за влез во НАТО.
Исто така во четвртокот, поради тековната енергетска криза, албанската влада ги намали работните часови во јавната администрација од 8 часот изутрина до 1 часот попладне. Мерката ќе стапи на сила в понеделник. (Шекули, Кохајоне, Шкип, Темa - 27/07/07; Toп-ченал, веб-страница на албанскиот претседател -26/07/07)
