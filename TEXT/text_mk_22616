09/04/2008
СОФИЈА, Бугарија -- Владејачката Бугарска социјалистичка партија (БСП) во вторникот (8-ми април) го поддржа својот критикуван член, министерот за внатрешни работи Румен Петков, откако тој поднесе извештај како што побара премиерот Сергеј Станишев за остварувањата на неговото министерство во текот на изминатите 18 години. Извештајот, на кој може да се базираат мерките за борба против корупцијата, беше побаран по големиот скандал со сомнителни договори помеѓу сомнителни бизнисмени и високи претставници на министерството, вклучително и Петков, што го потресе министерството. БСП вели дека отстранувањето на Петков од функцијата ќе ги спречи реформите на министерството. (Сега, 24 Часа, Дневник - 09/04/08; Нетинфо, БГНЕС - 08/04/08)
