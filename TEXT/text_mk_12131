15/12/2004
БРИСЕЛ, Белгија -- ЕУ во вторникот (14-ти декември) се согласи да потпише договор со земјите од Југоисточна Европа, Косово и Молдавија за формирање на консолидиран пазар на енергија во поголем дел од континетот. Договорот има за цел создавање на „енергетска заедница“ помеѓу 25-те земји-членки и Албанија, Босна и Херцеговина, Бугарија, Хрватска, Македонија, Молдавија, Романија, Србија и Црна Гора, Косово и Турција. Договорот, кој треба да биде потпишан следното лето, исто така, ќе обезбеди за оваа област и поевтин пат за енергетските извори од Средниот Исток и Каспискиот регион.
Во другите вести од вторникот, министрите за транспорт на ЕУ препорачаа Европската комисија да започне разговори со земјите од Западен Балкан во врска со Заедничката европска авијациска област. Во разговорите би биле вклучени Албанија, Босна и Херцеговина, Македонија, Србија и Црна Гора и Косово. (AП, ХИНА, ATA - 14/12/04)
