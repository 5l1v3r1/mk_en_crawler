11/12/2007
БУКУРЕШТ, Романија -- Премиерот Калин Попеску Таричеану во понеделникот (10-ти декември) ја прифати оставката на министерот за правда Тудор Чиуариу. Министерот ја објави својата намера да се повлече во неделата, поради наводите за корупција. Таричеану одби да спомене евентуални наследници, велејќи само дека има различни предлози и критериуми.
Исто така во понеделникот, претседателот Трајан Башеску потпиша декрет за назначување на Борбели Кароли за нов министер за комуникации и информатичка технологија на земјата. Кароли го замени Јилиу Винклер, кој неодамна поднесе оставка за да го заземе местото во Европскиот парламент. (Nine o'clock, Зиарул финансиар, Зиуа, Романија либера - 11/12/07; Ромпрес, Hotnews.ro, Meдиафакс, Ксинхуа, БИРН - 10/12/07)
