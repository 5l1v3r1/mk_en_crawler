18/09/2005
ВИЕНА, Австрија -- Косовски и српски официјални претставници во петокот (16-ти септември) во Виена имаа шестчасовен состанок, на кој беше разговарано, според изјавата на еден дипломат, околу некои практични детали. Српскиот министер за локална власт и администрација, Зоран Лончар, и неговиот косовски колега, Лутфи Хазири, ги предводеа двете делегации. Тие се фокусираа на прашањата поврзани со враќањето на бегалците во покраината, како и со реформите на локалната власт. Ова е втор ваков состанок на политичко ниво. Претходните состаноци беа на техничко ниво. 
Во другите вести, српскиот министер за култура, Драган Којадиновиќ, во саботата објави дека очекува да се состане со својата косовска колешка, Астрит Хараќиа, на 23-ти септември во Белград. Којадиновиќ, сепак, истакна дека косовската страна во минатото двапати ги откажала ваквите состаноци. (Танјуг - 17/09/05; ББС, АП - 16/09/05)
