13/12/2005
БРИСЕЛ, Белгија -- Францускиот министер за надворешни работи, Филипе Дуст-Блази, во понеделникот (12-ти декември) на состанокот со своите колеги од ЕУ рече дека Унијата мора повторно да ги разгледа плановите за понатамошно проширување, имајќи го предвид актуелниот ќор-сокак во врска со нејзиниот буџет за периодот 2007-2013 година. Беше одлучено за кандидатурата на Македонија да се разговара на самитот на водачите на ЕУ в четврток и петок. Франција беше за одложување на формалното признавање на Скопје како кандидат за шест месеци и предложи пред тоа да се одржи дебата на ниво на Унијата во врска со понатамошното проширување. (Ројтерс, АФП, АП, FT.com, ББС Њус, Макфакс, Телма ТВ, Пиплс дејли - 12/12/05)
