14/10/2005
ХАГ, Холандија -- Обвинителите на Трибуналот на ОН за воени злосторства во Хаг ќе поднесат жалба на судската одлука да му се дозволи на Рамуш Харадинај, поранешен косовски премиер, повторно да учествува во политиката. Портпаролката на обвинителството, Флоренс Хартман, рече дека одлуката е без преседан и побара нејзино повлекување. Судијата кој претседава со судењето, Кармел Агиус, го искажа истиот став, велејќи дека неговите колеги испратиле погрешна порака до другите политичари кои ги очекуваат своите судски процеси во Хаг. Со одлуката од средата Трибуналот му даде на УНМИК овластување да одлучува за политичката активност на Харадинај за секој конкретен случај пооделно. Харадинај му се предаде на Хашкиот трибунал неколку месеци пред да биде ослободен, но тој беше условно ослободен во очекување на судскиот процес. (Б92, Танјуг, Бета, РТС, Ројтерс - 13/10/05)
