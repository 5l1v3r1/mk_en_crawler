24/02/2005
ЛОНДОН, Велика Британија -- Комисијата за надворешни работи на Парламентот препорача Велика Британија и нејзините партнери во ЕУ да работат на признавање на уставното име на Македонија - „Република Македонија“, охрабрувајќи ја, истовремено, Грција да го стори истото, како што се вели во извештаите на медиумите во средата (23-ти февруари). Цитирајќи го својот последен извештај за Западен Балкан, комисијата истакна дека три од петте постојани членки на Советот за безбедност на ОН -- Кина, Русија и САД -- веќе го признале името на државата.
Во другите вести, претседателот на Демократската унија за интеграција, Али Ахмети, во вторникот ја посети Албанија, на разговори во врска со билатералната и регионалната соработка. Почнувајќи од четврток, Тирана ќе биде домаќин на тридневниот состанок на земјите од Јадранската повелба -- Албанија, Хрватска и Македонија. Нивните власти работат заеднички на остварувањето на евро-атланската интеграција. (Албански вести, Макфакс - 24/02/05; Веб-страница на ББС на македонски јазик, Макфакс, А1 ТВ - 23/02/05)
