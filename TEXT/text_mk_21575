28/07/2008
САЛЗБУРГ, Австрија -- Српскиот премиер Мирко Цветковиќ во неделата (27-ми јули) рече дека властите во Белград имаат политичка волја да го фатат поранешниот армиски командант на босанските Срби, Ратко Младиќ, но немаат информации за тоа каде се наоѓа тој во моментов. „Апсењето на генерал Ратко Младиќ ... е само техничко прашање, а апсењето на Радован Караџиќ докажува дека е тоа точно“, рече Цветковиќ на конференцијата на владините водачи од Југоисточна Европа во Салцбург. На конференцијата во Салцбург учествуваа водачи од Балканот, кои разговараа за регионалните прашања, вклучително и климатските промени, енергетската политика, регионалниот транспорт и инфраструктурата. (Бета, Макфакс, АФП, Фена, Дневни аваз, РТС, ДПА - 27/07/08)
