23/09/2004
ЗАГРЕБ, Хрватска -- Хрватска ќе биде домаќин на конференцијата во текот на следниот викенд за иднината на Југоисточна Европа и за изгледите за интеграција во ЕУ, објавија организаторите во средата (22-ри септември). Учесниците ќе разговараат за прашања како што се: враќањето на разбирањето и довербата во регионот, предизвиците и можностите за интеграција во ЕУ, како и регионалниот културен идентитет. Конференцијата ќе започне в сабота и на неа ќе присуствуваат претседателите на Хрватска, Србија и Црна Гора и Босна и Херцеговина, како и официјални претставници на ОБСЕ. (ХИНА, ХРТ - 22/09/04)
