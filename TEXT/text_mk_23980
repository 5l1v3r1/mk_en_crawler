19/07/2009
БЕЛГРАД, Србија -- Хашкиот трибунал за воени злосторства (МКТЈ) е подготвен да соработува со српските судови во врска со судските процеси за воени злосторства, рече во петокот (17-ти јули) претседателот на МКТЈ, Патрик Робинсон, на крајот од дводневната посета на Белград. Тој рече дека МКТЈ сериозно ќе го разгледа предлогот со кој се предвидува српските граѓани осудени од Хаг да ги одлежуваат своите казни во Србија. Робинсон рече дека главна пречка за одобрување на едно ваквото барање е фактот што статутот на Трибуналот не дозволува осудените да ги одлежуваат своите казни во некоја поранешна југословенска држава. Тој, сепак, додаде дека оваа одредба може да се ревидира.
Во другите вести, Белград поднесе официјално барање до италијанските власти за екстрадиција на Мухарем Гази, етнички Албанец обвинет во Србија за воени злосторства извршени во Косово во 1999 година, изјави во саботата министерката за правда, Снежана Маловиќ. Министерката рече дека очекува Италија да го предаде Гази, за да може да биде суден во Србија. Гази, поранешен припадник на Ослободителната војска на Косово (ОВК), наводно, учествувал во напад на куќа во Косово во кој бил убиен сопственикот на куќата, додека другите членови на семејството биле повредени. (Tанјуг, Б92, АП - 18/07/09; Глас Србије, Б92, АКИ, АП - 17/07/09)
