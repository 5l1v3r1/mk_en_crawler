18/01/2011
СКОПЈЕ, Македонија -- Премиерот Никола Груевски вели дека во моментов нема планови за реконструкција на владата, но не ја исклучува можноста за истата во иднина. Во интервју за новинската агенција МИА објавено во понеделникот (17-ти јануари), тој рече: „Ваквата опција може да се разгледа само за забрзување на владините реформи и проширување на обемот на нашите активности“. Коментирајќи за повикот на опозициската СДСМ за предвремени избори, Груевски рече дека неговата партија ќе победи повторно ако се одржат предвремени избори. Тој, сепак, истакна дека изборите не се неопходни. „Се фокусираме на проектите и реформите, кои им беа ветени на граѓаните. Подготвени сме и решени да ги исполниме овие ветувања“, додаде тој. (МИА, Сител, Нетпрес - 17/01/11)
