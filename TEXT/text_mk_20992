04/10/2007
БЕЛГРАД, Србија -- Белград е подготвен да му даде на Косово 95 отсто од своите надлежности, но не и оние поврзани со територијалниот интегритет и суверенитет на Србија, изјави во вторникот (2-ри октомври) српскиот министер за надворешни работи, Вук Јеремиќ, за белградското радио Б92. Тој рече дека понудата ќе биде на врвот од агендата за време на следната рунда директни разговори во Брисел помеѓу Белград и Приштина.
Во средата Јеремиќ ја отвори дводневната меѓународна конференција во Белград за земјите кои се соочуваат со проблемот на распрскувачките бомби. Тој рече дека Србија е директна жртва на оваа муниција и дека размислува за унилатерален мораториум за нивната употреба. (Б92, Maкфакс, РТС, веб-страница на српската влада, Танјуг, РТС - 03/10/07)
