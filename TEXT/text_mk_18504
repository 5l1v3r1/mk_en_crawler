09/04/2007
ЉУБЉАНА, Словенија -- Специјалниот претставник на ОН, Марти Ахтисари, потврди дека нема алтернатива за надгледуваната независност на Косово, во интервјуто за словенечкиот весник „Дело“ објавено на крајот од минатата недела. Ахтисари вели дека Косово не може да остане дел од Србија бидејќи косовските Албанци, кои сочинуваат 90 отсто од населението, не сакаат да останат во Србија. Тој додаде дека еден ден Србија ќе го измени својот став, ако сака да влезе во ЕУ. Не сакајќи да коментира за тоа дали Советот за безбедност на ОН ќе усвои нова резолуција за Косово, тој посочи дека тоа може да се случи во јуни, кога САД ќе претседаваат со Советот. 
Во Вашингтон оваа недела, сенатот се очекува да разговара за нацрт-резолуцијата со поддршка на независноста на Косово. Во документот, кој го поднесоа четворица влијателни сенатори, Џо Биден, Џо Либерман, Џон Меккеин и Гордон Смит, се искажува поддршка за предлогот на Ахтисари како единствено можно решение за сегашната ситуација. Белградските власти, наводно, планираат да лобираат против резолуцијата. (Вечерњи ново - 08/04/07; Blic, Glas javnosti - 07/04/07)
