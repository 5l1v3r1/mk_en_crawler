10/03/2009
БЕЛГРАД, Србија -- Полицијата во понеделникот (9-ти март) уапси 35 лица -- вклучително и 19 колеги полицајци -- осомничени за измама, проневера и злоупотреба на службената должност, објави анонимен официјален претставник на Министерството за внатрешни работи. Според изворот, осомничените ќе бидат сослушани за шверцување нафта, алкохол и други акцизни стоки преку косовската граница. Тие, наводно, извршиле и кривични дела перење пари, даночно затајување и мито. Операцијата, спроведена на почетокот на март во југозападните градови Раска, Нови Пазар и Краљево, следеше по ветувањето на претседателот Борис Тадиќ минатата недела за борба против организираниот криминал и корупцијата. Ако бидат осудени, осомничените се соочуваат со по 15 години затвор. (Ројтерс, Б92 - 09/03/09)
