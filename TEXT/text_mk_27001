04/09/2009
НИКОЗИЈА, Кипар -- Властите на кипарските Грци во четвртокот (3-ти септември) објавија дека очекуваат разговорите за повторно обединување на поделениот остров да почнат следната недела. Тие ги одложија разговорите закажани за оваа недела откако повеќе од 500 аџии беа принудени да се откажат од планираната посета за време на верскиот празник во село во турскиот дел од островот. „Случаите како овој ги вжештуваат емоциите и преговарачката клима, па затоа ние одлучивме дека следните неколку денови не се најдобар момент за состанок“, рече владиниот портпарол Стефанос Стефану. Разговорите ќе продолжат на 10-ти септември, додаде тој. (УПИ, ДПА, новинска агенција Анадолу, БТА - 03/09/09)
