19/03/2007
АТИНА, Грција -- Владата изминатиот викенд објави дека Грција го презела ротирачкото едногодишно претседателство со Евро-медитеранското парламентарно собрание од Тунис. Претседателката на грчкиот парламент, Ана Бенаки, рече дека приоритет ќе биде подобрувањето на ситуацијата на социјално ранливите групи, младите и жените. Собранието беше формирано во 2003 година, во рамките на Евромедитеранското партнерство (Барселонскиот процес). (Нафтемпорики - 19/03/07; AНA-MПA - 18/03/07)
