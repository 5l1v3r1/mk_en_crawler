06/01/2010
ПОДГОРИЦА, Црна Гора -- Рударите од рудникот за боксит во близина на Никшиќ во вторникот (5-ти јануари) го завршија својот осумдневен штрајк откако добија писмени гаранции од премиерот Мило Ѓукановиќ дека нивните барања ќе бидат исполнети. Штрајкувачите инсистираат на исплата на заостанатите плати, гаранции дека ќе се почитуваат нивните колективни договори за работни односи, како и гаранции дека производството во рудникот ќе продолжи. Претходно истиот ден, Ѓукановиќ го повика Централноевропското претпријатие за алуминиум -- кое го поседува рудникот -- да „ја преземе одговорноста за ситуацијата“. Тој за подгоричкиот весник Побједа изјави: „Неверојатно е дека повеќето претставници на мнозинскиот сопственик, освен извршниот директор, не помислиле дека е соодветно да ги прекинат своите одмори додека работниците штрајкуваа со денови во рудникот“. (РТЦГ, Кафемонтенегро, Танјуг, Мина, Б92, Бета - 05/01/10)
