14/02/2005
СОФИЈА, Бугарија -- Владата планира оваа година да ја намали невработеноста на младите за 20 отсто, ставајќи го ова прашање во фокусот на својата национална програма против невработеноста, изјави во петокот (11-ти февруари) министерката за социјални работи, Христина Христова. Таа додаде дека според планот скоро 24.000 невработени Бугари на возраст до 29 години ќе бидат вработени до крајот на оваа година. 
Во другите вести, ирскиот премиер Берти Ахерн во петокот ја посети Софија и вети дека ќе отвори амбасада таму до крајот на оваа година. Тој, исто така, ја потврди силната поддршка на Ирска за членството на Бугарија во ЕУ. (Сега - 12/02/05; Веб-страница на бугарската Влада, бТВ - 11/02/05)
