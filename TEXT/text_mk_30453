17/03/2011
АНКАРА, Турција -- Полицијата уапси 20 лица во синхронизираните рации на 40 адреси во истрагата за пукањето на популарниот пејач Ибрахим Татлисес, објавија локалните медиуми во четвртокот (17-ти март). Татлисес беше застрелан во главата во неделата од неидентификувани вооружени напаѓачи во Истанбул. Во средата тој покажа јасни знаци на заздравување. Лекарите во болницата Ачибадем Маслак рекоа дека неговите шанси за преживување се многу подобрени во однос на тоа кога беше првпат примен. Обожавателите на пејачот се собраа околу објектот. (Хуријет, ДХА - 17/03/11)
