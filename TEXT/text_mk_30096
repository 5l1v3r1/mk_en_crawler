21/01/2011
ВИЕНА, Австрија -- Регионалниот суд во градот Линц ја отфрли жалбата на поранешниот хрватски премиер Иво Санадер против неговото притворање, објави обвинителството во четвртокот (20-ти јануари). Судот сé уште смета дека постои ризик да побегне. Тоа значи дека Санадер ќе остане во притвор во Салзбург до неговото следно сослушување, на 18-ти март. Тој беше уапсен на 10-ти декември во Австрија врз основа на меѓународната потерница што ја издаде Хрватска, каде што се води истрага против него, за можни кривични дела и злоупотреба на службената должност. (ХРТ, Хина, АП, ДПА - 20/01/11)
