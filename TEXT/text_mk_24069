17/06/2009
СОФИЈА, Бугарија -- Во вторникот (16-ти јуни) судот во градот Ќустендил ги ослободи наводните мафијашки „босови“ Пламен Галев и Ангел Христов, познати како браќа Галеви. Тие беа во притвор по обвиненијата за организиран криминал, уцена, напад, малтретирање и рекетирање. Двајцата беа ослободени откако централното изборно биро им дозволи да се кандидираат на следните парламентарни избори на 5-ти јули. Според одредбите на изборната легислатива, лица што сé уште не се осудени можат да се кандидираат на парламентарни избори и имаат имунитет за време на кампањата. Двајцата ќе бидат кандидати на изборни единици од по еден член -- Галев во Ќустендил и Христов во Перник.
Во другите вести, околу 2.000 државни службеници одржаа митинг во вторникот во центарот на Софија, барајќи повисоки плати и протестирајќи против планираното замрзнување на платите во буџетскиот сектор поради економската криза. Работници во индустријата и во челичарниците, рудари, фармери, наставници, лекари и студенти учествуваа во протестите пред зградата на владата. (Дневник, Стандард - 17/06/09, Софиска новинска агенција, БНР, Медиапул, Дарик, бТВ, Нова ТВ, Фокус, Софија ечо, Ројтерс, АП, АФП - 16/06/09)
