18/12/2008
ЉУБЉАНА, Словенија -- Премиерот Борут Пахор во средата (17-ти декември) објави дека Словенија ќе го искористи своето право на вето за да ги блокира понатамошните разговори за пристап на Хрватска со ЕУ, поради долготрајниот спор помеѓу Љубљана и Загреб во врска со поморската граница во Пиранскиот Залив. В петок Хрватска и ЕУ се очекува да објават дека пет од предпристапните поглавја на преговорите на земјата се затвораат, а десет нови се отвораат, ако се согласат сите членки.
На прес-конференцијата во средата, хрватскиот премиер Иво Санадер рече дека блокирањето на десетте поглавја од преговорите претставува потег без преседан. „Не сум голем оптимист, но очекувам Словенија да ја преиспита својата одлука“, рече Санадер. (AФП, ДПА, Вечерњи лист - 17/12/08)
