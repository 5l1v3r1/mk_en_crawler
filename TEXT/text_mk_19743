23/08/2007
ПРИШТИНА, Косово, Србија -- УНМИК нареди независна истрага за бегството на седум опасни затвореници од косовскиот затвор Дубрава, објавија официјалните претставници во средата (22-ри август). Помеѓу бегалците е и еден Саудиец, кој се бара за убиство и тероризам во Македонија, како и еден водач на Ослободителната народна армија, терористичка група која се обвинува за неколку бомбашки напади во Косово и во Македонија. Петмина затворски чувари се обвинети за соучество. Четворица други чувари беа вовлечени. 
Косовската полиција посочи дека осудениците е можно да избегале од Косово и е можно да се кријат во соседна Македонија или Албанија. Во средата македонското Министерство за внатрешни работи објави дека нема такви информации. (Вечер, Дневник - 23/08/07; Tанјуг, Ројтерс, Б92, А1, дпа, АФП - 22/08/07) 
