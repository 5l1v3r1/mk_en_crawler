15/01/2010
TИРАНА, Албанија -- Наскоро ќе биде формирана комисија од 12 министри која ќе го координира следниот попис во Албанија, објави во четвртокот (14-ти јануари) државниот министер Генц Поло. Тој објасни дека пребројувањето ќе го вклучи и етничкиот и верскиот состав во обид да се стави крај на несовпаѓањата во овие цифри. Експертите и академиците го критикуваа овој аспект на пописот, тврдејќи дека ќе им овозможи на многу Албанци да примат грчко државјанство и да користат повисоки пензии што Грција им ги плаќа на своите малцинства. Атина вели дека во Албанија живеат околу 150.000 претставници на грчкото малцинство, додека властите велат дека точната бројка изнесува околу 30.000. (Газета старт, Газета шкиптаре, Шкип, Телеграфи - 15/01/10)
