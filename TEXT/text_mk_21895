20/05/2008
ПРИШТИНА, Косово -- Во понеделникот (19-ти мај) премиерот Хашим Тачи повторно нагласи дека власта на институциите на Косово ќе се прошири низ целата територија после 15-ти јуни, кога на сила тспува уставот. „После 15-ти јуни институциите ќе работат на целата територија на Косово со целосна државна власт што произлегува од уставот“, рече Тачи на состанокот на кабинетот. Тој додаде дека и покрај тоа што владата ќе биде единствената која ќе донесува одлуки, локалните власти ќе бараат совети од меѓународното и НАТО присуство.
Исто така на состанокот, Тачи истакна дека нема да биде толерирана било каква пристрастност во Агенцијата за разузнавање, која треба да формирана наскоро. „Оваа агенција треба да работи за доброто на земјата и нејзините граѓани и во никој случај пристрастно или под политичко влијание“, рече тој, повикувајќи на брзо одобрување на законите за формирање на оваа агенција. (Зери, Коха Диторе - 20/05/08; РТК -- 19/05/08)
