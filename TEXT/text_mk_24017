17/05/2009
ХАГ, Холандија -- Обвинителството на Хашкиот трибунал за воени злосторства (МКТЈ) побара доживотна затворска казна за српските роднини Милан и Средоје Лукиќ, објави во петокот (15-ти мај) МКТЈ. Тие се обвинети за тортура, тероризирање и убиство на околу 150 луѓе во нападите против несрпските цивили во областа на Вишеград меѓу 1992 и 1994 година, за време на конфликтот во Босна и Херцеговина во периодот 1992-1995 година. Милан Лукиќ беше уапсен во Аргентина во август 2005 година, а Средоје се предаде во септември 2005 година. (AФП, Бета, Б92 - 15/05/09)
