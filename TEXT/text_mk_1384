28/10/2009
 Бугарскиот филм „Источни игри“, во режија на Камен Калев, освои гран при на Меѓународниот филмски фестивал во Токио. Калев, исто така, ја доби и наградата за најдобар режисер. Дваесет и второто издание на фестивалот се одржа од 17-ти октомври до недела (25-ти октомври). Петнаесет филмови се натпреваруваа за Гран прито Сакура.
*** 
 Грција е почесен гостин на овогодинешното 54-то издание на Меѓународниот саем на книгата во Белград, кој беше отворен во понеделникот (26-ти октомври). На саемот, кој завршува на 1-ви ноември, ќе учествуваат повеќе од 40 издавачи и 12 автори, чии книги беа објавени на српски јазик и добија специјални награди во Србија оваа година. Србија ќе биде почесен гостин на деветтиот Меѓународен саем на книгата во Солун во 2012 година.
*** 
Меѓународниот фестивал на краткометражен филм, Фјучр шортс, се одржа во Софија од четвртокот (22-ри октомври) до средата. Програмата вклучува девет филмови групирани под името „Удари од горе“.
*** 
 Босна и Херцеговинa ќе ја одбележи 100-тата годишнина од раѓањето на истакнатиот писател Меша Селимовиќ, со серија настани следната година. Академијата за науки и уметности планира да одржи меѓународна конференција за неговата работа на крајот од април. Музејот за литература и театар ќе организира изложба посветена на животот и делото на Селимовиќ.
*** 
 Maкедонскиот премиер Никола Груевски во четвртокот (22-ри октомври) се состана со членовите на рок-групата Зи-Зи Топ, пред нивниот концерт во салата „Борис Трајковски“ во Скопје. Групата настапи во македонскиот главен град, во рамките на својата светска турнеја. Тие, исто така, одржаа концерт и во <b>Белград</b> и <b>Софија</b>. 
*** 
Светската фудбалска федерација, ФИФА, ѝ одреди казна од 15.000 евра на албанската фудбалска федерација поради „лошата организација на условите по натпреварот“ на стадионот, по натпреварот на 9-ти септември меѓу Aлбанијa и Данска. Судиите и тимот-гостин мораа да се тушираат со ладна вода по натпреварот, бидејќи не им беше ставена на располагање топла вода. 
*** 
 Косовската борачка Мајлинда Келменди освои злато на Светскиот шампионат во џудо за јуниори, кој се одржа од четвртокот (22-ри октомври) до неделата во Париз. Таа го освои првото место во категоријата од 52 килограми, но беше претставена под знамето на Меѓународната џудо федерација. 
*** 
 Tурскиот културен проект „Културни мравки“ -- со цел запознавање на учениците на возраст меѓу 11 и 13 години со културата и историјата на Истанбул -- во саботата (24-ти октомври) ја доби престижната награда на ЕУ Наша Европа, за културно наследство. Проектот беше лансиран во 2002 година од страна на истанбулската фондација Културна свест.
 (Разни извори – 21/10/09-28/10/09)  
