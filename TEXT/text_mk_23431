26/06/2009
СКОПЈЕ, Македонија -- Словачкиот министер за надворешни работи, Мирослав Лајчак, во четвртокот (25-ти јуни) ги повика Македонија и Грција да го решат својот долготраен спор околу името. На состанокот во Скопје тој го увери својот македонски колега, Антонио Милошоски, во словачката поддршка за кандидатурите на земјата за влез во ЕУ и НАТО. Лајчак рече дека Братислава е подготвена да го сподели своето искуство за процесот на европска и евроатланска интеграција. Двајцата министри, исто така, потпишаа договор за заштита на странските инвестиции. За време на својата посета, Лајчак се состана со премиерот Никола Груевски и претседателот Ѓорге Иванов и присуствуваше на отворањето на Словачката амбасада во Скопје. (Утрински весник - 26/06/09; Maкфакс, МИА, А1, МРТ, Нетпрес - 25/06/09)
