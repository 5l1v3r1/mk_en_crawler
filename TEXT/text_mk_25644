21/08/2009
ЗАГРЕБ, Хрватска -- Водачите на трите најголеми опозициски партии -- Социјалдемократската партија, Хрватската народна партија и Истарското демократско собрание -- се состанаа во четвртокот (20-ти август) на дискусии околу различни економски програми. Сите три партии се противат на неодамна воведениот солидарен данок и ќе работат на негово укинување. Тие ќе претстават даночни иницијативи за охрабрување на економскиот развој. Еден од специфичните потези споменат по состанокот беше построга контрола на процедурите на јавни набавки. Опозициските водачи, исто така, повикаа на подобро искористување на државниот имот (Вјесник - 21/08/09; ХРТ, Пословни дневник - 20/08/09)
