17/09/2007
БАЊА ЛУКА, Босна и Херцеговина (БиХ) -- Соња Караџиќ, ќерката на воениот водач на босанските Срби, Радован Караџиќ, во неделата (16-ти септември) за бањалучката Алтернатива ТВ (АТВ) изјави дека нема идеја како нејзиниот брат Саша ќе се врати во БиХ откако беше протеран од Србија. Саша беше притворен за време на проверката на документите за лична идентификација во Србија во петокот. Полицијата откри дека тој користел лажни документи во кои се идентификувал како српски државјанин и му даде рок од три дена да ја напушти земјата. 
Соња за АТВ изјави дека нејзиниот брат нема босански пасош бидејќи престојувал во Србија со личната карта што ја користел во изминатите осум години. Верувајќи дека е државјанин на Србија, тој никогаш не аплицирал за босанско државјанство, објасни Соња. Нивниот татко е бегалец повеќе од една деценија. (АТВ, Бета, Б92 - 16/09/07)
