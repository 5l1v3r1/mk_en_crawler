18/08/2010
ПРИШТИНА, Косово -- Институциите и дипломатските мисии во Приштина, наводно, биле „вознемирени“ во вторникот (17-ти август) откако во јавноста се појавил документ кој повикува на независност на северно Косово, каде што живее претежно српско население. Т.н. „декларација за независност“ за „Сојузот на општините на автономната покраина Косово“ не била потпишана, ниту биле идентификувани нејзините автори. Според извештаите на локалните медиуми, српските паралелни институции можеби ја иницирале истата. Министерот за внатрешни работи, Бајрам Реџепи, ја отфрли како провокација на „очајни луѓе“. Српскиот министер за Косово, Горан Богдановиќ, во вторникот рече дека Белград не ја поддржува т.н. декларација, додавајќи дека истата може само да ја влоши безбедносната ситуација во Косово. (Коха Диторе, Експрес, Зери - 18/08/10; Tанјуг - 17/08/10)
