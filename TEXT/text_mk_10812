06/10/2004
ТИРАНА, Албанија -- Владејачката Социјалистичка партија (СП) во вторникот (5-ти октомври) ги покани помалите партии во владејачката коалиција да се приклучат во комисијата за изборните реформи. Досега во расправата беа вклучени само двете главни партии - СП и опозициската Демократска партија - како членови на двопартиската комисија. Експертската комисија се најде во пат позиција во својата работа поради политички препирања. 
Во меѓувреме, во средата, чешкиот дипломат Павел Вачек стана нов шеф на Присуството на ОБСЕ во Албанија. Тој доаѓа на местото на Осмо Липонен, чиј мандат заврши неодамна. (Aлбански дневни вести - 06/10/04; ATA - 05/10/04) 
