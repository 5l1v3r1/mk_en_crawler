08/09/2004
БУКУРЕШТ, Романија -- Пратеничкиот дом во вторникот (7-ми септември) ги усвои новите закони за избор на членовите на двата дома на Парламентот. Опозициската Национал-либерална партија и Демократската партија не ги поддржаа изменетите закони, одбивајќи ја одредбата со која на претседателот му се дозволува да се кандидира на партиската листа за пратеници, пред завршувањето на неговиот мандат. Партијата соопшти дека ќе го покрене прашањето пред Уставниот суд, ако претседателот Јон Илиеску ги потпише новите закони. 
Во другите вести од вторникот, УНИЦЕФ и ЕУ побараа од романската Влада да ги усвои мерките против дискриминацијата во училиштата. УНИЦЕФ се жали дека само 60 отсто од децата заболени од СИДА го завршуваат своето образование, поради предрасудите на наставниците и родителите на нивните соученици. (Медиафакс, АФП - 07/09/04) 
