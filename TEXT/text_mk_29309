04/08/2010
ЊУЈОРК, Соединети Држави/АНКАРА, Турција -- Советот за безбедност на ОН во средата (4-ти август) го поздрави формирањето комисија на ОН за испитување на израелскиот напад врз турската хуманитарна флотила за Газа, при кој загинаа девет лица на 31-ви мај. Комисијата ќе биде предводена од поранешниот новозеландски премиер Џефри Палмер. Заменик-претседател ќе биде претседателот на Колумбија во заминување, Алваро Урибе. Останати членови на комисијата ќе бидат еден Турчин и еден Израелец. Комисијата треба да почне со работа следната недела и да го предаде својот прв извештај до средината на септември.
Во меѓувреме, висок турски претставник во вторникот рече дека Министерството за надворешни работи го повикало израелскиот амбасадор во Анкара, Габи Леви, за да протестира поради неодамнешните коментари на израелскиот министер за одбрана, Ехуд Барак, во врска со турските врски со Иран. Коментарите на Барак се однесуваат на новиот шеф на разузнавањето Хакар Флдан, кого тој го нарече „поддржувач на Иран“. (Ксинхуа, РИА Новости, Хуријет - 04/08/10; AП, АФП - 03/08/10)
