17/09/2012
Енди Дабилис за Southeast European Times во Атина -- 17.09.12
И покрај тоа што Грција поминува низ катастрофална економска криза, повеќето граѓани не се доволно очајни да ја прифатат реториката на омраза и ударот врз имигрантите на неонацистичката партија Златна зора.
„Тие имаат лоша историја и насилството предизвикува насилство“, изјави за SETimes 35-годишниот жител на Атина Ставрос Петропулос. „Луѓето се во очај, но Златна зора е тренд и ќе заврши“.
Оваа екстремистичка група, која се сфаќаше сериозно пред три години кога освои само 0,29 отсто на изборите, оваа година освои 6,97 отсто за да добие 18 парламентарни места на анти-имигрантската платформа и сега има поддршка од 10 до 12 отсто од гласачите, покажуваат анкетите.
Но, нејзините лидери се сè, освен парламентарци по преземањето на нивните пратенички места. Неколку од нејзините пратеници учествуваа во еден упад на партијата, кршејќи ги тезгите на имигрантите на еден локален саем, предизвикувајќи повици до властите да го повлечат нивниот политички имунитет.
Неонацистичката партија има екстремистичката идеологија. Тие ветија дека ќе ја исчистат земјата од илегалните имигранти и ќе постават нагазни мини на границата со цел тие да не можат веќе да влегуваат. Тие поставија флаери со омразни зборови околу геј областа во Атина. Тие рекоа дека лицата со хендикеп се непожелни. Тие дури се заканија дека ќе ги пуштат „хулиганите“ врз Грција.
Основана во почетокот на 1980-тите од страна на поддржувачите на бруталната воена хунта која раководеше со Грција од 1967-та до 1974-та и ги мачеше противниците, членовите на партијата Златна зора носат црни маици со меандер, стар симбол што потсетува на свастиката. Таа раздава храна и предлага основање на банки на крв само за Грците, потсетувајќи на ариевските пораки на супериорност во нацистичка Германија.
Лидерот на Златна зора Николаос Микалолиакос, кој двапати беше затворен и исфрлен од војска, држи бомбастични говори против оние кои ги смета за непријатели, вклучувајќи го парламентот, и предизвика критики за незадоволство и распуштање, како и предлози дека партијата треба да се забрани. Тој одбива да разговара со SETimes и покрај постојаните барања за интервјуа.
Со речиси 2 милиони луѓе без работа и политичарите и богатата елита во земјата во затегнати односи, Златна зора се поврза себе си со работничката класа и сиромашните и го употреби стравот од илегалните имигранти кои влегуваат во земјата, кого тие го обвинуваат за порастот на криминалот.
Сепак, водачот на ПАСОК, Евангелос Венизелос, изјави дека презирот за Златна зора е широко распространет меѓу главните партии. „Парламентот не може да стане место за оние кои се носталгични за фашизмот и нацизмот“, рече тој.
Јоргос Цогопулос, научен соработник во Грчката фондација за европска и надворешна политика во Атина, изјави дека популарноста на партијата не треба да биде изненадување.
„Нејзиниот подем е нормална појава во време на криза“, изјави тој за SETimes. „Кога луѓето страдаат, тие имаат тенденција да ја поддржат реториката на екстремните партии“.
45-годишниот Јоргос Цаликис, вработен во сендвичара за брза храна во едно маало во Атина рече дека на многу Грци кои ја поддржуваат Златна Зора не им допаѓа она што таа го застапува, но се откажале од водачите на земјата. „Тоа е поради очајот што луѓето го чувствуваат и не им веруваат на политичарите“. рече тој.
Премиерот Антонис Самарас, контролирајќи една несигурна коалиција со неговите ривали, социјалистите од ПАСОК и малата Демократска левица, беше принуден да се сврти кон десницата, наредувајќи апсење и затворање на илегалните имигранти низ целата земја .
„Многу Грци се од различни причини разочарани од воспоставениот политички систем и тие го изразуваат ова разочарување, или лутина со гласање за Златна зора, која се појавува како движење против системот“, рече Клапсис.
Алекс Афуксенидис, социолог во атинскиот Национален центар за социјални истражувања, за SETimes изјави дека „Златна зора успеа да зближи голем број на луѓе кои постоеле во утврдениот политички спектар. Во Грција отсекогаш имало многу, многу луѓе со вакви ставови, екстремно десничарски, расистички и многу конзервативни“.
„Не ми се допаѓаат, но тие се единствената партија која прави нешто“, изјави за SETimes 18-годишниот Јота Лазару.
Александрос Сакелариу, социолог и истражувач на Универзитетот Пантеон во Атина, за SETimes изјави дека тој е загрижен дека младите Грци особено се неупатени за нацистичката окупација на Грција и злосторствата. „Ова значи дека почвата е плодна за Златна зора“, рече тој, додавајќи дека тој мисли дека партијата е опасна.
„Тие ги напаѓаат имигрантите и други социјални или религиозни групи и хомосексуалците и муслиманите, заканувајќи им се дека тие се следните. Златна Зора нема никакво легитимно место во владата, но има легитимно место во политичката арена од моментот откако е легитимна политичка партија“, рече тој.
