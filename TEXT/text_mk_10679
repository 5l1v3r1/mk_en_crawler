11/10/2004
БЕЛГРАД, Србија и Црна Гора -- Шефот за безбедност на ЕУ, Хавиер Солана, во петокот (8-ми октомври) изјави дека условите што ги изложи српскиот претседател Борис Тадиќ во врска со учеството на косовските Срби на парламентарните избори на 23-ти октомври се сосема „реални“. Во интервјуто за Б92 Солана рече дека овие услови се остварливи во рок од три месеци -- крајниот рок што го наведе Тадиќ минатата недела во своето јавно обраќање -- но, истите требало да бидат реализирани уште одамна. Клучниот услов е формирање на тела на локалната власт со кои ќе раководат Срби во сите области во Косово населени со Срби. Солана додаде дека српското учество на изборите ќе биде најдобра опција за Косово, Србија и ЕУ.
Во неделата, Тадиќ го бранеше својот повик за учество, велејќи дека тоа не е спротивно ниту на ставот на премиерот Воислав Коштуница, ниту на планот на српската Влада за Косово и дека, всушност, ќе придонесе за реализација на тој план. (Tанјуг, Б92 - 08/10/04)
