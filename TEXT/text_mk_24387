10/04/2009
НИКОЗИЈА, Кипар -- Премиерот на самопрогласената Турска Република Северен Кипар (ТРСК), Ферди Сојер, поднесе барање до главниот обвинител во земјата, барајќи истрага за наводната врска помеѓу политичари на кипарските Турци и турскиот контроверзен случај на Ергенекон, објавија медиумите во четвртокот (9-ти април). Сојер тврди дека обвинителите треба да испитаат дали водачот на десничарската опозициска Партија за национално единство (УБП), Дервиш Ероглу, и поранешниот водач на кипарските Турци, Рауф Денкташ, биле вклучени во сомнителната секуларистичка група која наводно планирала да ја падне владата во Турција. Денкташ вели дека не ги сфаќа сериозно обвинувањата и посочува дека неговите политички противници се обидуваат да постигнат поени пред парламентарните избори на 19-ти април во ТРСК. Ероглу го отфрли потегот на Сојер како „грда политичка игра“ и тврди дека УБП не учествувал во никакво илегално дејство. Последните анкети ја ставаат УБП во водство, пред владејачката Републиканска турска партија. (Новинска агенција Анадолу, Хуријет, Заман, Фамагуста газете, Сајпрус мејл - 09/04/09)
