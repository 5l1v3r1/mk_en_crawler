29/12/2005
СКОПЈЕ, Македонија -- Антикорупциската комисија на земјата заклучи дека сé уште не постои ефикасен систем за спречување или борба против корупцијата. Во својот годишен извештај, објавен во средата (28-ми декември), комисијата вели дека тоа се должи на континуираната неефикасност и непрофесионализам во јавната администрација, непочитувањето на регулативите за судирот на интереси, како и на бавните судски процеси. Комисијата, исто така, ја критикуваше и несоработката од страна на другите институции. 
Во другите вести, министерот за одбрана, Јован Манасиевски, во средата во Скопје одржа прес-конференција, на која рече дека е генерално задоволен од резултатите на реформите во секторот на одбраната оваа година. Тој како главни постигнувања ги наведе модернизацијата на Генералштабот на македонската армија и тековната трансформација на воените структури во согласност со критериумите на НАТО. (Mакфакс, веб-страница на македонската влада, А1 ТВ - 28/12/05)
