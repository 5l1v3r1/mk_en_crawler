26/11/2004
СКОПЈЕ, Македонија -- Владејачкиот Социјалдемократски сојуз на Македонија (СДСМ) го избра министерот за одбрана, Владо Бучковски, за нов претседател на партијата на вонредниот конгрес во четвртокот (25-ти ноември). Во вториот круг од гласањето 391 од вкупно 657 делегати гласаа за Бучковски, а 265 за другиот заменик-претседател на партијата, Радмила Шеќеринска. Хари Костов поднесе оставка од функцијата премиер пред една недела, поради несогласувањата со Демократската унија за интеграција, помалиот партнер во владината коалиција. Се очекува в петок претседателот Бранко Црвенковски да го повика Бучковски и да му даде мандат за составување на новата влада. (Mакедонско радио, Макфакс, news.bg - 26/11/04; MИА, А1 ТВ - 25/11/04)
