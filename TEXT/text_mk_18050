17/07/2007
САРАЕВО, Босна и Херцеговина (БиХ) -- Влијателниот бизнисмен Слободан Жупљанин поднесе оставка од претседателската функција во Комората за надворешна трговија на БиХ, објави во вторникот (17-ти јули) Дневни аваз, макар што Генералното собрание на Комората мора допрва да ја прифати оставката. Жупљанин, наводно, одлучил да се повлече откако бил вклучен на листата на 93 лица од Република Српска обвинети за вмешаност во мрежата на поддршка на обвинетите за воени злосторства. Минатата недела Канцеларијата на високиот претставник ги конфискуваше патните документи на овие 93 лица, вклучувајќи го и Жупљанин. Еден од роднините, обвинетиот од висок профил Стојан Жупљанин, се наоѓа во бегство уште од 1999 година. (Независне новине, Дневни аваз - 17/07/07)
