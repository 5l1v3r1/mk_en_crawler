26/07/2004
БРИСЕЛ, Белгија -- Министрите за надворешни работи на ЕУ в понеделник (26-ти јули) ќе се состанат во Брисел на разговори за ситуацијата во Западен Балкан. Се очекува посебен акцент да биде ставен врз Косово и реформите на локалните институции во провинцијата. По својата неодамнешна посета на Србија и Црна Гора, холандскиот министер за надворешни работи, Бернард Бот, и неговиот француски колега, Мишел Берние, ќе ги информираат министрите за состојбите таму. Неодамнешните проблеми во Македонија поврзани со планираната децентрализација, исто така, ќе се најдат на агендата. (Б92, Бета - 25/07/04)
