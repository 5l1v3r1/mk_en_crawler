02/05/2008
СКОПЈЕ, Македонија -- Петнаесеттиот состанок на претседатели на земји од Централна и Источна Европа беше отворен во петокот (2-ри мај) во Охрид. На состанокот -- најголем политички настан досега организиран во Македонија -- учествуваат претседателите на 17 земји од регионот, кои ќе разговараат за прашања како што е заедничката европска иднина и економските и енергетските перспективи. Претседателите на Хрватска, Молдавија, Бугарија, Чешка, Црна Гора, Словачка, Србија, Австрија, Германија, Украина, Унгарија, Полска, Босна и Херцеговина, Албанија и Турција планираат да учествуваат на самитот. Романија и Италија се претставени преку амбасадорите. (Утрински весник, МИА, Макфакс, А1 - 02/05/08)
