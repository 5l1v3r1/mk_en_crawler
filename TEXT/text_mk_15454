26/04/2006
БЕЛГРАД, Србија и Црна Гора -- Зајакнувањето на билатералните економски врски е во фокусот на дводневната посета на бугарскиот претседател Георги Парванов на Србија и Црна Гора, која започна во вторникот (25-ти април). За време на состаноците со својот колега од Србија и Црна Гора, Светозар Маровиќ, со црногорскиот претседател Филип Вујановиќ и српскиот премиер Воислав Коштуница, Парванов истакна дека билатералните политички односи се одлични, но додаде дека треба да се стори повеќе во врска со економската и трговската соработка. Тој, исто така, повика на подобрување на ситуацијата на бугарското малцинство во Србија. В среда Парванов ќе се состане со својот српски колега, Борис Тадиќ, во Димитровград. (РТС - 26/04/06; БНР, БTA - 25/04/06)
