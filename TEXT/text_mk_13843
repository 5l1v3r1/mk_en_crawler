20/03/2006
БЕЛГРАД, Србија и Црна Гора -- Четирите деца кои минатата недела беа ставени во изолација се покажа дека немале симптоми на птичји грип и ќе бидат отпуштени од болница, изјави во неделата (19-ти март) висок епидемиолог. „Резултатите на виролошките анализи потврдија дека четирите деца не биле заразени со птичји грип“, рече Предраг Кон, шеф на српската агенција која е задолжена за птичјиот грип. Кон за српската државна телевизија изјави дека четирите деца ќе бидат отпуштени од болницата во западниот град Ужице, но ќе останат под „константен надзор“. Смртоносниот вирус Х5Н1 беше откриен претходно овој месец кај еден мртов лебед, пронајден во близина на северозападната граница на Србија со Хрватска и Унгарија.
Исто така во неделата, локалните власти објавија дека е пронајден уште еден мртов лебед во близина на југоисточното српско село Бачки Моноштор, каде што беа потврдени уште неколку случаи на вирусот Х5Н1 претходно овој месец.
Во меѓувреме, во Албанија, во тек се тестирањата на кокошките што минатата недела беа пронајдени мртви во регионите на Пезе-Хелмес, Берат и Скадар. Албанија го објави својот прв случај на вирусот Х5Н1 во јужна Саранда пред две недели. (Данас - 20/03/06; AФП, Танјуг, РТС - 19/03/06)
