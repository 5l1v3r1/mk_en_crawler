03/09/2006
БУКУРЕШТ, Романија -- Владејачката романска Либерална партија во саботата (2-ри септември) избрка една од најпопуларните функционери на партија, откако таа призна дека работела за тајната полиција од времето на комунизмот, Секуритате. Премиерот Калин Попеску Таричеану рече дека поранешната министерка за култура, Мона Муска, мораше да ја напушти партијата со гласањето од 62 наспрема 5 гласови и еден отсутен. Муска, која е позната како силен застапник на демократските реформи, се извини за своите постапки. Таа рече дека му давала информации на Секуритате за странските ученици на кои им предавала во колеџ. На истиот состанок либералите, исто така, го избркаа Јоан Гисе, висок член на партијата, кој шпионирал странци во 1980-тите. (AП - 02/09/06; Ројтерс -01/09/06)
