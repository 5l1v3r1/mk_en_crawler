01/12/2010
TИРАНА, Албанија -- Ниското ниво на образование во Албанија го попречува економскиот растеж, според новиот извештај на Светската банка, цитиран од локалните медиуми во понеделникот (30-ти ноември). Албанија има помалку образовани вработени во споредба со развиените држави и државите во регионот, заклучува документот. Моментно, Албанија има најмал број завршени средношколци -- 48,7 отсто, во споредба со 62 отсто на Балканот. На крајот од 2009 година, повеќе од половина од големите претпријатија во земјата го наведоа недостатокот на знаење меѓу своите вработени како најголема бариера. Светската банка вели дека тоа е клучно, бидејќи претпријатијата се катализатори за потенцијалниот иден економски растеж. Албанија троши помалку во образованието, објави извештајот, и десетпати помалку во научното истражување од земјите во ЕУ. (Toп ченал, Њус 24, Топ њус - 30/11/10)
