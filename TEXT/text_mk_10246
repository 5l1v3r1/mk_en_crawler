28/11/2004
БУКУРЕШТ, Романија -- Романската Влада во петокот (26-ти ноември) објави дека условно затворила уште две поглавја од преговорите -- Животна средина и Друго -- во своите разговори за пристап ЕУ, за време на седницата во Брисел во петокот (26-ти ноември). На барање на Букурешт поглавјето за Оданочувањето беше повторно отворено и затворено истиот ден. Според Владата, Романија добила транзициски периоди за Животната средина и Оданочувањето. Договорите во врска со поглавјето Друго, вклучуваат 500 милиони евра помош за периодот 2007-2009 година, главно за модернизација на границата. Разговорите за преостанатите две поглавја -- Конкурентност и Внатрешни работи -- наводно би можело да се одржат на 8-ми декември, што ќе овозможи процесот на преговорите да биде завршен пред самитот на Унијата во средината од декември. (Ромпрес, Медиафакс - 26/11/04)
