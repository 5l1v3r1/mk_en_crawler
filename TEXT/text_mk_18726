08/02/2007
ТБИЛИСИ, Грузија -- Турција, Азербејџан и Грузија во средата (7-ми февруари) потпишаа рамковен договор за изградба на железница што ќе ги поврзува Карс, Акхалкалаки, Тбилиси и Баку, како дел од напорите за заживување на историскиот трговски пат Исток-Запад, познат како Пат на свилата, и зголемување на регионалната соработка. Проектот вреден 420 милиони американски долари предвидува изградба на железница долга 105 километри, која ќе започне за неколку месеци, а ќе заврши во 2010 година. Истата се очекува да овозможи транспорт на околу 30 тони стока годишно. Официјалните претставници -- турскиот премиер Реџеп Тајип Ердоган, азербејџанскиот претседател Илхам Алијев и неговиот грузиски колега, Михаил Саакашавили -- исто така разговараа за енергетските прашања за време на нивниот состанок, согласувајќи се околу потребата за алтернативни патишта за дотур на електрична енергија за Европа. (Заман - 08/02/07; Итар-тас, Сивил Џорџа - 07/02/07)
