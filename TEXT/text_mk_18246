15/06/2007
СОФИЈА, Бугарија -- Извештајот на ЕУ за реализирањето од страна на Бугарија на препораките за справување со организираниот криминал и корупцијата и подобрување на судството нема да содржи никакви казни за земјата, рече во четвртокот (14-ти јуни) портпаролот на Европската комисија Марк Греј. Тој одговараше на написот на Ројтерс во кој се вели дека Унијата ќе задржи дел од својата помош за Бугарија. „Извештајот нема да го опфаќа прашањето на евентуално задржување на средствата на ЕУ“, рече Греј, додавајќи дека ЕК ќе размисли дали ќе предложи ваква мерка подоцна. Бугарскиот министер за надворешни работи, Ивајло Калфин, за новинарите во Софија изјави дека ЕУ нема причина да активира некоја од т.н. заштитни клаузули. 
Сепак, во одделна изјава, бугарскиот Хелсиншки комитет соопшти дека Унијата треба да воведе финансиски санкции за да ја принуди владата да ги забрза реформите и да ја елиминира корупцијата помеѓу политичарите. (Сега, Евениментул зилеи - 15/06/07; Ројтерс, БНТ, бТВ, Медиафакс, Фокус, МРТ - 14/06/07)
