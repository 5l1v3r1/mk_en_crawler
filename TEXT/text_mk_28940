08/07/2010
КОПЕНХАГЕН, Данска -- Генералниот секретар на НАТО, Андерс Фо Расмузен, во средата (7-ми јули) го критикуваше „неправичниот“ став на ЕУ кон Турција. Во интервју за данскиот весник Политикен, Расмузен ја повика ЕУ „да преземе серија прагматични чекори за подобрување на односите со Турција, целосно надвор од процесот на преговори за [пристапувањето во ЕУ]“. Расмузен, поранешен премиер на Данска, додаде дека Турција треба да добие поголема улога во донесувањето на одлуките во врска со воените мисии во кои е вклучена, и да биде прифатена во Европската агенција за одбрана. (AФП, Хуријет - 07/07/10)
