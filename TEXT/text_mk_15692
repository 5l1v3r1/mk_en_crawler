24/11/2006
КАБУЛ, Авганистан -- Хрватскиот министер за одбрана, Берислав Рончевиќ, во четвртокот (23-ти ноември) допатува во Кабул, во инспекција на контингентот на неговата земја во составот на Меѓународните сили за помош во безбедноста (ИСАФ). Тој ја потврди решеноста на Хрватска да продолжи со учеството во мисијата, истакнувајќи ги напорите против шверцерите и оние кои поставуваат експлозивни направи. Рончевиќ се состана и со авганистанските министри за надворешни и внатрешни работи. 
Во другите вести, штрајкот на хрватскиот образовен сектор се прошири во четвртокот, кога професорите од средните училишта им се придружија на своите колеги од основните училишта, барајќи повисоки плати. Наводно, околу 90 отсто од професорскиот кадар сега учествува во штрајкот. Во петокот и универзитетските професори одржаа протести. (Вјесник - 24/11/06; ХИНА, ХРТ - 23/11/06)
