22/08/2012
Во средата (15. август), пет града од Балканот се најдоа во глобалното испитување на соодветноста на живеењето на градовите кое го издава Еиницата за испитување на „Економист“.Атина е на 67. место, а по неа следат Букурешт, на 84. место, Софија, на 87. место, Белград на 99. место и Истанбул, на 109. место. Списокот на кој има 140 градови од целиот свет, ги рангира врз основа на нивната политичка стабилност, здравствената заштита, културата, животната средина, образованието и инфраструктурата.
*** 
Во средата (15. август), податоците на Институтот за статистика на земјата покажаа дека невработеноста воТурција е на најниско ниво во последните 11 години. Во мај, невработеноста изнесуваше на 8,2 отсто, вредност помала од таа пред една година - 9,4 отсто во април.
*** 
Во четвртокот (16. август)Бугарија ја започна изградбата на гасоводот-приклучница со Романија.Целта на објектот долг 25 км. е да се воведе и да обезбеди уште еден извор на природен гас со поврзување на романскиот град Ѓурѓево со пристанишниот град Русе во Бугарија. Се очекува да снабдува 1,5 милијарди кубни метри гас годишно од средината на 2013 година..
*** 
Во саботата (18. август), министерството за економски развој објави дека пет претпријатија се квалификувале да поднесат понуди за приватизацијата на 75 отсто од телефонската фирма под државна контрола „ПТК“ одKosovo. Меѓу понудувачите е и една единица на „Турксел Илетисим Хизметлери АС“ одТурцијаи на „Олбрајт капитал менеџмент ЛЛЦ“.
*** 
Во понеделникот (20. август), податоците од Државниот завод за статистика покажаа декаГрција и Албанија се најпопуларните туристички дестинации за Македонците. Испитувањето откри дека Албанија е привлечна како дестинација поради географската близина и ниските цени. Македонските туристи остануваат таму во просек една недела, а во Грција остануваат во просек 10 дена.
*** 
Понеделникот (20. август) го обележа почетокот на една многу клучна недела за Грција кога финансиските претставници на земјата започнаа нови разговори за финализирање на заштедата во износ од 11,5 милијарди евра која е услов за таа да продолжи да добива меѓународни средства за извлекување од кризата. Министерот за финансии Јанис Стурнарас рече дека мерките за 2013 и за 2014 година ќе бидат готови во средината на неделата кога ќе стигнат инспекторите на тројката во Атина за да проверат како напредува програмата на Грција за штедење.
*** 
Во четвртокот (16. август), списанието „Глобални финансии“ издаде список според којроманската банка „БРД“ е десетта најбезбедна банка во Централна и во Источна Европа. Победниците беа избрани преку проценка на рангирањата за долгорочен кредит на „Мудис“, „Стандард и пурс“ и „Финч“ и на вкупните средства на 500-те најголеми банки во светот.
*** 
Во петокот (17. август), министерката за енергетика, развој и за животна средина, Зорана Михајловиќ наСрбијапредупреди дека на земјата ѝ претстои тешка енергетска криза. Министерката рече дека нема да се воведат рестрикции на електричната енергија, но земјата најверојатно ќе треба да го зголеми извозот. Таа истакна дека сушите се објективна причина за кризата, но дека има и субјективни фактори, како на пример, лошото планирање на потрошувачката на електрична енергија.
 (Разни извори - 15.08.2012 - 22.08.2012) 
