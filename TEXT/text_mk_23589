29/01/2009
СОФИЈА, Бугарија -- Програмите со цел зајакнување на бугарските бизниси преку финансирање од ЕУ и владата, се голем извор на корупција во земјата, вели софиската експертска група Центар за проучување на демократијата, во извештајот од средата (28-ми јануари). Според документот, сé поголемиот број капитални инвестиции на државата водат до зголемен притисок за корупција во јавните тендери. Ова, од друга страна, го зголемува ризикот од погрешно управување со владините средства наменети за помош на економијата, вели Руслан Стефанов, автор на годишниот извештај. Во документот се заклучува дека бројот на претпријатија кои сакаат да учествуваат на јавните тендери опаѓа, поради општото чувство дека корумпираните власти ги избираат победниците однапред. Оваа перцепција уште повеќе ја влошува фактот што досега не се казнети високи полициски и владини претставници за корупција. (AФП, Медиапул, Дневник - 28/01/09)
