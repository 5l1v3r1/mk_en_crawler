26/10/2005
(Разни извори – 19/10/05 - 26/10/05)
Борислав Михајлов, ветеран на легендарниот бугарски фудбалски тим од 1994 година, беше избран за нов претседател на Бугарскиот фудбалски сојуз. Тој доаѓа на местото на Иван Славков, кој влезе во судир со Меѓународниот олимписки комитет поради минатогодишниот скандал со корупција. 
*** 
На 25-ти октомври во Скопјe започна шестиот по ред фестивал „Мир без граници“. Програмата вклучува литературни, музички и уметнички работилници под мотото „Уметноста против оружјето“, како и изложби и концерти. Фестивалот, исто така, ја одбележува и шестата годишнина од формирањето на македонската организација „Цивил“, која промовира мир и ненасилство. 
*** 
Седумнаесеттиот загребски Светски фестивал на цртани филмови започна на 25-ти октомври. На фестивалот ќе бидат прикажани деветнаесет хрватски и странски филмови, вклучувајќи и 12 во официјалната натпреварувачка програма. 
*** 
Третото биенале на минијатурна уметност во Босна и Херцеговинa (БиХ) се одржа на 21-ви октомври во Тузла. Мустафа Скопљак го освои гран прито на фестивалот за неговата бронзена и железна скулптура „Б.С.“, избрана во конкуренција на вкупно 700 дела од 247 уметници. 
*** 
Минатата недела во Националната академија на уметностите во Сoфијa беше отворена изложбата на керамички уметнички дела на уметници од балканскиот регион. Настанот, насловен како „Академија“, беше во организација на оваа бугарска институција и на партнерските универзитети во Белград, Букурешт, Истанбул и Чаковец, Хрватска. 
*** 
На 21-ви октомври во Aтина започна втората по ред грчка модна недела. Настанот, на кој беа прикажани најновите колекции на 33 грчки креатори, го организираше Панеленистичкото здружение на модни креатори.
*** 
Познатиот балкански режисер Емир Кустурица на 22-ри октомври ја доби годинешнава награда „Филип Ротие“ за европска архитектура на специјалната церемонија во Брисел. Претходно оваа година Фондацијата за архитектура со седиште во Брисел го награди Кустурица за неговиот Дрвенград, проект за етничко село на планината Златибор во западна Србијa. 
