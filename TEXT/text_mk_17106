02/10/2006
БЕЛГРАД, Србија -- Претседателот на помалиот владин партнер Г17 Плус и министер за финансии, Млаѓан Динкиќ, во неделата (1-ви октомври) потврди дека четворицата министри од владата на Г17 Плус му ги поднеле своите оставки на српскиот премиер Воислав Коштуница. Партијата во мај одлучи да ја напушти владата ако прашањата што ја блокираат соработката на Србија со Трибуналот не бидат решени до октомври, што би овозможило продолжување на разговорите за Спогодбата за стабилизација и асоцијација. Брисел ги стави разговорите во мирување поради недоволната соработка и конкретно поради тоа што Србија не го екстрадираше Ратко Младиќ, еден од најбараните обвинети на Трибуналот. 
Овој потег на Г17 Плус нема да стапи на сила додека парламентот официјално не ги усвои нивните оставки на својата следна седница во ноември. Дотогаш, министрите ќе продолжат да ги извршуваат своите должности. Динкиќ рече дека неговата партија сега ќе се фокусира на одобрувањето на новиот устав, на националниот референдум подоцна овој месец. (Блиц, Данас, Политика - 02/10/06; ББС, АП - 01/10/06)
