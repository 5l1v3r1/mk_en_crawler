14/08/2009
ПРИШТИНА, Косово -- Косовските Срби во Гораждевац, во близина на Пеќ, во четвртокот (13-ти август) ја одбележаа шестата годишина од нападот врз српските тинејџери кои пливаа во реката Бистрица. Вооружени мажи го убија двајцата тинејџери во инцидентот и ранија четворица други. Семејствата, пријателите и српскиот државен секретар за Косово, Оливер Ивановиќ, присуствуваа на црковната служба за помен на жртвите. Ивановиќ рече дека решавањето на ова кривично дело ќе биде „сериозен тест за ЕУЛЕКС“. Еден од преживеаните, Богдан Букумириќ, за новинската агенција Танјуг изјави дека планира да покрене судска парница пред Европскиот суд за човекови права во Стразбур. Тој сака да ги тужи членовите на меѓународното судство во Косово поради недостатокот на напредок во истрагата за ова кривично дело. (Бета, Танјуг, РТС, Б92, ЕМпортал - 13/08/09)
