18/05/2011
AНКАРА, Турција -- По апсењето минатиот викенд на шефот на ММФ Доминик Строс-Кан, министерот за финансии, Мехмет Шимшек, во вторникот (17-ти мај) рече дека евентуалното доаѓање на Турчин на чело на Фондот би било „многу убаво и природно“. „Дојде време за промени. Тежиштето во економијата се префрли од САД и Европа кон исток. Земјите во развој имаат поголем удел во светската економија денес“, рече Шимшек за Канал 24. „Турција е шестата најголема економија во Европа и 16-тата најголема економија во светот. Нашата цел е да влеземе во првите десет земји во светот во 2023 година и меѓу првите три во Европа“, додаде тој. (Tуркиш викли, Аксам, Заман, Хуријет - 17/05/11)
