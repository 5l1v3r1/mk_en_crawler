27/04/2011
TИРАНА, Албанија -- Уставниот суд го преиспитува законот за брачниот статус откако регионалните судови се пожалија поради бранот луѓе кои потенцијално ја злоупотребуваат опцијата за изјаснување за припадник на грчкото малцинство. Трите судови -- во Саранда, Пермет и Скадар -- поднесоа жалба по ова невообичаено барање на граѓаните да се истакне во нивниот брачен статус дека му припаѓаат на грчкото малцинство. Овие судови го сметаат ова за кршење на уставот, објавија медиумите во вторникот (26-ти април). За разлика од тоа, владата смета дека нивната национална припадност треба да остане дел од нивното изјаснување за брачниот статус, тврдејќи дека е начин да се зачува националниот идентитет на Албанците. Изјаснувањето за националноста е вклучено во законот од 2003 година. Илјадници луѓе аплицираа за промена на нивниот брачен статус во замена за лични бенефиции на почетокот од годината. Овој бран прекина кога судовите престанаа да издаваат нови потврди додека Уставниот суд не излезе со совет за тоа како да продолжат. (Балкан веб, Лајмифундит, Топ њус - 26/04/11) 
