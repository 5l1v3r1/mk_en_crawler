31/08/2006
БАЊА ЛУКА, Босна и Херцеговина (БиХ) -- Британскиот амбасадор во БиХ, Метју Рајкрофт, во средата (30-ти август) во Бања Лука се состана со претседателот на Република Српска (РС) Драган Чавиќ и со премиерот Милорад Додик, на разговори во врска со клучните полициски реформи и планираните уставни измени поврзани со напорите на БиХ за интеграција во ЕУ. Тие, исто така, разговараа и околу парламентарните избори на 1-ви октомври, при што Рајкрофт ги повика сите политичари да се воздржат од предизборна реторика.
Во четвртокот Додик ја започна официјалната посета на Србија. Тој планира разговори со својот колега Воислав Коштуница, со претседателот Борис Тадиќ и со министерот за финансии, Млаѓан Динкиќ. (РТРС, ПБС, Фенa - 30/08/06)
