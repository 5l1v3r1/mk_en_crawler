13/08/2006
САРАЕВО, Босна и Херцеговина (БиХ) -- Експлозијата на бомба во петокот (11-ти август) на гробот на босанскиот водач за време на војната и поранешен претседател на претседателството на БиХ, Алија Изетбеговиќ, наиде на осуда од страна на водечките босански и меѓународни претставници. Експлозијата што се случи рано изутрина предизвика значителна штета на гробот на Изетбеговиќ на гробиштата Ковачи во Сараево. 
Во одделни изјави, високиот претставник на БиХ Кристијан Шварц-Шилинг, командантот на полициската мисија на ЕУ, бригадниот генерал Винченцо Копола, актуелниот претседател на претседателството на БиХ, Сулејман Тихиќ, премиерот на БиХ Аднан Терзиќ и премиерот на Федерацијата на БиХ, Ахмет Хаџипашиќ, го осудија нападот со бомба, повикувајќи на истрага и казнување на одговорните. Итен состанок на безбедносните и судските функционери се одржа во Сараево по експлозијата. (Независне новине, Дневни аваз - 13/08/06; ПБС БиХ, Pincom.info, РТРС - 11/08/06)
