31/10/2008
БУКУРЕШТ, Романија -- Претседателот Трајан Башеску ги повика синдикатите да ги одложат планираните протести до декември, односно до општите избори на 30-ти ноември. Башеску во четвртокот (30-ти октомври) предупреди дека штрајковите би можеле да го загрозат изборниот процес. „Ова не е најдобар момент за протести“, рече тој на прес-конференција, додавајќи дека ќе биде отворен за разговори по изборите. Тој ги увери наставниците дека зголемувањето на платите од 50 отсто ќе стапи на сила веднаш штом новата влада ќе дојде на власт. Претходно оваа недела владата одлучи да го одложи спроведувањето на зголемувањето за наставниците од 50 отсто до 1-ви април. Како одговор на тоа, главните синдикати во земјата се заканија дека ќе одржат штрајкови кои ќе ги опфатат државните институции, училиштата и болниците следниот месец. (Meдиафакс, Агерпрес, Хотњус, Зиаре - 30/10/08)
