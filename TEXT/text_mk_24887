03/06/2009
ЗАГРЕБ, Хрватска -- Хрватска може да пристапи во ЕУ не порано од 2012 година, рече известувачот на Европскиот парламент (ЕП) за Хрватска, Ханес Свобода, за виенскиот весник „Дие пресе“ во вторникот (2-ри јуни). Тој додаде дека ова претпоставува дека пограничниот спор со Словенија ќе биде набргу решен. Словенија го блокира отворањето и затворањето на новите поглавја во преговорите на Загреб од декември, поради долготрајниот пограничен спор.
Во другите вести од вторникот, хрватскиот премиер Иво Санадер го посети Њујорк, каде што го информираше генералниот секретар на ОН Бан Ки-Мун за пограничниот спор и ја повика Љубљана да прекине со блокирањето на разговорите за пристапување со Загреб. Бан одби да коментира околу ова прашање. (ХРТ, Индекс, ХИНА, Вјесник, БТА - 02/06/09)
