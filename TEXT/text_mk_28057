23/06/2010
БРИСЕЛ, Белгија -- Министерот за безбедност на Босна и Херцеговина (БиХ), Садик Ахметовиќ, во вторникот (22-ри јуни) се состана во Брисел со комесарката за домашни работи на ЕУ, Сесилија Малмстром. Тие изразија задоволство од напредокот на БиХ во исполнувањето на обврските во рамките на патоказот за визната либерализација на ЕУ. Малмстром рече дека таа не се сомнева оти земјата ќе ги исполни преостанатите услови пред очекуваното пристигнување на експертите од ЕУ во јули. Тие ќе ја проценат подготвеноста на БиХ за вклучување во безвизниот патен режим. Ахметовиќ изрази задоволство дека експертите ќе го потврдат напредокот што БиХ го постигна во исполнувањето на критериумите за визната либерализација. (Фена, Sarajevo-x.com - 22/06/10)
