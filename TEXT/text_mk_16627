09/07/2006
БУКУРЕШТ, Романија -- Национал-либералната партија (НЛП) на премиерот Калин Таричеану, поголемиот партнер во владејачката коалиција, останува на својот предлог за повлекување на романските војници од Ирак, според изјавата на ПНЛ од петокот (7-ми јули). Истата уследи по состанокот на постојаниот одбор на партијата, кој одлучи дека ПНЛ ќе продолжи да бара повлекување и покрај отфрлањето на идејата од страна на Врховниот совет за одбрана минатата недела. Либералите велат дека тие имаат намера да отпочнат јавна дебата за ова прашање, кое доведе до тензии во владејачката коалиција. Претседателот на Романија, Трајан Башеску, е категорички против повлекувањето. (Aзи, Ромпрес - 08/07/06) 
