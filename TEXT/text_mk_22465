11/04/2008
БЕЛГРАД, Србија -- Cоработката со Трибуналот на ОН за воени злосторства во Хаг стана потешка по ослободувањето минатата недела на Рамуш Харадинај, поранешниот косовски премиер и поранешен командант на Ослободителната војска на Косово, вели Расим Љајиќ, шеф на националниот совет за соработка во врска со воените злосторства. Потврдувајќи во четвртокот (10-ти април) дека Србија мора целосно да соработува за интеграцијата во ЕУ, тој истовремено посочи дека ослободувањето може да ја ослаби посветеноста на вклучените во фаќањето на бегалците обвинети за воени злосторства. 
Исто така, весникот „Вечерње новости“ во петокот објави дека министрите за надворешни работи на ЕУ ќе й понудат на Србија потпишување на Договорот за стабилизација и асоцијација на 28-ми април. Според весникот, претседателот Борис Тадиќ ќе прифати и ќе инсистира на дека Виенската конвенција му дава право да потпишува меѓународни спогодби. (Блиц, Вечерње новости - 11/04/08; Бета, Б92 - 10/04/08)
