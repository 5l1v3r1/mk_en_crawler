22/09/2005
БЕЛГРАД, Србија и Црна Гора -- Србија ќе продолжи да соработува со Трибуналот на ОН за воени злосторства во Хаг сé додека не бидат исполнети обврските, рече во средата (21-ви септември) српскиот премиер Воислав Коштуница. Но, тој истакна дека апсењето и екстрадицијата на обвинетиот Ратко Младиќ не претставува предуслов за започнување на преговорите за Договорот за стабилизација и асоцијација (ДСА) со ЕУ. Сепак, тоа ќе има влијание за евентуалното потпишување на ДСА, рече тој.
Важноста на соработката во врска со воените злосторства беше, исто така, нагласена и од страна на српскиот претседател Борис Тадиќ, кој во интервјуто за СНН рече дека Младиќ претставува голем проблем за Србија, како и дека неговото апсење е во интерес на државата. Тој истакна дека српската влада не знае каде се наоѓа Младиќ, но прави сé што е во нејзина моќ за да го пронајде. Тадиќ ја пренесе истата порака во Њујорк, за време на состанокот со шефот за безбедност на ЕУ, Хавиер Солана. (Политика - 22/09/05; Б92, РТС, Танјуг, Бета - 21/09/05)
