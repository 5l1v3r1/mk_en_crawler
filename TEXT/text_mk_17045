03/05/2006
БРИСЕЛ, Белгија -- ЕУ ги прекина разговорите за поблиски врски со Србија и Црна Гора поради неапсењето од страна на Белград на осомничениот Ратко Младиќ. Ова го објави комесарот за проширување на ЕУ, Оли Рен, во средата (3-ти мај), по консултациите со главната обвинителка на Трибуналот на ОН, Карла дел Понте. Крајниот рок што го одреди ЕУ за апсењето на Младиќ истече во неделата. Следната рунда разговори за Договорот за стабилизација и асоцијација е закажана за 11-ти мај.
„Разочарувачки е тоа што Белград не може да го пронајде, уапси и предаде Ратко Младиќ на Хаг“, рече Рен. „Затоа Комисијата ги прекина преговорите.“
Српскиот премиер Воислав Коштуница вети дека Младиќ ќе биде уапсен во април -- ветување со кое Србија и Црна Гора доби едномесечно продолжување на рокот од ЕУ. Во изјавата од средата тој инстистираше на тоа дека владата сторила сé што можела. 
Во меѓувреме, во Подгорица, премиерот Мило Ѓукановиќ рече дека аспирациите на Црна Гора за влез во ЕУ се нарушени поради неспособноста на Белград да го реши случајот на Младиќ. Ако референдумот за независност на 21-ви мај во републиката успее, рече тој, Црна Гора ќе ги одвои своите напори од српските пред крајот на оваа година. (ББС, Политика, Блиц, Данас, Индипендант, ЕУ Политикс - 03/05/06; Бета, РТС, Мина, Танјуг - 02/05/06)
