14/08/2009
СКОПЈЕ, Македонија -- Претседателот Ѓорге Иванов во четвртокот (13-ти август) рече дека Охридскиот рамковен договор покажува оти Македонија знае како да ја определи својата иднина со вистински одлуки. По повод осумгодишнината од потпишувањето на документот, мисиите на ЕУ, ОБСЕ и САД во Македонија издадоа заедничка изјава во која ги повикуваат сите политичари во земјата да работат повеќе на целосно исполнување на Договорот. Опозициската Демократска партија на Албанците (ДПА), потписник на документот, вели дека Договорот повеќе не функционира и повика на нов договор помеѓу Албанците и Македонците. Имер Алиу од ДПА на прес-конференцијата во четвртокот рече дека 95 отсто од одредбите на договорот не се спроведени, вклучително и употребата на албанскиот јазик и националните симболи на етничките заедници, подеднаквата застапеност на етничките малцинства во државните институции и децентрализацијата. ДПА го повика помалиот партнер во владејачката коалиција -- Демократската унија за интеграција на етничките Албанци -- да ја напушти владата. (MИА, А1, МРТ, Макфакс, Алсат - 13/08/09)
