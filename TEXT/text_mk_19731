26/10/2007
ПРИШТИНА, Косово, Србија -- Словенечкиот министер за надворешни работи, Димитриј Рупел, во четвртокот (25-ти октомври) ја посети Приштина и инсистираше на тоа дека ЕУ не го занемарува планот на поранешниот претставник на ОН Марти Ахтисари за надгледувана независност за покраината. Тој, сепак, инсистираше на тоа дека документот од 14 точки, предложен од меѓународната тројка на минатонеделниот круг последни разговори за статусот, има за цел затворање на празнината помеѓу Белград и Приштина и обезбедува дури и подобра основа за компромис. Рупел додаде дека и покрај различните ставови во ЕУ во врска со Косово, тој очекува членките на Унијата да дојдат до заедничка позиција за иднината на покраината, по завршувањето на преговорите во декември. (Косовапрес, РТК, Телеграфи, РФЕ, Балканвеб - 25/10/07)
