24/10/2010
AНКАРА, Турција -- Комесарот за проширување на ЕУ, Стефан Фуеле, во саботата (23-ти октомври) ја повика Турција да изготви нов устав, кој ќе гарантира демократски права и слободи во согласност со нормите на ЕУ. Говорејќи на конференцијата за односите Турција-Европска унија во Истанбул, тој рече дека уставот треба да биде резултат на консултациите меѓу сите политички сили, граѓанското општество и властите. „Цивилниот устав е најважна почетна точка за зајакнување на демократскиот систем во согласност со стандардите на ЕУ“, додаде Фуеле. Тој ја истакна важноста на гарантирањето слобода на изразувањето и зајакнувањето на владеењето на правото. Актуелниот устав на Турција е наследен од воениот удар во 1980 година. (Новинска агенција Анадолу, Ворлд булетин, АФП - 23/10/10)
