20/12/2009
AНКАРА, Турција -- Шест лица станаа жртви на лошото време во јужна и западна Турција во саботата (19-ти декември). Во западната провинција Баликешир силните ветришта одвеаја минаре во едно локално село, при што загинаа четири лица, а две други беа повредени. Во градот Менемен во провинцијата Измир, еден маж загина, погоден од рушевина предизвикана од малото торнадо. Друг маж загина при пад на ѕид како резултат на поројните дождови во градот Антакја во провинцијата Хатај. Струјата и водоснабдувањето беа прекинати поради поплавите. (Новинска агенција Анадолу, АФП - 19/12/09)
