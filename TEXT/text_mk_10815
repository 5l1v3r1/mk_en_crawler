06/10/2004
САРАЕВО, Босна и Херцеговина (БиХ) -- Зачувувањето на стабилноста и мирот во БиХ и понатаму останува клучната задача за СФОР сé до завршувањето на неговиот мандат, изјави новиот командант на СФОР, бригадниот генерал Стивен П. Шук. Тој официјално ја презеде командата во вторникот (5-ти октомври), наследувајќи го на оваа функција генерал-мајор Вирџил Л. Пакет II. Шук додаде дека апсењето на обвинетите за воени злосторства и понатаму е главната одговорност на СФОР. 
Исто така во вторникот, министерот за внатрешни работи на Република Српска, Дарко Матијашевиќ, објави дека во овој ентитет е формирана специјална полициска единица, со задача да ги пронајде осомничените за воени злосторства. Матијашевиќ рече дека во тек се напорите за осигурување на целосна соработка со Хашкиот трибунал. Претседателот на босанските Срби, Драган Чавиќ, во вторникот го посети Хашкиот трибунал, каде што оствари разговори за зајакнување на соработката. 
Во другите вести од вторникот, полицијата во Сараево објави дека ќе ги забрани сите националистички симболи и фотографии на квалификациите од Светскиот куп помеѓу фудбалските тимови на БиХ и Србија и Црна Гора во текот на следниов викенд. Полицијата го опиша настанот како „високоризичен“, поради судирите помеѓу навивачите по пријателскиот натпревар пред две години. (Дневни аваз - 06/10/04; ПБС БиХ, Pincom.info, Ројтерс, АФП - 05/10/04) 
