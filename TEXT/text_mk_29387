03/11/2010
САРАЕВО, Босна и Херцеговина (БиХ) -- Централната изборна комисија (ЦИК) на сесијата во вторникот (2-ри ноември) ги потврди резултатите од општите избори на 3-ти ноември. На државно ниво, Социјалдемократската партија (СДП), која беше најголема бошњачка партија на изборите, ќе добие осум места во Домот на претставниците, додека Партијата за демократска акција (СДА) ќе добие седум. Сојузот на независните социјалдемократи (СНСД), најголемата партија на босанските Срби, исто така доби осум места.
На ниво на ентитетот, резултатите покажуваат можна коалиција меѓу двете најголеми партии во Федерацијата на БиХ (ФБиХ), СДП и СДА, кои заедно обезбедија 51 од 98 места. Во Националното собрание на Република Српска (РС) повторно ќе доминира СНСД, која освои 37 од 83 места.
Резултатите на ЦИК, исто така, потврдија дека бошњачки член на трипартитното претседателство ќе биде Бакир Изетбеговиќ, со 34,86 отсто од гласовите. Хрватски член ќе биде Жељко Комшиќ со 60,61 отсто, а српски член ќе биде Небојша Радмановиќ, со 48,92 отсто. Во РС актуелниот премиер Милорад Додик, кој ја предводи СНСД, победи на претседателските избори во РС со 50,52 отсто од гласовите. (РТРС, Фена, Независне новине, БХРТ - 02/11/10)
