21/04/2011
AНКАРА, Турција -- Најмалку едно лице загина, а повеќе од две беа повредени за време на судирите меѓу демонстрантите и полицијата во средата (20-ти април) во јужниот град Бисмил, покраината Дијарбекир. Демонстрациите, кои во средата влегоа во вториот ден, уследија по одлуката на Високиот изборен одбор да им забрани на 12 курдски политичари да се кандидираат како независни на општите избори на 12-ти јуни. Полицијата употреби солзавец, гумени куршуми и водени топови за да ги растера демонстрантите, кои фрлаа молотови коктели и огномети на полицијата. Локалните медиуми објавија дека полицијата, исто така, пукала на демонстрантите, при што едно лице е убиено. Водачот на прокурдската Партија на мирот и демократијата, Селахатин Демиртас, ја откажа планираната посета на Анкара за да разговара околу одлуката на одборот со претседателот Абдула Ѓул. Додека траеше насилството во средата, Изборниот одбор во објави дека ќе почне да ја преиспитува својата одлука за забрана на курдските кандидати поради нивната наводна вмешаност во терористички активности во минатото. (СНН Турк, новинска агенција Анадолу, Ксинхуа, Хуријет - 20/04/11)
