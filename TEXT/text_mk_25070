28/08/2009
ПРИШТИНА, Косово -- Вкупно 22 членови на движењето Ветевендосје (Самоопределување), приведени претходно оваа недела, биле малтретирани за време на дводневниот притвор, рече во четвртокот (27-ми август), адвокатот што ги застапува. „Сите беа во очајна состојба и исцрпени. На еден од нив му било многу лошо и побарал лекарска помош, но никој не му ја обезбедил“, рече адвокатот Флорије Древина. Активистите беа уапсени во вторникот во Приштина, за наводно оштетување 28 возила на ЕУЛЕКС, во знак на протест поради најавениот протокол за полициска соработка помеѓу мисијата на ЕУ и Србија. Обвинителите побараа 30-дневен притвор, бидејќи „е можно да избегаат и да влијаат на истражната постапка“. Ветевендосје вели дека барањето е политички мотивирано.
Во другите вести, началникот на полицијата на Обилиќ, Сејди Зеќири, беше уапсен во четвртокот под сомневање за злоупотреба на службената должност и корупција. Суспендиран од должноста, тој беше задржан во притвор 48-часа. (Косова Сот, Коха Диторе - 28/08/09; Кохавижн, ТВ21, Телеграфи, РТК - 27/08/09)
