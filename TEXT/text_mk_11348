27/05/2005
БЕЛГРАД, Србија и Црна Гора -- Српската влада в петок (27-ми мај) ќе ги врати остатоците на 64-те косовски Албанци на нивните семејства. Безбедносните сили на Слободан Милошевиќ ги убија жртвите и потоа се обидоа да ги прикријат доказите носејќи ги телата во Србија. Подоцна тие беа ископани од полициски полигон за обука надвор од Белград. Повеќе од 800 тела се пронајдени во масовни гробници во Србија во текот на 2001 година, од кои досега се идентификувани околу 500.
Во другите вести, официјален претставник на ОН кој работел на Косово е обвинет за сексуална злоупотреба на малолетници и за трговија со луѓе, објави во четвртокот портпаролот на УНМИК. Рашидон Кан, Пакистанец вработен во УНХЦР, беше уапсен претходно оваа година за неименувани кривични дела извршени во периодот помеѓу септември и декември 2004 година. (AП - 27/05/05; Ројтерс - 26/05/05)
