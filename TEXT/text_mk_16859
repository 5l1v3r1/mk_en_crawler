06/11/2006
СОФИЈА, Бугарија -- Бугарскиот министер за енергија, Румен Овчаров, и грчкиот министер за развој, Димитрис Суфас, се состанаа во петокот (3-ти ноември) на разговори околу проектот за регионалниот нафтовод Бургас-Александрополис. Тие се согласија дека нивните земји наскоро треба да поднесат предлози за договор со Русија, што ќе им овозможи завршување на трилатералните разговори за овој проекти до крајот на годинава. Состанокот на министрите се случи откако Москва повторно го одложи нејзиниот предлог за нацрт-спогодбата. Нафтоводот Бургас-Александрополис ќе обезбеди руска сурова нафта за Бугарија и Грција преку Црното Море, и можеби ќе овозможи понатамошен извоз во Јужна Европа. 
Исто така, Овчаров во петокот се состана со својот турски колега, Хилми Ѓулер. Овчаров ја потврди желбата на Бугарија да биде поврзана на стратешкиот гасовод за природен гас кој ќе пренесува гас од Азербејџан до Грција и Италија преку Турција. (Moнитор - 04/11/06; Медиапул, Дарик - 03/11/06)
