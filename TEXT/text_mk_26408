12/02/2010
ТИРАНА, Албанијa -- Хелмут Лохан, шеф на делегацијата на ЕК во Тирана, рече дека Брисел ја поздравува политичката тркалезна маса закажана за в сабота (13-ти февруари). Претседателот Бамир Топи ги организира и посредува со состаноците, чија цел е ставање крај на парламентарниот бојкот на опозициската Социјалистичка партија (СП), кој трае од септември. Пратениците на СП бараат истрага за наводните манипулации кои се случиле за време на општите избори во јуни 2009 година. Лохан рече дека „... политичките водачи во Албанија се тие што треба да најдат решение со цел да продолжи европската интеграција во согласност со интересите на државата“.
Претседателството на ЕУ ја поздрави иницијативата во четвртокот, изразувајќи пофалби за подготвеноста на двете најголеми партии во Албанија -- СП и владејачката Демократска партија -- да учествуваат. (Шекули, Топ ченал, Алсат, Шкип, Лајмфундит, Њус 24 - 11/02/10) 
