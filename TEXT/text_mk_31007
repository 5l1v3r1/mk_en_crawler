07/12/2010
AНКАРА, Турција -- Претседателот Абдула Ѓул во понеделникот (6-ти декември) се состана со палестинскиот водач Махмуд Абас, на разговори за Блискиот Исток, мировните разговори меѓу Израел и Палестинците и односите меѓу Турција и Палестинските територии. Ѓул по состанокот рече дека за да преовлада мирот на Блискиот Исток, Палестинските територии мора да станат независна држава. Абас во вторник заминува за Грција.
Во другите вести, данскиот суд во понеделникот пресуди дека банкарските сметки на курдската телевизиска станица Рој ТВ -- замрзнати во август поради обвиненијата дека каналот бил гласноговорник на забранетата Курдистанската работничка партија (ПКК) -- треба да се ослободат. Апелацискиот суд ја потврди одлуката од октомври, според која десет банкарски сметки со околу 43.900 евра, треба да се одмрзнат. Според судијата, замрзнувањето на сметките го прекршило европското право кое ја заштитува слободата на изразувањето. (AФП, Хуријет, СНН Турк - 06/12/10)
