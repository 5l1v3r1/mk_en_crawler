03/01/2011
БУКУРЕШТ, Романија -- Крин Антонеску, претседателот на опозициската Национал-либерална партија (ПНЛ), во неделата (2-ри јануари) предложи петгодишен сојуз со другите големи опозициски партии -- Социјалдемократската партија (ПСД) и помалиот партнер во коалицијата, Демократскиот сојуз на Унгарците (УДМР). Сојузот ќе избере еден претседателски кандидат од сега до изборите во 2014 година. Истиот ќе отпочне и процедури за отповикување на претседателот Трајан Башеску оваа година, рече Антонеску во телевизиско интервју, бидејќи Башеску би се спротивставил на кој било нов премиер поддржан од нивната коалиција. Сојузот ќе загарантира силно парламентарно мнозинство и ќе й остави на актуелната влада многу слаба поддршка, и со тоа нејзиното соборување ќе биде лесно, додаде тој. ПСД реагираше позитивно на изјавата на Антонеску и рече дека парламентарното раководство има мандат да преговара за предлогот овој месец. (Aдеварул, Котидианул, Евениментул Зилеи - 02/01/11)
