14/09/2010
ПРИШТИНА, Косово -- Властите велат дека се подготвени за разговори со Србија, но ветија дека нема да разговараат за статусот на Косово. Вицепремиерот Хајредин Куци во понеделникот (13-ти септември) рече дека парламентот мора да ги одобри разговорите. „Три работи се важни за косовските институции -- учесниците во овие разговори, темите на кои ќе се дискутира и времето на разговорите. Ние ќе бидеме конструктивни и ќе соработуваме со меѓународната заедница“, рече Куци. Премиерот Хашим Тачи ја исклучи можноста за вклучување на северно Косово, додека опозициските партии велат дека политичкиот статус на Косово, неговиот територијален интегритет и специјалниот статус на северот се трите теми што не може да се најдат на маса. Но, весниците цитираат неименувани дипломатски извори дека прашањата на северниот дел, како што се царинските пунктови, судовите и владеењето на правото, ќе бидат дел од дијалогот. (Зери, Коха Диторе, Експрес, Косова Сот - 14/09/10)
