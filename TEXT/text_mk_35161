23/06/2004
ЗАГРЕБ, Хрватска -- Мисијата на ОБСЕ во Хрватска во вторникот (22-ри јуни) издаде два извештаи во кои се вели дека ако бидат спроведени понатамошни реформи, земјата би можела да ги реши случаите на воени злосторства пренесени од Хашкиот трибунал. Извештаите се базираат на статистичките информации и на резултатите од мониторингот на одделни случаи на воени злосторства кои ги воделе локалните судови. Шефот на мисијата на ОБСЕ, амбасадорот Питер Семнебај, истакна дека е постигнат значаен напредок, како во однос на обврските на Владата, така и во врска со прифаќаoето од страна на јавноста на судските процеси за воените злосторства.
Во другите вести, премиерот Иво Санадер во вторникот ја заврши својата посета на Португалија, потврдувајќи дека очекува неговата земја да биде во состојба да пристапи во НАТО во 2006 или во 2007 година. Тој додаде дека Хрватска, исто така, би требало да биде подготвена за влез во ЕУ до 2007 година. (Вјесник - 23/06/04; ХИНА, Вечерoи лист - 22/06/04)
