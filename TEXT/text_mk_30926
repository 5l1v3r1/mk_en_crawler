10/03/2011
ТИРАНА, Албанија -- Политичката атмосфера во Албанија е поларизирана и се карактеризира со жестока реторика, во комбинација со лични напади од политичарите, се вели во извештајот на Канцеларијата за демократски институции и човекови права на ОБСЕ, цитиран од локалните медиуми во средата (9-ти март). Реториката е резултат на спорните општи избори во 2009 година и корупцијата, се вели во документот. Истиот го истакнува фактот дека Централната изборна комисија е политички поделена, а опозицијата ја бојкотира нејзината работа. 
Во средата главната опозициска Социјалистичка партија (СП) објави дека ќе побара формирање комисија која ќе ја испита работата на парламентот, врз основа на извештајот за напредокот во 2010 година на Европската комисија, кој во еден дел ја критикуваше таа работа и начинот на кој претседателката Џозефина Топали го водеше парламентот. 
Исто така во средата, претставниците на владејачката Демократска партија во парламентот ги објавија плановите за формирање комитет кој ќе го испита имотот на водачот на СП, Еди Рама, откако тој пријави само 3.000 евра личен имот. ДП тврди дека Рама ја злоупотребувал својата службена должност како градоначалник на Тирана за лична корист. (Toп ченал, Балкан веб, НОА, Лајмифундит, ВоА, Шекули - 09/03/11)
