18/12/2003
САРАЕВО, Босна и Херцеговина (БиХ) -- Министерот за надворешни работи, Младен Иваниќ, во средата (17-ти декември) започна тридневна официјална посета на Израел, прва од ваков вид од страна на еден босански министер. Во текот на неговиот прв ден во Ерусалим, Иваниќ се состана со израелскиот премиер Ариел Шарон, како и со заменик-премиерот и министер за трговија, Ехуд Олмерт. Иваниќ рече дека картата со насоки за водеoето на политиката претставува единствено решение за конечно мировно решение. Во изјавата од страна на Министерството за надворешни работи на БиХ, се вели дека Иваниќ нема да се состане со официјални претставници на палестинските власти. Сулејман Тихиќ, босанскиот член на претседателството на БиХ, ја критикуваше оваа одлука. (Извори на ОХР - 18/12/03; СРНА, ББС, АФП - 17/12/03)
