13/03/2008
ПРИШТИНА, Косово -- Белградскиот весник „Блиц“ го цитираше специјалниот претставник на ЕУ во Косово, Питер Фејт, во средата (12-ти март) дека тој нема временско ограничување на својот мандат во Косово и дека ќе остане таму додека планот за статусот не биде целосно спроведен. Тој додаде дека ќе остане додека Косово не стане членка на ЕУ.
Во интервјуто за еден друг весник во Србија, Вечерње новости, Фејт говори за цивилната мисија на ЕУ во Косово, позната како ЕУЛЕКС. „Ние не доаѓаме во Косово да создадеме НАТО држава“, вели тој.
Во другите вести од средата, полицијата во западно Косово уапси Србин осомничен за воени злосторства извршени во 1999 година. Момчило Јовановиќ (48) беше забележан помеѓу десетината Срби кои дојдоа во селото Витомирица да ги посетат гробовите на своите роднини и да видат дали може да изградат нови куќи на рушевините на старите куќи, кои беа уништени. (Коха Диторе, Зери, Лајм - 13/03/08; Блиц, Вечерње новости, Б92, АФП, Студио Б - 12/03/08)
