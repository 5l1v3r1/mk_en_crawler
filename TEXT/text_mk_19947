20/03/2008
AНКАРА, Турција -- Министерот за надворешни работи, Али Бабаџан, вели дека Турција наскоро ќе одлучи дали ќе испрати повеќе војници во меѓународните безбедносни сили во Авганистан. Началникот на Генералштабот, генерал Јашар Бујуканит, се спротивстави на нови распоредувања во странските мисии, велејќи дека армијата има полни раце во борбата против терористичката Курдистанска работничка партија. Ова прашање на површина изби во средата (19-ти март), поради посетата на Анкара на авганистанскиот министер за надворешни работи, Рангин Дадфар Спанта. Тој и Бабаџан разговараа околу начините за зајакнување на соработката со цел гарантирање на стабилноста и безбедноста во Авганистан. (Заман - 20/03/08; AФП, Милијет, Тркиш прес, Хуријет, АП - 19/03/08)
