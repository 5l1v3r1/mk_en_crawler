22/01/2006
ИСТАНБУЛ, Турција -- Мехмет Али Агџа, човекот кој пукаше и го рани папата Јован Павле Втори во 1981 година, повторно беше уапсен во Истанбул во петокот (20-ти јануари), по пресудата на турскиот Суд за казација. Владата поднесе тужба против предвременото ослободување на Агџа од истанбулскиот затвор пред две недели. Врховното судско тело ја поништи одлуката на понискиот суд и донесе пресуда дека Агџа одлежал помалку време во затвор отколку што е потребно. Тој, најверојатно, ќе остане во затвор до 2014 година. (TurkishPress.com, Turks.US, Ројтерс, АФП - 20/01/06) 
