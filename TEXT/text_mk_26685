09/08/2009
ПРИШТИНА, Косово -- Брачниот пар Срби Богдан и Трајанка Петковиќ беше пронајден убиен во нивната куќа во селото Партес во близина на Гњилане, објави во петокот (7-ми август) портпаролот на регионалната полиција Ремзи Аземи. Аземи не откри никакви детали во врска со инцидентот, но рече дека истрагата е во тек. Косовската полиција во саботата објави дека нема индикации оти кривичното дело било етнички мотивирано. Партес е едно од најголемите села со претежно српско население во Косово и во него живеат околу 300 семејства. (Б92, Бетa - 08/08/09; Фонет, Бета, Танјуг, Б92, БТА - 07/08/09)
