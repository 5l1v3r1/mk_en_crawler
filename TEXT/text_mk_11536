24/01/2005
ЗАГРЕБ, Хрватска -- Во понеделникот (24-ти јануари) во Загреб започна дводневен состанок на министрите за одбрана на земјите од Јадранската повелба -- Албанија, Хрватска и Македонија. Присутни се и претставници на САД и амбасадорите на земјите-членки на НАТО во Хрватска. Состанокот претставува дел од редовните комуникации воспоставени помеѓу трите земји во 2003 година, во обид за влез во НАТО.
Во другите вести, владејачката Хрватска демократска заедница (ХДЗ) го објави почетокот на подготовките за локалните избори, кои, најверојатно, ќе се одржат во средината на мај. По седницата на партијата во саботата, претседателот на ХДЗ и премиер, Иво Санадер, изјави дека локалните ограноци на ХДЗ независно ќе предложат свои кандидати за градоначалничките и општинските советнички трки. (Maкфакс - 23/01/05; Вечерњи лист, ХИНА - 22/01/05; ХИНА - 21/01/05)
