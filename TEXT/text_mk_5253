29/03/2010
Од екипата на SETimes -- 29/03/10
Шансите за регионот се подобруваат, но балканските држави сé уште имаат работа кога станува збор за подобрување на основните прашања за квалитетот на животот, според читателите на SETimes прашани во годишната анкета.
Анкетата -- спроведена од 1-ви декември минатата година до 15-ти јануари -- регистрираше мешавина од надеж и реализам за конкретните проблеми. Повеќето испитаници изразија верба во иднината на нивните држави и не се согласија дека патот напред е мрачен.
Трендот беше негативен кога станува збор за вербата во судството, додека мислењата се поделени во врска со полицијата, владата и изборниот интегритет. Испитаните, исто така, беа поделени во врска со меѓународниот имиџ на својата земја.
Повеќе од половина (51,6 отсто) рекоа дека имаат малку или немаат доверба во судството и судовите, додека само 24,4 отсто имаат поволно мислење. Полицијата котира подобро, при што процентот од повеќе од третина (38,2 отсто) покажува високо ниво на доверба. Скоро исто толкав процент (37,2 отсто) изразија мала доверба, а останатите не се изјасниле ниту негативно, ниту позитивно.
Во однос на прашањето на националните влади, повеќето испитаници беа недоверливи отколку сигурни (44,9 отсто наспрема 33,2 отсто), додека 21,9 отсто се изјаснија неутрални. Многумина (40,8 отсто) им дадоа на изборите високи оценки за чесност, но 35,8 отсто ги сметаат за нечесни, а 23,4 отсто се неутрални.
Неутралноста, всушност, е изборот на народот за повеќето прашања, што покажува дека читателите ја гледаат ситуацијата во регионот како мешавина од различности. 
Вкупно 1.115 испитаници учествуваа во истражувањето. Тие беа млада група, при што најголемиот блок беа на возраст меѓу 20 и 30 години. Повеќето испитаници беа на возраст од 23 години, отколку од другите возрасни групи. Учествуваа поголем број мажи (63 отсто) отколку жени (37 отсто), додека големо мнозинство рекоа дека се високообразовани, односно или со факултетска диплома или со повисок степен.
Само половина рекоа дека имаат работно место со полно работно време; останатите беа невработени или со половично работно време. Во поглед на географската лоцираност, најголема одделна група испитаници (34,4 отсто) беше од Турција, по што следеше Македонија (12,4 отсто) и Косово (10.9 отсто). 
Врз основа на одговорите од анкетата, читателите на SETimes се прозападно ориентирани, со демократска ориентација и силна верба во интеграцијата. Ставовите на испитаниците кон ЕУ се претежно поволни, при што 73,4 отсто рекоа дека имаат „позитивен“ или „претежно позитивен“ став. Тие, исто така, сметаат дека влезот во НАТО е од суштинска важност.
Запрашани дали регионот станува поблизок до Запад или до Русија, које е во подем, читателите (63,6 отсто) генерално го избираат Запад. Сепак, голем дел (31,8 отсто) рекоа дека двете се важни. 
Со големо мнозинство, испитаниците тврдат дека се или толерантни или исклучително толерантни кон другите политички ставови, верски определби и етничка припадност, како и кон спротивниот пол.
Запрашани дали имаат голема верба во иднината на својата држава, повеќе од половина (53 отсто) или се согласија или остро се спротивставија, за разлика од 24,7 отсто, кои ја немаат. Во исто време, само 35 отсто сметаат дека нивната држава има позитивен имиџ во странство, додека 39,5 отсто посочуваат дека светот неповолно гледа на нивната држава. Вкупно 25,5 отсто дадоа негативен одговор.
