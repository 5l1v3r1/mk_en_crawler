22/05/2005
АТИНА, Грција -- Бугарскиот министер за внатрешни работи Георги Петканов и грчкиот министер за јавен ред Јоргос Вулгаракис се согласија да ја зајакнат соработката во полицискиот сектор, за време на посетата на Петканов на Атина во петокот (20-ти мај). Министрите ја истакнаа потребата за унапредување на заедничките напори во борбата против трговијата со луѓе и дрога, илегалната имиграција и фалсификувањето на пари. 
Во другите вести, бугарското Министерство за внатрешни работи во петокот објави дека италијанските власти го уапсиле Метуш Бајрами македонски Албанец со бугарски пасош, за кој се вели дека е еден од „босовите“ на мрежата со шверц на Балканот. Четириесетиседумгодишниот Бајрами беше уапсен во близина на Милано. (MПА, БНР - 20/05/05)
