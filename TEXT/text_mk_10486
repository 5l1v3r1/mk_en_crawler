18/11/2004
ЛОНДОН, Велика Британија -- „Standard & Poor's“ го намалија рејтингот на Грција од „А“ на „А-“, поради загриженоста за јавните финансии. „Намалувањето го одразува немањето решителна стратегија за постигнување на брзи и трајни подобрувања на генералната владина примарна сметка, како и неуспехот во започнувањето на значително и одржливо намалување на процентот на јавниот долг“, се вели во изјавата на СиП од средата (17-ти ноември). 
Исто така во средата, Владата објави дека ЕУ одлучила да й даде на Атина рок до 2006 година за усогласување на нејзиниот буџетски дефицит со задолжителната горна граница на Унијата од 3 отсто. Портпаролот рече дека Владата е решена да го реши проблемот во 2005 година. (AНA - 18/11/04;AФП - 17/11/04) 
