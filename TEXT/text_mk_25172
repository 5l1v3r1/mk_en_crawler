31/03/2010
AНКАРА, Турција -- Владата го ревидираше својот пакет од предложени уставни амандмани пред да го испрати во парламентот во вторник (30-ти март). Меѓу 29-те амандмани за зајакнување на демократските стандарди и права, се и мерките кои предвидуваат судење на високиот воен персонал во Врховниот суд, додека редовниот воен персонал ќе биде предмет на цивилни судски постапки. Забранувањето на политичките партии ќе биде потешко, со оглед на тоа што и самата Партија на правдата и развојот (АКП) беше цел на такви обиди. Парламентот се очекува да расправа за пакетот следниот месец, макар што веројатноста за усвојувањето таму е многу мала. АКП, наместо тоа, очекува да одржи референдум за амандманите. (Заман, Хуријет - 31/03/10; Хуријет, АП - 30/03/10)
