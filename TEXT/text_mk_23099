03/08/2008
СКОПЈЕ, Македонија -- Претседателот Бранко Црвенковски го помилува еден од главните претставници на опозицијата, обвинет за корупција, отворајќи го патот за опозициските партии да се вратат во парламентот во саботата (2-ри август). Помилуван беше Зоран Заев, заменик-претседателот на опозицискиот Социјалдемократски сојуз на Македонија (СДСМ) и градоначалник на Струмица. Тој беше притворен за злоупотреба на функцијата во тендерот за еден локален трговски центар. Коалицијата предводена од СДСМ објави дека ќе се врати во парламентот в понеделник. Одделна група, Демократската партија на Албанците, исто така, се сложи да го прекине бојкотот откако Црвенковски се закани дека ќе го одложи потпишувањето на законот со кој албанскиот станува втор официјален јазик во земјата. (Maкфакс, А1, МИА, МИНА, АП - 02/08/08)
