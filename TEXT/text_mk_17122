02/04/2006
ТИРАНА, Албанија -- Присуството на ОБСЕ во Албанија во петокот (31-ви март) објави дека двомесечниот курс за обука за албанската гранична и миграциска полиција заврши. Повеќе од 100 полицајци од 11 градови присуствуваа на обуката, која се фокусираше на употребата на опремата за погранично набљудување.
Во другите вести, албанската влада во петокот објави дека ќе добие 12 хеликоптери како донација од Германија, во рамките на договорот што треба да биде потпишан оваа недела со „Еурокоптер дојчланд“. Шест од хеликоптерите БО-105 ќе бидат наменети за албанската армија, четири за Министерството за внатрешни работи, а преостанатите два за Министерството за здравство. (Aлбански вести - 01/04/06; веб-страница на ОБСЕ - 31/03/06)
