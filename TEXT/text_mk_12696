06/05/2005
СКОПЈЕ, Македонија -- Претставниците на петте поранешни југословенски републики во четвртокот (5-ти мај) ги продолжија преговорите во Скопје за сукцесија на имотот од поранешната Народна банка на Југославија (НБЈ). Претходно, тие постигнаа согласност за поделбата на златото и парите. Сега Одборот за сукцесија на финансиските средства и обврзниците работи на поделба на депозитите на НБЈ во странство, кои наводно достигнуваат висина од околу 220 милиони американски долари. Во 1991 година земјите-наследнички на поранешната југословенска федерација потпишаа договор со кој Хрватска доби 23 отсто од средствата, Словенија 16 отсто, Босна и Херцеговина 15,5 отсто, Македонија 7,5 отсто и Србија и Црна Гора 38 отсто. (РТРС - 06/05/05; ХИНА, Макфакс, Б92 - 05/05/05)
