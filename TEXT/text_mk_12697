06/06/2005
БЕРЛИН, Германија -- Портпаролот на германската опозициска Христијанска демократска унија (ХДУ) соопшти дека ако дојде на власт на престојните предвремени избори, таа ќе го забави процесот на проширување на ЕУ. „Апсолутно е нужно ЕУ да се консолидира и да го дефинира својот идентитет и границите“, рече Фридберт Флугер во интервјуто објавено во понеделникот (6-ти јуни). Тој додаде дека владата предводена од ХДУ би го поддржала пристапот на Бугарија, Романија и Хрватска ако тие ги исполнат потребните услови, но би работела на привремено стопирање на понатамошното проширување. (Интернешнал хералд трибјун - 06/06/05; Дојче веле, АФП - 05/06/05)
