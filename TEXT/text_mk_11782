19/06/2005
БАЊА ЛУКА, Босна и Херцеговина (БиХ) -- EУФОР ги испитува наводните нерегуларности за време на церемонијата на положување заклетва на хрватските регрути во Војската на Федерацијата на БиХ (ФБиХ), што се одржаво касарната Капљина во петокот (17-ти јуни). Според извештајот на неделното издание на весникот „Независне новине“, хрватската национална химна била свирена заедно со босанската, спротивно на инструкциите од министерот за одбрана на БиХ, Никола Радовановиќ, до својот колега од ФБиХ, Мирослав Николиќ. Канцеларијата на високиот претставник потврди дека била информирана за истрагата на ЕУФОР и ќе објави соопштение по завршувањето на истата. Западните официјални претставници беа шокирани од однесувањето на регрутите на двете церемонии на полагање заклетва во Република Српска претходно оваа година. (Независне новине, РТРС - 19/06/05; Независне новине, НТВ Хајат - 18/06/05)
