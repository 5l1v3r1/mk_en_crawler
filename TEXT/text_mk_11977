17/12/2004
БРИСЕЛ, Белгија -- Бугарската министерка за европски прашања, Меглена Кунева, во четвртокот (16-ти декември) изјави дека земјата, најверојатно, во април ќе потпише спогодба за пристапување со ЕУ. Европскиот совет допрва треба да заземе официјален став за ова прашање, но се чини дека е постигнат политички договор. Претседателот на Европската комисија Жозе Мануел Баросо изјави дека Бугарија треба да ја потпише спогодбата следната пролет, но не даде конкретен датум.
Исто така во четвртокот, Министерството за финансии објави дека Бугарија не постигнала договор со ММФ во врска со прегледот на својата стенд-бај програма. Министерот за финансии Милен Велчев рече дека ММФ не е задоволен од политиката на трошење за 2005 година, особено од зголемувањето на минималната плата. (БТА, Пари - 17/12/04; БTA - 16/12/04)
