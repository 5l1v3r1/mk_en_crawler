17/08/2009
AНКАРА, Турција -- Четири мажи беа убиени во неделата (16-ти август) во престрелката помеѓу две курдски семејства кои биле во долготрајна расправија поради парче земја. Во престрелката во селото Бујук Аланли, во југоисточната провинција Санлиурфа, загинаа по двајца членови на двете семејства. Локалните власти велат дека крвната одмазда започнала пред 15 години и досега веќе имало една жртва, во 2007 година. Турските паравоени единици беа распоредени во селото за да спречат понатамошно насилство. Престрелките меѓу скарани семејства се чести во југоисточна Турција, каде што конфликтите честопати се решаваат со оружје. (Заман - 17/08/09; АФП - 16/08/09)
