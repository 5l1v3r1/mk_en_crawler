09/10/2009
САРАЕВО, Босна и Херцеговина (БиХ) -- Политичките водачи во четвртокот (8-ми октомври) одржаа работен ручен со високи претставници на ЕУ и САД, пред официјалните разговори во петок во врска со ќор-сокакот кој ги блокира реформите веќе со месеци. Премиерот на Република Српска Милорад Додик вели дека разговорите, во воената касарна Бутмир во близина на Сараево, се фокусирале на државниот имот, можните уставни промени, исполнувањето на условите за затворање на Канцеларијата на високиот претставник и критериумите за визна либерализација. Шведскиот министер за надворешни работи, Карл Билт, чија земја моментно претседава со ЕУ, американскиот заменик-државен секретар Џејмс Стајнберг и комесарот за проширување на ЕУ, Оли Рен, учествуваа на состанокот. Според локалните медиуми, не е постигнат договор, но никоја од предложените опции не била отфрлена. Друг состанок е закажан за 20-ти октомври. (Фена, Срна, Дневни аваз, РТРС, АФП, ББС - 08/10/09)
