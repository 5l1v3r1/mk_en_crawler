11/05/2004
СОФИЈА, Бугарија -- Генералниот секретар на НАТО, Јап де Хуп Шефер, ќе ја посети Бугарија на крајот од оваа недела со цел да разговара околу можноста за директно учество на Алијансата во Ирак и нова резолуција на Советот за безбедност на ОН во врска со Ирак. Ова ќе биде прва посета на Шефер на Бугарија по преземаoето на должноста и откако Бугарија стана полноправна членка на Алијансата.
Во другите вести, бугарскиот министер за одбрана, Николај Свинаров, во понеделникот се врати од Берлин велејќи дека претпријатието за Европска аеронаутичка одбрана и вселена й понудило на Бугарија 16 воени и 12 транспортни хеликоптери, кои ги исполнуваат стандардите на НАТО. Предложената цена е еднаква на 150 милиони американски долари за финансираoе одобрено од страна на Софија за модернизација на старите хеликоптери на земјата МИ-17 и МИ-24.
Во меfувреме, Министерството за одбрана потврди дека двајца бугарски лекари кои работат во Либија сега се соочуваат со обвиненија. Едниот е обвинет за несоодветен медицински третман во случајот во кој еден постар пациент почина, а другиот е хирург кому му е забрането да ја напушта Либија. Новите проблеми уследија веднаш по смртните казни досудени на петте бугарски медицински лица во Либија минатата недела. (News.bg, Дневник, Труд, Дарик, Novinite.com - 11/05/04; Медиапул - 10/05/04)
