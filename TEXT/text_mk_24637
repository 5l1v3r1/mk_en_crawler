06/05/2009
БУКУРЕШТ, Романија -- Околу 60.000 државни работници започнаа предупредувачки штрајк во вторникот (5-ти мај), барајќи повеќе пари и помалку политички назначувања во јавниот сектор. Еден од најмоќните синдикати во секторот, Сед лекс алијансата, го организираше штрајкот. Синдикатот побара од владата да ја одложи одредбата што им дозволува на политичките партии да влијаат на одлуките за избор на персонал на клучните позиции. Штрајкувачите, исто така, сакаат владата да ја пополни разликата помеѓу највисоката и најниската плата во системот со кратење на максималните плати и зголемување на минималните. Премиерот Емил Боц и министерот за труд, Мариан Сарбу, преговараат со претставниците на синдикатот за предложениот закон за една плата.
Во другите вести, комесарот за монетарни прашања на ЕУ, Јоакин Алмуња, рече дека Европската комисија ќе ја отпочне, како што е позната, процедурата за прекумерен дефицит против Романија, бидејќи дефицитот на земјата го надминува прагот од 3 отсто од БДП, објавија медиумите во вторникот. Една од главните причини е високото ниво на трошење во јавниот сектор во Романија. (Реалитатеа ТВ, Медиафакс, Агерпрес, Зиаре - 05/05/09)
