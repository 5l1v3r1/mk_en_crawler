18/07/2007
БУКУРЕШТ, Романија -- Премиерот Калин Попеску Таричеану во вторникот (17-ти јули) побара од јавноста да остане смирена, по излетувањето на воз од шините во соседна Украина, по што се ослободи отровен облак жолт фосфор доцна во понеделникот. Владата одржа итна седница и доби уверување дека ќе бидат потребни 36 до 48 часа за облакот да стигне до Романија. Властите ја следат ситуацијата и се во контакт со колегите во Полска и Унгарија, другите соседи на Украина. Властите во Букурешт ги критикуваа украинските власти за криење информации во врска со инцидентот, кој доведе до евакуации во близина на местото во Лвив, Украина. (Гандул, Зиарул финансиар, Котидианул, Nine o'clock, Фокус - 18/07/07; Реалитатеа ТВ, Hotnews.ro, УПИ - 17/07/07)
