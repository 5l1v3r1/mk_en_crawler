30/09/2005
АТИНА, Грција -- Перспективата на Турција за влез во ЕУ и целокупната ситуација на Балканот беа во фокусот на состанокот на Националниот совет за надворешна политика кој се одржа во четвртокот (29-ти септември). Грчкиот министер за надворешни работи, Петрос Моливјатис, изјави дека таквите состаноци претставуваат можност владата и опозицијата да разменат мислења во врска со надворешните работи. Тој истакна дека учесниците успеале да постигнат согласност во врска со приоритетите на надворешната полтика, но не и за тоа како да ги остварат истите. Опозицијата ја потврди својата поддршка за пристапот на Турција во ЕУ, но истакна дека процесот треба да содржи и рокови и да ги прецизира заштитните клаузули со цел да ги заштити грчките интереси. (AНA, MПA, EРA - 29/09/05)
