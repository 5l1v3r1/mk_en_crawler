18/05/2007
БУКУРЕШТ, Романија -- В.д. претседателот Николае Вакариу во четвртокот (17-ти мај) го потпиша законот за формирање на Националната агенција за интегритет. Агенцијата ќе ги надгледува активностите на сите државни службеници -- вклучувајќи ги и членовите на парламентот -- ќе ги следи нивните декларации за имотна состојба и евентуалните судири на интереси. Истата може да воведе санкции, вклучувајќи и конфискување на нелегалниот имот, и може да ги спречи прекршителите да вршат јавна функција. Формирањето на агенцијата е во согласност со владините напори за елиминирање на корупцијата. (Nine O'clock - 18/05/07; Meдифакс, Ромпрес - 17/05/07)
