02/10/2006
БЕЛГРАД, Србија -- Претседателот на парламентот, Предраг Марковиќ, во неделата (1-ви октомври) потпиша декрет, со кој официјално беше утврден датумот на одржување на референдумот за уставот, на 28-ми и 29-ти октомври. Потпишувањето од страна на Марковиќ се случи еден ден откако парламентарците едногласно го усвоија новиот устав, според кој Косово е интегрален дел од Србија, со суштинска автономија. Портпаролката на шефот за безбедност на ЕУ Хавиер Солана, Кристина Галах, рече дека прашањето на статусот мора да се разгледува во рамките на преговорите со кои посредува претставникот на ОН, Марти Ахтисари. (РТС, Данас, Глас јавности, АФП - 02/10/06; Taнјуг - 01/10/06)
