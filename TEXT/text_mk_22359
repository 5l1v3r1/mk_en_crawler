16/07/2008
НИКОЗИЈА, Кипар -- Претседателот Деметрис Христофиас и водачот на кипарските Турци, Мехмет Али Талат, ја разгледуваат можноста за воспоставување директна телефонска линија за комуникација, објави во вторникот (15-ти јули) портпаролот на Мировните сили на ОН во Кипар, Хозе Луис Диас. Телефонската линија ќе има за цел да ги олесни обновените напори на двајцата водачи за повторно обединување на островот, додаде Диаз. Ова ќе биде прва директна комуникациска врска помеѓу водачите на двете заедници за повеќе од три децении. Во моментов, телефонските разговори од грчкиот дел на Кипар за турската страна мора да одат преку Турција. (Заман, Хуријет - 16/07/08, Фамагуста Газете, КНА, Филелефтерос, АП - 15/07/08)
