17/03/2009
АНКАРА, Турција -- Инспекторите откопаа скоро 20 парчиња човечка коска во понеделникот (16-ти март) на второто место на ископување во Турција, како дел од истрагата за телата на Курдите, наводно, убиени во 1990-тите. Тие ги пронајдоа коските на празно поле во градот Чизре во југоисточната провинција Сирнак. Ископувањата таму следеа по оние во областа Силопи, каде што ископувачите пронајдоа череп, изгорена облека и коски. Минатиот месец обвинителите наредија испитување на нафтените бунари во југоисточна Турција поради наводите дека телата на Курдите убиени од страна на турските безбедносни сили биле фрлени таму. (Хуријет, Туркие - 17/03/09; СНН Турк, новинска агенција Анадолу, Сабах - 16/03/09)
