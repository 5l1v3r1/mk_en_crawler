21/04/2011
БУКУРЕШТ, Романија -- Министерот за труд, Јоан Ботис, во средата (20-ти април) поднесе оставка поради сомневањата за судир на интереси, кои се однесуваат на работата на неговата жена како советник на проект финансиран од ЕУ. Николае Ивашеску, државен секретар во министерството, привремено ќе ги преземе должностите на Ботис, објави премиерот Емил Боц. Сопругата на Ботис беше вклучена во проект кој го водеше невладината Еуроактив, која е кофинансирана од структурните фондови на ЕУ преку Оперативната програма за развој на човечки ресурси и одобрена од Министерството за труд. Првично, Ботис рече дека со оглед на тоа што тој не бил вклучен во организацијата Еурактив, ќе поднесе оставка само ако биде направена штета на сликата на владејачката Либерал-демократска партија.
Романскиот оддел против измами започна истрага, во врска загриженоста за кршење на националните закони и законите на заедниците за судирот на интереси, што може да ги загрози финансирањата на ЕУ. Националната Агенција за интегритет, исто така, започна истрага за имотот на министерството, принудувајќи го Ботис да поднесе оставка. (Hotnews.ro, Котидианул, Зиаре, Евениментул зилеи, Адеварул - 20/04/11)
