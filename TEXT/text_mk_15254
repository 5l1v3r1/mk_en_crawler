30/05/2006
БЕЛГРАД, Србија и Црна Гора -- Комесарот за проширување на ЕУ, Оли Рен, во вторник (30-ти мај) ги завршува дводневните состаноци во Белград, каде што ги увери официјалните претставници дека ќе биде усвоен ревидиран мандат за преговорите за Спогодбата за стабилизација и асоцијација (ССА) со Србија, по референдумот за независност во Црна Гора. Рен додаде дека разговорите за ССА е можно да завршат до крајот на оваа година ако Србија покаже целосна соработка со Трибуналот на ОН за воени злосторства во Хаг. Прашањето на соработката ги спречи разговорите за ССА со Белград претходно овој месец. Рен отпатува за Белград од Подгорица. (Данас, Политика, Вијести - 30/05/06; веб-страница на ЕУ, Б92, РТС, Бета - 29/05/06)
