18/11/2005
БЕЛГРАД, Србија и Црна Гора -- Претставувајќи го неодамнешниот извештај на Европската комисија за Србија и Црна Гора пред комисија на српскиот парламент, шефот на делегацијата на ЕУ, Џозеп Ловерас, го поздрави досегашниот напредок, истовремено истакнувајќи дека останува уште многу да се стори. Тој во четвртокот (17-ти ноември) ги повика властите да ја комплетираат соработката со Трибуналот на ОН во Хаг за воени злосторства и да се заложат за конструктивен дијалог со Приштина во врска со претстојните преговори за идниот статус на Косово. Што се однесува до предизвиците со кои се соочува Србија и Црна Гора на својот пат кон членството во ЕУ, Ловерас потврди дека ЕК е подготвена да помогне.
Исто така во четвртокот, министерот за надворешни работи на Србија и Црна Гора, Вук Драшковиќ, присуствуваше на седницата на Министерскиот комитет на Советот на Европа во Стразбур, Франција. Тој повика на поголема заштита на правата на српското малцинство во Косово. (Танјуг, РТС, Б92, веб-страница на СоЕ - 17/11/05)
