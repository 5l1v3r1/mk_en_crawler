22/12/2008
СОФИЈА, Бугарија -- Сојузот на демократските сили (УДФ), моментно најголемата десничарска партија во парламентот, го избра пратеникот Мартин Димитров (31) за свој нов претседател во неделата (21-ви декемви), на местото на Пламен Јуруков. Во вториот круг од гласањето, Димитров доби околу 4.300 гласови, за разлика од 2.800 гласови за другиот кандидат, поранешниот министер за трговија Румен Христов. Ова е првпат членовите на една голема политичка партија да го изберат директно своето раководство.
Во другите вести од неделата, Волен Сидеров беше реизбран за водач на екстремистичката десничарска партија Атака. Од преку 500 кандидати на партиската конференција, само еден, поранешниот заменик-претседател Антон Сираков, гласаше против Сидеров, тврдејќи дека тој ја променил изворната политика на Атака. (Софиска новинска агенција, БТА, БНР, Медиапул, БГНЕС - 21/12/08)
