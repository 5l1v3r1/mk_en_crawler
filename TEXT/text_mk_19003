03/04/2007
НИКОЗИЈА, Кипар -- Владата поднесе до претседателството на ЕУ предлог за пакет мерки што ќе обезбедат економска поддршка за кипарските Турци и продлабочување на нивото на соработка помеѓу двете заедници на поделениот остров. Портпаролот на владата, Христодулос Пашиардис, во понеделникот (2-ри април) рече дека предлогот бил поднесен изминатиот викенд, но неговата содржина ќе остане доверлива сега засега. Пашиардис истакна дека пакетот не е поврзан со турските барања за укинување на ембаргото за директната трговија со т.н. Турска Република Северен Кипар. (КНА, АНА-МПА, Фокус - 02/04/07)
