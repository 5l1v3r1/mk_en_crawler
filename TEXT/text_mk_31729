09/04/2003
ХАГ, Холандија -- Трибуналот за воени злосторства на ОН, во вторникот (8 април), објави дека го обвинил уредникот на еден црногорски весник, поради тоа што го открил идентитетот на заштитен сведок, кој сведочел против членови на неговата единица во поранешните југословенски сили. Ова е прв потег од таков вид против новинар. Душан Јовановиќ го откри името на сведок на обвинителството, кој претходно беше именуван како K-32. Лицето, муслиман кој за време на косовскиот конфликт служел во југословенските сили во Призрен, сведочеше дека членови на неговата единица биле вклучени во погубуваoа на етничко-албански цивили. Тој доби закани преку телефон, откако неговото име се појави во весникот <I>Дан</I>. (АП - 08/04/03)
