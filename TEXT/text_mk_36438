13/08/2004
СОЛУН, Грција -- Градоначалници од земјите од Југоисточна Европа во четвртокот (12-ти август) во Солун се состанаа на разговори во врска со регионалната соработка. Разговорите се фокусираа на евентуалните заеднички проекти -- кои би можеле да ги исполнат условите за финансирање од страна на ЕУ -- во рамките на мрежата Градоначалници на балкански градови и соработката на полето на спортовите и културата. Според грчкиот печат, учесниците изразиле поддршка за кандидатурата на Солун за домаќин на меѓународната изложба ЕКСПО 2008. (Утрински весник - 13/08/04; МПА - 12/08/04)
