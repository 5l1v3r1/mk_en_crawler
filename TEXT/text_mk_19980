18/01/2008
ТИРАНА, Албанија -- Британските, француските, данските, германските и холандските постојани претставници во НАТО ја посетија Тирана во четвртокот (17-ти јануари) и го повикаа претседателот Бамир Топи да ги забрза реформите ако Албанија сака да добие покана за пристап во Алијансата на самитот во Букурешт во април. Топи, од своја страна, ги информираше за клучните изборни и судски реформи и подобрената политичка клима, врз основа на подобрената соработка помеѓу мнозинството и опозицијата. 
Но, истиот ден, Републиканската партија, помалиот партнер во владејачката Демократска партија, повика на промени во владата. Претходно оваа недела другиот помал владин партнер, Сојузот за човекови права, се закани дека ќе ја напушти коалицијата ако не биде направена реконструкција. (веб-страница на албанскиот претседател, Газета шкиптаре, Шекули, Кохајоне, Панорама - 18/01/08; Балканвеб, Топ-ченал - 17/01/08)
