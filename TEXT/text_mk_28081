21/04/2010
ЊУЈОРК, САД -- Групата Хјуман рајтс воч во вторникот (20-ти април) ја критикуваше турската полиција за употребата на прекумерна сила во последниве недели. Набљудувачката група наведува неколку инциденти, вклучително и насилство врз деца и смртоносни акции против уапсени лица. Минатата година регистрирани се вкупно 48 фатални пукања, се вели во извештајот, и се советува владата подобро да ги обучува своите безбедносни сили. (веб-страница на ХРВ, УПИ - 20/04/10)
