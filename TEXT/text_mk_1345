05/12/2008
Европскиот авионски производител Ербас и Турските воздухопловни индустрии (ТАИ) потпишаа договор од 393 милиони евра во четвртокот (4-ти декември), според кој ТАИ ќе произведува делови за авиокомпанијата А350. Ова е прва голема производствена програма за ТАИ во цивилната авијација, рече извршниот директор на ТАИ, Аталај Ефеер. Ербас А350 е нов млазен авион од средна големина и голем дострел, за кој Ербас резервира 4.060 нарачки од ноември.
*** 
 Приштинскиот меѓународен аеродром (ПИА) доби лиценца за работа од Цивилната авијациска власт на Косово од понеделникот (1-ви декември). Пред издавањето на оваа лиценца, исландската Администрација на цивилна авијација го следеше работењето на ПИА. 
*** 
 Српскиот динар достигна најниско досега ниво спрема еврото во вторникот (2-ри декември), од 90,52 динари за евро, и покрај интервенцијата од 10 милиони евра на Централната банка. Динарот се соочи со силен депресијациски притисок во изминативе два месеци откако светската криза доведе до одлив на капиталот и панични повлекувања од локалните банки. 
*** 
Министерството за финансии на Република Српскa (РС) се согласи да го намали данокот на приход од 10 на 8 отсто во 2009 година, рече во средата (3-ти декември) министерот за финансии, Александар Џомбиќ. Измените бараат парламентарно одобрување од владејачката партија во РС, СНСД, која има сигурно мнозинство. Џомбиќ објасни дека потегот има за цел да го поштеди бизнис секторот од притисокот за зголемување на платите и е прва конкретна мерка на владата на РС за ублажување на последиците од глобалната криза.
*** 
Норвешкото претпријатие „Технор енерџи аса“ ќе инвестира околу 200 милиони евра во проектот за хидроцентрала во Република Српскa (РС), рече премиерот Милорад Додик на 28-ми ноември. Претпријатието планира да изгради шест хидроцентрали на Босанската Река, со вкупен капацитет од 75 мегавати. Изградбата ќе започне во 2009 година. 
*** 
Втор месец по ред, Романијa се рангираше на првото место во октомври според растот во малопродажбата меѓу членките на ЕУ, регистрирајќи 9,4 отсто годишен раст, објави во средата (3-ти декември) Еуростат. На месечна основа, Романија забележа најголем пад (2,1 отсто) и истовремено најголем раст (2,6 отсто), објави Еуростат.
*** 
 Aлбанскиот Национален институт за статистика (ИНСТАТ) во средата (3-ти декември) објави дека бизнисите во Албанија работат само на 25 отсто од територијата на земјата. Претпријатијата во Албанија имаат тенденција на собирање во купчиња во градовите Лежа, Тирана и Валона. Според ИСТАТ, 50 отсто од нив работат во округот на Тирана и Драч.
 (Разни извори – 28/11/08-05/12/08)  
