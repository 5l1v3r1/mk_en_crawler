07/06/2005
БАЊА ЛУКА, Босна и Херцеговина (БиХ) -- Шефот за безбедност на ЕУ, Хавиер Солана, ја критикуваше владата на Република Српска (РС) за ќор-сокакот на клучните полициски реформи. Во интервјуто објавено во бањалучкиот весник „Независне новине“ во вторникот (7-ми јуни) Солана вели дека владата на РС не успеала да ги убеди членовите на Парламентот на босанските Срби да го изберат патот кон Европа, наместо патот кон изолација. Полициските реформи претставуваат предуслов за потпишување на Договорот за стабилизација и асоцијација со ЕУ. 
Во другите вести, високиот претставник Педи Ешдаун се очекува во вторник да донесе одлука за назначување на нов шеф на државната Агенција за истраги и заштита. Премиерот Аднан Терзиќ од Ешдаун побара да интервенира откако владата имаше неколку неуспешни обиди да се договори околу евентуалниот кандидат.
Во понеделникот Терзиќ присуствуваше на церемониите на одбележување на 5-тата годишнина од формирањето на Државната гранична служба. Тој предвиде дека успехот на службата на крајот ќе резултира со укинување на визниот режим на ЕУ за БиХ. (Независне новине - 07/06/05; Фена, РТРС, НТВ Хајат - 06/06/05)
