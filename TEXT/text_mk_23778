21/12/2008
САРАЕВО, Босна и Херцеговина (БиХ) -- Американската амбасада во Сараево во петокот (19-ти декември) предупреди дека се води кампања против американскиот дипломат Рафи Грегоријан, вториот по ранг претставник на меѓународната заедница во земјата. „За жал, во текот на изминативе неколку месеци се води ужасна кампања против американските дипломати, во која тие лажно се претставуваат како „гонители“ на некои поединци или институции. Атмосферата што ја создаде оваа кампања има потенцијал да ги претвори заканите, колку и да се празни сами по себе, во опасни дејства“, се вели во соопштението на амбасадата. Грегоријан е главен заменик на високиот претставник Мирослав Лајчак, кој го надгледува спроведувањето на Дејтинскиот договор. Водачот на босанските Срби, Милорад Додик, јавно го обвини Грегоријан и другите меѓународни претставници дека работат против интересите на Република Српска. (AФП, Дневни аваз, веб-страница на Американската амбасада - 19/12/08)
