29/08/2005
ПРИШТИНА, Косово, Србија и Црна Гора -- Двајца Срби се убиени, а други двајца се повредени во пукањето од автомобил во движење во Косово доцна во саботата (27-ми август). Четири мажи се возеле во автомобил во близина на српската енклава Стрпче кога во нив било пукано од автомобил во движење. Шефот на УНМИК, Сорен Јесен-Петерсен, рече дека е „шокиран и ужаснат од ова бесмислено и трагично злосторство“. Тој ги повика сите оние кои имаат некакви информации во врска со овој случај да й се обратат на полицијата. Ова е прв инцидент од јуни 2004 година, кога еден српски тинејџер беше убиен во Грачаница. За убиството се обвинети двајца етнички Албанци. (Интернешнал хералд трибјун - 29/08/05; Ројтерс, АП, АФП, веб-страница на ОН, Танјуг, РТС, Бета, Б92 - 28/08/05)
