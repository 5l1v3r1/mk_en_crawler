02/08/2009
ЗАГРЕБ, Хрватска -- Хрватската премиерка Јадранка Косор и нејзиниот словенечки колега Борут Пахор во петокот (31-ви јули) постигнаат согласност за рамковен план за изнаоѓање решение на нивниот пограничен спор до крајот на годинава. Пахор за новинарите изјави дека неговиот состанок со Косор ја подгреал надежта дека ќе биде најдено решение во следните месеци. Косор рече дека е многу задоволна бидејќи „отворивме нова страница [и] ... го најдовме патот по кој треба да се движиме“. Словенија минатата година ги блокираше преговорите за пристапување во ЕУ на Хрватска, тврдејќи дека дел од документацијата што ја поднесуваат загребските власти го преудицира долгогодишниот спор помеѓу двете земји. (AФП, Хина, ХРТ, СТА - 31/07/09)
