28/01/2011
ПРИШТИНА, Косово -- Општината Хани и Елезит/Генерал Јанковиќ се подготвува за тужба против државата Србија за воени злосторства. Локалните власти ја одобрија иницијативата во четвртокот (27-ми јануари) и формирана е комисија за прибирање докази и водење на процесот. Сè уште не се знае кој период ќе го покрие тужбата, но најверојатно ќе се фокусира на последната деценија од српскиот режим во Косово, од 1989 до крајот на војната во 1999 година. Хани и Елезит/Генерал Јанковиќ е мала општина во источно Косово, во близина на македонската граница. Во тужбата ќе бидат споменати злосторствата врз цивилното население извршени од страна на српската полиција, војската и паравоените сили. (Teлеграфи, Коха, РТК, Клан Косова - 27/01/11)
