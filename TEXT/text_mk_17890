19/12/2006
САРАЕВО, Босна и Херцеговина (БиХ) -- Централната изборна комисија во понеделникот (18-ти декември) потврди дека сите тројца кандидати за премиер -- Никола Спириќ, Аднан Терзиќ и Драган Вранкиќ -- ги исполнуваат критериумите на изборниот закон во БиХ и законот во врска со судирот на интереси, односно можат да бидат поставени на функцијата. Тројцата кандидати, исто така, беа одобрени од страна на Државната агенција за истраги и заштита. Завршени се безбедносните проверки за Терзиќ и Вранкиќ, додека онаа за Спириќ е во тек. (Дневни аваз - 19/12/06; Срна, ПБС БиХ - 18/12/06)
