02/04/2008
БУКУРЕШТ, Романија -- На отворањето на самитот на НАТО во Букурешт во средата (2-ри април), американскиот претседател Џорџ В. Буш рече дека Алијансата ќе донесе историска одлука во врска со приемот на трите земји од Западен Балкан -- Албанија, Хрватска и Македонија. Заедно, трите формираат дел од групата позната како Јадранска повелба. „Соединетите Држави силно го поддржуваат поканувањето на овие земји да влезат во НАТО“, рече Буш во неговиот главен говор. „Овие земји го започнаа тешкиот пат на реформи и градење просперитетни слободни општества. Тие веќе имаат свој придонес во НАТО и нивните граѓани ја заслужуваат безбедноста што НАТО ја носи.“
Сепак, надежите на Македонија е можно да бидат уништени ако земјата не го реши долготраjниот спор околу името со Грција. Атина рече дека ќе го искористи своето право на вето за да ја блокира кандидатурата на својот сосед ако не биде постигнат договор. Во вторникот грчкиот министер за надворешни работи, Дора Бакојани, рече дека владата веќе донела одлука во врска со ова прашање.
Самитот во Букурешт е најголем во историјата на НАТО. Покрај водачите на 26-те земји членки, ќе бидат присутни и претставници на сите 23 членки на програмата Партнерство за мир. (Медиафакс, Ромпрес, Hotnews.ro - 02/04/08; AФП, Реалитатиа, Дневник, Балканвеб, Телеграфи - 01/04/08)
