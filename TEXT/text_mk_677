16/09/2005
(Разни извори – 09/09/05 – 16/09/05)
Извршниот одбор на Светската банка на 15-ти септември го одобри Заемот за програмско прилагодување во висина од 150 милиони евра за Хрватска. Со заемот ќе се финансира средорочниот владин реформски план, поврзан со напорите за пристапување и интеграција во ЕУ. 
*** 
Конзорциумот Коч-Шел доби на тендерот за 51 отсто од турската рафинерија „Тупрас“, победувајќи ги осумте други кандидати. Коч-Шел понуди 4,14 милијарди американски долари за акциите на Тупрас. 
*** 
Maкедонската влада ја усвои одлуката за приватизација на 90 отсто од системот за дистрибуција на електрична енергија во земјата до крајот на 2005 година. Препријатието за електродистрибуција беше одвоено од националното претпријатие за електрична енергија ЕСМ претходно оваа година, во согласност со реформата на домашниот пазар на енергија. Владата, исто така, ја одобри и одлуката за продажба на 100 отсто од термоцентралата во Неготино до крајот на оваа година. 
*** 
Светската банка го одобри кредитот во висина од 30 милиони американски долари за поддршка на српскиот металуршки и рударски комплекс РТБ Бор. Од вкупните средства 15 милиони американски долари ќе одат за еколошки проекти во Бор, а остатокот за социјални проекти. Заемот е условен со спречувањето на страна на Србија на државната интервенција и субвенциите за претпријатието. 
*** 
Индустриското производство на Федерацијата на Босна и Херцеговина (ФБиХ) се зголеми од 3,3 отсто во јули на 6,8 отсто за период од една година во август, како што покажаа официјалните податоци. Импресивен раст е забележан во рударското производство, кое заживеа и постигна зголемување од 6,4 отсто за период од една година во август, по претрпениот пад од 1,5 отсто во јули. 
*** 
Одборот на ММФ го заврши првиот преглед на прелиминарниот стенд-бај аранжман со Хрватскa во висина од 142,8 милиони американски долари. Според официјалниот извештај во печатот политиката на Загреб се оценува како задоволителна до крајот на 2004 година, но неконзистентна во 2005 година. Во истиот се истакнува и потребата за исполнување на целта на ревидираниот фискален дефицит за 2005 година и спроведување на темелни структурни реформи. 
*** 
Обемот на одобрени кредити во Хрватскa се зголемил за 18,7 отсто за период од една година, достигнувајќи 19,5 милијарди евра во периодот јануари-јули 2005 година, како што покажаат прелиминарните податоци од централната банка. Бројките покажаа зголемување за 20,9 отсто за една година во кредитите за домаќинствата, како и зголемување од 12 отсто во кредитите за корпоративниот сектор. 
