30/05/2010
ЗАГРЕБ, Хрватска -- Главниот обвинител на Трибуналот на ОН за воени злосторства, Серж Брамерц, во петокот (28-ми мај) се состана со премиерката Јадранка Косор на разговори околу нивото на соработка на Хрватска со Хаг. Тој ја повика земјата да стори повеќе за зајакнување на истрагите на Трибуналот, потврдувајќи дека соработката на Хрватска претставува основен дел од политичките критериуми за пристапувањето на ЕУ. Општите прашања на соработката не се проблем, укажа Брамерц, туку обезбедувањето на бараната документација. „Сé уште мислиме дека се можни одреден број истражни приоди и дека може да се постигнат повеќе резултати“, изјави тој за новинарите по состанокот. Брамерц ќе ја претстави својата оценка, клучна за кандидатурата на Загреб за ЕУ, пред Советот за безбедност на ОН на 14-ти јуни. (ХРТ, ХИНА, АП - 28/05/10)
