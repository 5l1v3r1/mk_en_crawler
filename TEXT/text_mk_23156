02/11/2008
ПРИШТИНА, Косово -- Малезија е последната земја што ја призна независноста на Косово. Министерот за надворешни работи, Раис Јатим. во петокот (31-ви октомври) рече дека дипломатските односи со младата држава ќе бидат воспоставени „во вистинското време“. Србија реагираше во саботата со тоа што му даде на малезискиот амбасадор во Белград рок од 48 часа да ја напушти земјата.
Во другите вести, Јапонија и ОН во петокот одлучија да донираат 3,05 милиони американски долари за подобрување на животните услови на малцинските групи и поддршка на мирниот и одржлив развој на Косово. Со оваа помош ќе се финансираат проекти со цел промовирање на етничкото помирување и помош на жителите да станат независни преку иницијативи како што е обуката за работа и субвенциите за формирање мали претпријатија. (Taнјуг, Б92, ИТАР-ТАСС, АП, МИA - 31/10/08)
