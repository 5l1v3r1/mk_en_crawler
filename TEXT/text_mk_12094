16/01/2005
ТИРАНА, Албанија -- Амбасадорот на ОБСЕ во Албанија, Павел Вацек, изрази оптимизам во врска со спроведувањето на реформите на изборниот закон, во интервјуто за локалниот печат. Вацек рече дека смета оти целосно ќе се почитува договорот постигнат помеѓу двете главни сили - Социјалистичката партија и Демократската партија -- во врска со амандманите на Законот за избори и подготвената нова изборна мапа. Тој рече дека очекува експертска група формирана од страна на Парламентот да работи на одредувањето на границите на изборните зони, да го заврши нацрт-извештајот до 5-ти февруари, според планираното. Парламентарните избори во Албанија ќе се одржат подоцна оваа година. (Албански вести - 15/01/05)
