04/06/2009
СКОПЈЕ, Македонијa -- Европската комисија (ЕК) во четврток (4-ти јуни) ќе ги информира министрите за внатрешни работи околу напредокот што западнобалканските земји ги постигнаа во своите процеси на визна либерализација, објавија македонските медиуми. Сега засега не се очекуваат разговори; министрите за надворешни работи на земјите-членки на ЕУ ќе дебатираат околу ова на својот состанок подоцна овој месец. Македонија, наводно, добила највисока оценка во извештајот на ЕК, кој ги опфаќа напорите на земјите од Западен Балкан за исполнување на критериумите за пристапување во безвизната патна зона на ЕУ. И додека визите може да бидат укинати и за црногорските граѓани, Србија сé уште се соочува со „одредени тешкотии“ во врска со критериумите за визната либерализација, се заклучува, наводно, во извештајот. Албанија и Босна и Херцеговина не успеаја да ги исполнат условите за визна либерализација. (A1, Maкфакс, МРТ - 03/06/09)
