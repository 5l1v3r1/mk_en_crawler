29/08/2006
ТИРАНА, Албанија -- Министерството за внатрешни работи подготви план за борба против криминалот и зајакнување на пограничната контрола, со цел исполнување на обврските од Договорот за стабилизација и асоцијација со ЕУ. Според натписот во понеделничното (28-ми август) издание на весникот „Стандард“, планот предвидува воспоставуање на нови структури за водење на процесот, како и обука на персоналот и подобрување на соработката помеѓу јавните служби за зајакнување на ефикасноста. Полицијата за погранична заштита и миграција, исто така, ќе се реорганизира и ќе се снабди со нови возила, бродови и опрема. 
Во другите вести, даночните власти ги затворија двете најголеми печатарски куќи во земјата -- Демокрација и Еурорилиндја -- поради нивните големи долгови кон државата. Еурорилиндја ги печати десетте највлијателни весници во Албанија. (Aлбански вести - 29/08/06)
