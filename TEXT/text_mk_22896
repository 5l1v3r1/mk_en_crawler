06/11/2008
ПРИШТИНА, Косово -- Портпаролот на Косовската полициска служба (КПС) Ветон Елшани во средата (5-ти ноември) објави дека властите откриле во Приштина приватна клиника специјализирана за трансплантација на човечки органи. Тие уапсија двајца лекари и менаџерот на клиниката и трагаат по трет лекар, кој е, наводно, од Турција. Елшани рече дека ја откриле клиниката откако полицијата сослушала турски државјанин кој тврдел дека дошол во Косово да добие третман, но немал пари со себе. Лекарските испитувања што следеле покажале дека некој му го отстранил бубрегот, за кој инспекторите подоцна утврдиле дека бил пренесен на израелски државјанин. (Maкфакс, Б92, Танјуг - 05/11/08)
