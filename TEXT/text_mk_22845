07/07/2008
AТИНА, Грција -- Голем топлотен бран се очекува да го зафати балканскиот регион оваа недела, при што температурите ќе се качат на 42 степени целзиусови во Грција и 37 степени целзиусови во Романија, според метеоролозите. Грчката Државна метеоролошка служба (ЕМИ) во неделата (6-ти јули) објави дека големиот пораст на температурите би требало да започне во вторник, при што температури од 40 степени целзиусови се очекуваат на полуостровот Пелопонез и низ островите.
Грчкото Претпријатие за електрична енергија е во состојба на готовност за евентуалниот пад на енергетскиот систем поради прекумерната потрошувачка на клима-уредите. Експертите очекуваат потрошувачката на струја да достигне 10.500 мегавати во вторник и среда, достигнувајќи го минатогодишниот рекорд од 10.600 мегавати.
Романските метеоролози предвидуваат дека вторник ќе биде најтоплиот ден во ова лето, со температури од 37 степени целзиусови во Букурешт. Овој топлотен бран е резултат на топлиот воздух од медитеранскиот басен. (EРТ, Катимерини, Нафтеборики - 07/07/08, Nine o'clock - 06/07/08)
