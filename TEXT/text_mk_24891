02/12/2008
САРАЕВО, Босна и Херцеговина (БиХ) -- За време на официјалната посета на БиХ во понеделникот (1-ви декември) црногорскиот премиер Мило Ѓукановиќ рече дека неговата земја планира да аплицира за кандидатски статус во ЕУ овој месец. „Сигурен сум дека преговорите ќе завршат на крајот од француското претседавање со ЕУ, и ние очекуваме позитивна одлука, која ќе ни овозможи да ја претставиме нашата кандидатура до крајот на 2008 година“, рече Ѓукановиќ по состанокот со Никола Шпириќ, неговиот босански колега. На прес-конференцијата подоцна, Шпириќ рече дека нема отворени прашања помеѓу двете земји, но додаде дека соработката треба да се зголеми во сите сектори. Претставниците на двете влади потпишаа четири договори за време на посетата на Ѓукановиќ -- за научна и техничка соработка, соработка во областа на културата и образованието и репатријација на нелегалните имигранти. (AФП, Maкфакс, РТЦГ - 01/12/08)
