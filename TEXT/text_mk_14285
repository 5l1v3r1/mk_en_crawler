11/11/2005
ЗАГРЕБ, Хрватска -- Претседателот Стипе Месиќ и неговиот словенечки колега, Јанез Дрновшек, во четвртокот (10-ти ноември) одржаа неформален состанок во селото Мињана во близина на хрватско-словенечката граница. Разговорите се фокусираа на ситуацијата во регионот и билатералните врски, но очигледно го избегнаа спорот околу границата помеѓу двете земји.
Исто така во четвртокот, најголемата хрватска опозициска партија, Социјалдемокатската партија (СДП), покрена интерпелациска процедура - конкретно, барајќи од владата да го објасни пазарењето околу местата во општинскиот совет. СДП ја обвинува владејачката ХДЗ дека ги купува гласовите на општинските советници со цел да обезбеди мнозинство во локалната власт по локалните избори во мај. СДП вели дека се изместува волјата на гласачите. (Вјесник, Вечерњи лист - 11/11/05; ХИНА, Вјесник - 10/11/05)
