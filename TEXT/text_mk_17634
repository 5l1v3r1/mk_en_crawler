28/03/2007
ТИРАНА, Албанија -- Премиерот Сали Бериша, водач на владејачката Демократска партија, во вторникот (27-ми март) ја искажа својата решеност да учествува во разговорите со опозицијата во врска со реформите. Водачот на опозициската Социјалистичка партија, Еди Рама, му испрати писмо во кое предлага разговори на тркалезна маса со цел повторно отпочнување на политичкиот дијалог и соработка. Сé уште не се знае кога ќе се одржат разговорите. 
Во другите вести, опозициското Социјалистичко движење за интеграција (СМИ) претстави серија изборни реформи за време на состанокот со уставните експерти и невладините организации во вторникот. Водачот на СМИ, Илир Мета, рече дека истата предвидува измена на изборниот систем од сегашниот мешан мнозински пропорционален систем во чисто пропорционален, намалување на парламентот од 140 членови и решавање на прашањата поврзани со идентификувањето и регистрирањето на гласачите. (Топ-ченал, Шекули, Коха Јоне - 28/03/07, Вижн плус, 24-ore, веб-страница на албанската влада - 27/03/07)
