27/03/2011
СКОПЈЕ, Македонија -- Македонија треба да продолжи со своите реформи со цел обезбедување членство во НАТО и во ЕУ, рече турскиот министер за ЕУ, Егемен Багис, во петокот (25-ти март), по состанокот со вицепремиерот за интеграција во ЕУ, Васко Наумовски, во Скопје. Тие ги поздравија пријателските односи меѓу нивните земји и тековната соработка во областа на политиката, економијата и европската интеграција. (Maкфакс, новинска агенција Анадолу, Ворлд булетин, Радио Слободна Европа, Канал 5, Сител - 25/03/11)
