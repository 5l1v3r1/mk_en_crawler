08/06/2007
САРАЕВО, Босна и Херцеговина (БиХ) -- Во изјавата со остри зборови во четвртокот (7-ми јуни) премиерот на Република Српска (РС) Милорад Додик повторно го предупреди босанскиот член на претседателството на БиХ, Харис Силајџиќ, да прекине со својата антисрпска реторика. Се работи за коментарот на Силајџиќ во Лондон претходно оваа недела, во кој тој ја обвини РС за геноцидот во 1995 година во Сребреница и рече дека затоа таа не заслужува признавање од меѓународната заедница. Додик предупреди дека понатамошните обиди за понижување и игнорирање на босанските Срби ќе ја оневозможат секоја можна шанса за соживот.
Во другите вести, италијанската и британската полиција уапси деветмина Тунижани, обвинети членови на терористичката група со врски со Ал каеда. Полицијата вели дека тие биле испратени во кампови за обука во Авганистан и потоа се бореле во голем број земји, вклучувајќи ја и БиХ. (Независне новине, Дневни аваз - 08/06/07; РТРС, Фена, Ројтерс, АП, ББС, Танјуг - 07/06/07)
