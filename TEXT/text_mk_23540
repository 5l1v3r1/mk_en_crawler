30/01/2009
ЉУБЉАНА, Словенија -- На општо изненадување, парламентот во четвртокот (29-ти јануари) не го ратификува влезот на соседна Хрватска во НАТО. Одложувањето беше побарано од Словенечката демократска партија (СДС) на поранешниот премиер Јанез Јанша, која одеднаш објави дека нема да го поддржи ратификувањето. Иако владејачката коалиција во Словенија ја поддржува ратификацијата, потребно е двотретинско мнозинство, што значи дека се потребни и гласовите на СДС. Со оглед на парламентарните регулативи, новото гласање ќе се одржи за најмалку две недели. Премиерот Борут Пахор беше видливо разочаран од последниот развој на настаните, велејќи дека не гледа како е во интерес на Словенија, Хрватска и Албанија да останат надвор од НАТО. (ХИНА, Наслов, 24сата, Јавно, СТА - 29/01/09)
