15/06/2008
AТИНА, Грција -- Премиерот Костас Караманлис во петокот (13-ти јуни) ја повика ЕУ да донесе заедничка политика за решавање на проблемот со нелегалната имиграција, потврдувајќи дека неговата земја е една од најпогодените, поради својата локација. Караманлис го изјави ова за време на посетата на островот Самос. Караманлис ја потврди идејата на Грција за создавање заедничка европска крајбрежна гарда која ќе патролира на надворешните морски граници на ЕУ. Во меѓувреме, во саботата, грчките власти уапсија вкупно 181 нелегален имигрант во различни делови од земјата. (Катимерини, АНА-МПА, Нафтеборики - 14/06/08)
