04/07/2006
ХАГ, Холандија -- Судската комисија на Трибуналот на ОН за воени злосторства одлучи да го одложи судскиот процес за непочитување на судот против хрватскиот новинар Јосип Јовиќ од понеделник (3-ти јули) за 11-ти јули, откако Јовиќ не се појави пред судот. Ако тој не се појави пред судот и следната недела, за него ќе биде издадена потерница. Неговиот адвокат вели дека Јовиќ се грижи за својата сопруга, која ја скршила ногата. Јовиќ, поранешен уредник на хрватскиот весник „Слободна Далмација“, е обвинет за откривање на идентитетот на еден сведок под заштита во 2000 година. (ХИНА, ХРT - 03/07/06)
