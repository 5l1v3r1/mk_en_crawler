22/07/2005
БЕЛГРАД, Србија и Црна Гора -- Во интервјуто за петочното (22-ри јули) издание на весникот „Данас“ Флоренс Харман, портпарол на Трибуналот на ОН во Хаг за воени злосторства, рече дека фактот што обвинетиот Ратко Младиќ и понатаму е бегалец е „неприфатлив“. Таа потврди дека обвинителите се уверени оти Младиќ се наоѓа во Србија и го критикуваше Белград за недоволна иницијатива во исполнувањето на обврските. Таа истакна дека хашките обвинители не се полицајци и дека одговорност на локалните власти е да дојдат до информации за воените злосторници. Хартман го повтори предупредувањето на главниот обвинител за воени злосторства, Карла дел Понте, дека политиката на доброволно предавање -- фаворизирана од страна на владата на српскиот премиер Воислав Коштуница -- има свои граници. (Данас - 22/07/05)
