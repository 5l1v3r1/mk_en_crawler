27/04/2006
АНКАРА, Турција -- Министерот за животна средина, Осман Пепе, потврди дека буриња со високотоксичен отпад се пронајдени во областа на Тузла во близина на Истанбул, според извештаите во медиумите од средата (26-ти април). Членовите на парламентот го покренаа ова прашање во вторникот вечер, поттикнати од неодамнешните натписи во печатот во кои беа изнесени обвинувања дека локалното фармацевтско претпријатие Унифар фрла токсичен отпад во предградијата на Истанбул. Областа е изолирана, а инспекторите моментно утврдуваат дали земјата или подземните води се контаминирани. (НТВ - 26/04/06)
