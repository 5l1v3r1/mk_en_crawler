27/11/2005
ПОДГОРИЦА, Србија и Црна Гора -- Меѓународната заедница нема да го напушти Косово и ќе остане во покраината извесно време, без оглед на исходот од разговорите за статусот, рече специјалниот претставник на ОН Марти Ахтисари во саботата (26-ти ноември). Тој го изјави ова по состанокот со црногорските водачи во Подгорица. Финскиот дипломат потврди дека очекува директните разговори помеѓу Белград и Приштина да започнат на почетокот од 2006 година, додавајќи дека учеството на косовските Срби во истите е од суштинска важност. Подоцна во саботата Ахтисари замина за Тирана, каде што разговараше со албанските водачи. Во недела тој треба да пристигне во посета на Скопје, Македонија. 
Во другите вести, српските власти во петокот ги вратија во Косово остатоците од 41 етнички Албанец убиени од страна на српските сили за време на конфликтот во покраината. Нивните тела беа откопани во масовната гробница во Батајница. (Макфакс - 27/11/05; Танјуг, веб-страница на албанскиот претседател - 26/11/05; Косова лајв, Танјуг, Б92- 25/11/05)
