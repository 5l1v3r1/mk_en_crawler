16/04/2010
ПРИШТИНА, Косово -- Полицијата спроведе рација во седиштето на движењето Самоопределување (Ветевендосје) во Приштина рано во четвртокот (15-ти април), трагајќи по водачот Албин Курти, кој требаше да се појави на суд подоцна истиот ден. Курти е обвинет за учество во толпата која изврши кривичен прекршок и учествуваше во попречувањето на официјалните претставници да си ги вршат своите обврски. Обвиненијата произлегуваат од демонстрациите пред три години. Курти е единственото лице кое одговара за демонстрациите на 10-ти февруари 2007 година, за време на кои двајца демонстранти загинаа, а повеќе од 80 лица беа повредени. Полицијата не можеше да го најде во четвртокот, поради што властите ја одложија судската сесија во петокот за понеделник. Курти ги бојкотира меѓународните мисии кои не ја признаваат независноста на Косово. (Зери, Експрес, Коха Диторе - 16/04/10; Кохавижн, РТК, Клан Косова - 15/04/10)
