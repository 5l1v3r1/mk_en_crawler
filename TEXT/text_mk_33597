16/09/2003
АНКАРА, Турција -- Во понеделникот (15-ти септември) претседателот Ахмет Неждет Сезер се состана со неговиот португалски колега, Јорге Сампајо, при што изјави дека Турција ја цени континуираната поддршка за нивната кандидатурата за членство во ЕУ. Од своја страна, Сампајо ги пофали демократските реформи кои Анкара ги спроведе за да ги исполни бараoата на ЕУ. На заедничка прес-конференција, двајцата претседатели ветија дека ќе ја зголемат билатералната соработка во разни области.
Исто така во понеделникот, американскиот државен секретар, Колин Пауел, за новинарите во Кувајт изјави дека неговата Влада се надева оти Турција ќе се согласи да испрати војници за помош при процесот за стабилизација на Ирак. Анкара се очекува да донесе одлука до крајот на овој месец.
Во другите вести, германскиот министер за внатрешни работи, Ото Шили, во вторник ќе пристигне во Турција на разговори во врска со депортацијата на исламистичкиот водач Метин Каплан од Германија. Германија одби да го депортира Каплан, стравувајќи дека тој нема да добие фер судеoе во неговата татковина. (Агенција Анадолу, НТВ, ТРТ 2, АФП, Oу Јорк Тајмс, Ројтерс, АП - 15/09/03)
