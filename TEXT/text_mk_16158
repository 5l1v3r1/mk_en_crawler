17/09/2006
AНКАРА, Турција -- Координаторот на земјата за борба против Курдистанската работничка партија (ПКК), пензионираниот генерал Едип Басер, во саботата (16-ти септември) категорички ја отфрли можноста за преговори со оваа терористичка организација. На прес-конференцијата Басер ја поздрави решеноста што ја искажа неговиот американски колега, пензионираниот генерал Џозеф Ралстон, кој ја посети Анкара претходно оваа недела. Наскоро се очекува да бидат објавени деталите.
Во другите вести, турските власти велат дека се сомневаат оти радикалната ПКК стои зад експлозиите на бомба во Дијарбакир, во кои загинаа десет луѓе, а 17 беа повредени минатата недела. Истражителите велат дека материјалот што бил искористен бил сличен на неодамна употребениот против турските воени цели. 
Во близина на градот Мармарис, пак, полицијата уапси четири лица и заплени повеќе од 10 килограми пластичен експлозив. Вкупно 27 луѓе, вклучувајќи и туристи, беа повредени во бомбашките напади таму минатиот месец. (AФП - 17/09/06; Заман, Чихан - 16/09/06; AФП - 15/09/06)
