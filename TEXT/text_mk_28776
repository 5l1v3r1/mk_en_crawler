11/08/2010
AНКАРА, Турција -- Министерот за надворешни работи, Ахмет Давутоглу, во вторникот (10-ти август) го повика Израел да ја признае одговорноста за нападот од 31-ви мај на турската хуманитарна флотила за Газа, при кој загинаа девет лица. „Има многу јасна ситуација дека Израел уби цивили во меѓународни води. Пред сé, тие треба да ја сносат таа одговорност“, рече Давутоглу. Во понеделникот израелскиот премиер Бенјамин Нетањаху рече дека Израел реагирал во согласност со меѓународното право за време на нападот. Тој ја критикуваше Анкара за тоа што не ја запрела флотилата и објави дека Израел ќе соработува во истрагата на ОН за нападот ако не бидат повикани да сведочат израелски војници. (Новинска агенција Анадолу, АФП, Хуријет, Ворлд булетин - 10/08/10)
