18/03/2008
БАЊА ЛУКА, Босна и Херцеговина (БиХ) -- Парламентот на Република Српска (РС) во понеделникот (17-ти март) ја отфрли иницијативата на босанскиот и хрватскиот член на претседателството -- Харис Силајџиќ и Жељко Комшиќ -- кои предложија ОН да ги чува архивите на трибуналот за воени злосторства во БиХ. Српскиот член на претседателството Небојша Радмановиќ најпрво стави вето на предлогот пред околу десет дена, изразувајќи загриженост дека пренесувањето на архивските документи во БиХ може да ги поткопа интересите на РС и српските интереси. Одлуката за тоа каде ќе се чува архивата по затворањето на трибуналот, ја носи Советот за безбедност на ОН. (Независне новине, Дневни аваз - 18/03/08; РТРС, Фена - 17/03/08)
