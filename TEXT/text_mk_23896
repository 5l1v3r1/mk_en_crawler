22/01/2009
ПРИШТИНА, Косово -- Бригадниот генерал Лери Д. Кеј, командант на Косовските сили 10, Мултинационална оперативна група Исток, во средата (21-ви јануари) изрази уверување дека американскиот пристап и посветеноста кон своите војници во Косово нема да се промени. „Го гледаме овој момент како момент на надеж. Нема знаци дека ќе има какви било промени во нашиот пристап кон Косово“, рече Кеј на прес-конференцијата откако новите Косовски безбедносни сили станаа оперативни, во вторникот на полноќ. Ки додаде дека за иднината на Косово не може да се преговара, истакнувајќи дека нема промена во безбедносните зони долж неговите граници.
Во другите вести, оние што ја оспорија одлуката на претседателот Фатмир Сејдиу за неодржување избори оваа година, може да поднесат приговори во парламентот. Според извештаите на медиумите во четвртокот, генералниот секретар на собранието, Исмет Красниќи, рече дека неговиот секретаријат ќе ги прими тужбите наменети за уставниот суд додека не се формира секретаријатот на самиот суд. Сејдиу сака следните општи избори да се одржат во 2011 година, што за опозицијата е тоталитарно. (Зери, Коха Диторе, Косова Сот, Експрес, Лајм - 22/01/09; Кохавижн, РТК - 21/01/09)
