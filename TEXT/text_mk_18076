19/03/2007
СОФИЈА, Бугарија -- САД ќе ги испратат своите први воени сили во базите во Бугарија и Романија во јуни, објави во петокот (16-ти март) командантот на сојузничките сили на НАТО за Европа, Бентс Кредок. Тој додаде дека Вашингтон планира да распореди помеѓу 2.000 и 3.000 војници во двете земји, со цел зајакнување на безбедноста во стратешките региони на Црното Море и Кавказ. Договорите за базите беа потпишани минатата година.
Во другите вести од петокот, бугарската влада усвои резолуција за зголемување на мировните сили на земјата во Авганистан за 320, со што нивната вкупна бројка ќе изнесува 400. Околу 120 војници ќе им се придружат на 80-те кои веќе помагаат во обезбедувањето на аеродромот во Кабул. Други 200 ќе бидат испратени да го обезбедуваат аеродромот во Кандахар. (24 Часа, Дневник, Сега - 17/03/07; веб-страница на бугарската влада, News.bg, Фокус, Медиафакс - 16/03/07)
