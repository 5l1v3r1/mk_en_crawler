12/01/2009
САРАЕВО, Босна и Херцеговина (БиХ) -- Главниот обвинител на Хашкиот трибунал за воени злосторства, Серж Брамерц, во понеделникот (12-ти јануари) рече дека иако останува уште работа за фаќање на преостанатите бегалци обвинети за воени злосторства, нивните прогонувачи постигнаа значајни резултати во изминатите шест месеци. Во интервју за бањалучкиот весник „Глас Српске“, Брамерц рече дека може да се очекува поголем напредок во потрагата по Ратко Младиќ и Горан Хаџиќ ако оперативните планови вродат со плод и ако продолжи политичката поддршка. Тој додаде дека разговарал околу овие планови за време на својата последна посета на земјите во регионот. (РТС, Глас српске - 12/01/09)
