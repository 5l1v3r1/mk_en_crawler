21/01/2007
ТИРАНА, Албанија -- Претседателот Алфред Мојсиу во петокот (19-ти јануари) достави нацрт кодекс на однесување до сите политички партии кои ќе учествуваат на локалните избори на 18-ти февруари. Претседателот ги повика партиите да се обврзат дека ќе го почитуваат документот, во кој се утврдени правилата на една толерантна, демократска и фер предизборна кампања. Мојсиу истакна дека престојните избори се од исклучителна важноста за демократската иднина на земјата и напорите за евроатланска интеграција. Тој, исто така, повика на соодветно покривање на изборите од страна на медиумите, како и на воздржување од каква било провокација и насилство. (Aлбански вести, Косова лајв - 20/01/07; веб-страница на албанскиот претседател - 19/01/07)
