31/08/2010
ПРИШТИНА, Косово -- Командирот на полициската станица во северниот дел на Митровица, Милија Милошевиќ, беше разрешен од својата функција во понеделникот (30-ти август) по одлука на началникот на полицијата Бехар Селими. Се шпекулира дека Милошевиќ извршил сериозни прекршувања, вклучувајќи и самоволно мешање во истрагите и блиска соработка со Белград. Милошевиќ ќе биде заменет од страна на друг косовски Србин - Бранислав Краговиќ. Селими, исто така, го отпушти и полицискиот командант во јужниот дел на поделената Митровица, Јахе Авдиу. Според Селими, промените во командата во рамките на полицијата на Косово имаат за цел да се зголеми и квалитетот на услугата и одговорноста. (Kohavision, RTK, TV 21 - 30/08/10)
