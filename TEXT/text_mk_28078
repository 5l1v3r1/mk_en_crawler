21/04/2010
САРАЕВО, Босна и Херцеговина (БиХ) -- Уставниот суд на Република Српска (РС) во вторникот (20-ти април) одлучи дека неодамна усвоениот закон за референдуми не ги крши виталните интереси на Бошњаците. Парламентот го усвои во февруари, но бошњачките претставници во Советот на народите на РС ставија вето на законот, инсистирајќи на повеќе амандмани. Претседателот на Уставниот суд, Мирко Зовко, вели дека судот ја отфрлил иницијативата на бошњачките претставници бидејќи истата не наведува точно како мерката ги крши нивните интереси.
Премиерот на РС Милорад Додик во вторникот изјави дека ентитетот, најверојатно, ќе организира рефередум за одликите наметнати од високиот претставник пред општите избори во октомври. (РТРС, Срна, Дневни аваз, Фена, Бета - 20/04/10)
