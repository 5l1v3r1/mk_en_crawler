02/04/2008
САРАЕВО, Босна и Херцеговина (БиХ) -- Полицијата во вторникот (1-ви април) спроведе истовремени рации во домовите на двајца мажи кои беа телохранители на воениот политички водач на босанските Срби, Радован Караџиќ. Жељко Маљукан и Душко Михајловиќ живеат во Пале, военото упориште на босанските Срби, источно од Сараево. Тие се верува дека се дел од мрежата што го поддржува обвинетиот за воени злосторства. Пред една недела полицијата на БиХ и ЕУФОР ги пребараа домовите на сопругата и децата на Караџиќ.
Во другите вести од вторникот, црногорската полиција спроведе рација во домот на братот на Караџиќ, Лука, во централниот црногорски град Никшиќ. Тие, исто така, накусо го притворија внукот на Караџиќ, Драган, и некои негови пријатели во куќата. Адвокатот на семејството вели дека полицијата објаснила дека бара дрога, но семејството верува дека го барале бегалецот. (Дневни аваз, Независне новинe - 02/04/08; РТРС, Фена, АП, Ројтерс - 01/04/08)
