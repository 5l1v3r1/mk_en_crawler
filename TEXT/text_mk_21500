29/07/2008
TИРАНА, Албанија -- Пратениците доцна во понеделникот (28-ми јули) усвоија шест претседателски декрети, за новите членови на Високиот суд. Со гласањето заврши долготрајниот судир помеѓу претседателот Бамир Топи и премиерот Сали Бериша за процедурата за предлагање кандидати. На истата седница пратениците ги одобрија декретите на Топи во врска со последната реконструкција на владата. Во овој потег беше потврдено назначувањето на Анила Годо за министер за здравство, Фатос Беја за министер за образование и Генц Поло за вицепремиер.
Во другите вести од понеделникот, заменик-министерот за внатрешни работи, Фердинанд Пони, рече дека националноста и религијата ќе бидат исклучени од новите електронски лични карти кои ќе се изработуваат во Албанија. Парламентот во понеделникот го одобри предлог-законот за изработувањето и издавањето нови лични карти. (Шекули, Коха јоне, Газета шкиптаре - 29/07/08; Toп ченал, Балкан веб - 28/07/08)
