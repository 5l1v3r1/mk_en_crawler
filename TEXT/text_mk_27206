01/10/2009
САРАЕВО, Босна и Херцеговина (БиХ) -- Босанските власти не успеаја да обезбедат правда за илјадници жени силувани за време на конфликтот во периодот 1992-1995 година, вели Амнести интернешнал во извештајот објавен во средата (30-ти септември). Организацијата за човекови права изрази загриженост во врска со малиот број истраги и судења за сексуални кривични дела. „Срамно е тоа што властите ги занемарија потребите на преживеаните во изминатите 14 години“, изјави на прес-конференцијата во Сараево претставникот на Амнести интернешнал Марек Маржински. Тој додаде дека жртвите немале пристап до соодветна здравствена грижа или психолошка помош. Според проценките, во текот на овој период се случиле околу 20.000 и 50.000 силувања. Амнести интернешнал вели дека само 18 вакви случаи биле судени од Хашкиот трибунал за воени злосторства. Босанските судови осудија само 12 лица. (Ројтерс, АФП, БХРТ - 30/09/09)
