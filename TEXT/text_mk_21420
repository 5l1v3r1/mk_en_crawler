30/10/2008
ПРИШТИНА, Косово -- Во годишниот извештај на Европската комисија (ЕК) за напредокот на Западен Балкан, ќе бидат повикани косовските власти да го зајакнат владеењето на правото, да ја интензивираат борбата против корупцијата и организираниот криминал и да го унапредат меѓуетничкиот дијалог, објавија локалните медиуми во четвртокот (30-ти октомври), цитирајќи ги предлог-документот. Изврштајот, исто така, ќе укаже оти Косово го усвои својот устав во согласност со стандардите на ЕУ, по прогласувањето независност во февруари.
Во другите вести, шефицата на комитетот за Југоисточна Европа на Европскиот парламент, Дорис Пак, во средата ја посети Приштина. Таа ја отфрли можноста за каков било неутрален статус за мисијата на ЕУ, ЕУЛЕКС, велејќи дека таа „немаше да постои ако не беше планот на [поранешниот претставник на ОН Марти Ахтисари]. (Коха Диторе, Кохавижн, Телеграфи, Зери, Лајм, Косова сот, Експрес - 30/10/08)
