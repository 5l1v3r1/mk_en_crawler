29/03/2009
БЕЛГРАД, Србија -- Главниот обвинител на Хашкиот трибунал за воени злосторства (МКТЈ) Серж Брамерц во петокот (27-ми март) изрази задоволство од напорите на Србија за целосна соработка со МКТЈ, за време на разговорите со обвинителот за воени злосторства, Владимир Вукчевиќ. Состанокот помеѓу Брамерц и Вукчевиќ беше „исклучително успешен и ефикасен“, рече Бруно Векариќ, портпарол на српскиот обвинител. Во четвртокот Брамерц се состана со претседателот Борис Тадиќ, кој го увери дека надлежни тела интензивно трагаат по останатите бегалци обвинети за воени злосторства, Ратко Младиќ и Горан Хаџиќ. (Радио Србија, Б92, Бета, Танјуг, АП - 27/03/09)
