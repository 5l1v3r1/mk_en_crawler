06/04/2005
СКОПЈЕ, Македонија -- Вицепремиерката Радмила Шеќеринска во вторникот (5-ти април) се состана со менаџерскиот одбор на македонската Стопанска комора, на разговори во врска со задачите со кои се соочува земјата поврзани со интеграцијата во ЕУ. Таа на групата й рече дека влезот во ЕУ ќе значи нови пазари и можности, но ќе бара и солидни подготовки и соодветна реакција на новите услови.
Во другите вести од вторникот, кандидатот на десничарската опозиција Кирил Трендафилов се повлече од трката за градоначалник на Охрид пред гласањето в недела. Прегласување ќе има на неколку избирачки места, поради нерегуларностите во вториот круг минатиот месец. Трендафилов бараше целосно поништување на резултатите од вториот круг. (Вечер - 06/04/05; A1 TВ - 05/04/05)
