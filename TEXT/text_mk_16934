05/04/2006
САРАЕВО, Босна и Херцеговина (БиХ) -- Домот на народите на Федерацијата на БиХ (ФБиХ) во вторникот (4-ти април) го усвои новиот закон на ентитетот за јавниот радиодифузиски сервис, но без согласност на хрватските пратеници кои имаат намера да покренат процедура против истиот. Амандманите на хрватските пратеници беа отфрлени, вклучувајќи го и оној кој се однесува на емитување на телевизиски програми на сите јазици на трите конститутивни народи на државната телевизија. Парламентот на ФБиХ се очекува да формира заедничка комисија со претставници од двата дома со цел да се постигне договор околу ова прашање.
Канцеларијата на високиот претставник неодамна го повика законодавниот дом на ФБиХ да усвои нов закон за радиодифузија во согласност со критериумите на ЕУ, но предупреди дека некои одредби во овој нацрт-закон не ги исполнуваат меѓународните стандарди. (ПБС БиХ, Pincom.info - 04/04/06)
