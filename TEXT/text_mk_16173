18/05/2006
БУКУРЕШТ, Романија -- Локалните медиуми предупредија дека ситуацијата со птичјиот грип во Романија можно е да ескалира, по најмалку десет нови потврдени случаи и 17 пријавени сомнителни случаи во средата (17-ти мај) вечер. Претходно истиот ден премиерот Калин Попеску Таричеану го отпушти директорот и заменик-директорот на Националната здравствена ветеринарна управа поради покажаната „криминална неодговорност“ и недостатокот на мерки за осигурување на безбедноста во претпријатијата за живина. Птичјиот грип е откриен во околу 60 локации во Романија во октомври досега. (Фокус, Зиуа, Адеварул - 18/05/06; AФП - 17/05/06)
