20/11/2006
БЕЛГРАД, Србија -- Главните одбори на владејачката Демократска партија на Србија (РСС) и помалата Нова Србија (НС), потврдија во неделата (19-ти ноември) дека партиите ќе останат во коалиција за парламентарните избори на 21-ви јануари. Таа, исто така, ќе ги вклучи и кандидатите за Обединета Србија, помала регионална партија, како и Српското демократско движење за обнова, кое го сочинуваат дезертери од Српското движење за обнова. 
Исто така, уште една коалиција беше објавена изминатиот викенд. Таа ги вклучува членовите на Либерал-демократската партија, Граѓанската алијанса на Србија, Социјалдемократскиот сојуз и Лигата на социјалдемократите на Војводина. (Блиц, Данас - 20/11/06; Бетa - 19/11/06)
