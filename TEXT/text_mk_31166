04/03/2011
ПАРИЗ, Франција -- Српскиот министер за надворешни работи, Вук Јеремиќ, во четвртокот (3-ти март) рече дека добил поддршка од Франција за кандидатурата на неговата земја за пристапување во ЕУ. По разговорите со францускиот колега Ален Жипе во Париз, тој рече дека Белград тесно ќе соработува со Париз за да го постигне овој стратешки приоритет. Јеремиќ, исто така, објави дека претседателот Борис Тадиќ ќе ја посети Франција во следните недели, на разговори со колегата Николас Саркози. 
Во меѓувреме, српските медиуми во четвртокот објавија дека Британскиот парламент ја ратификуваше Спогодбата за стабилизација и асоцијација (ССА) со Србија. Законот, веќе усвоен од Домот на лордовите, сега ќе биде проследен до кралицата за одобрување. Велика Британија со тоа станува 14-та земја-членка на ЕУ што го ратификуваше ДСА со Србија. (РТС, Танјуг, Бета, Фонет - 03/03/11) 
