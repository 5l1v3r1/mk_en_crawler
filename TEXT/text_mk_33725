02/09/2003
БЕЛГРАД, Србија и Црна Гора -- Министерот за надворешни економски односи, Бранко Луковац, во понеделникот (1-ви септември) изјави дека сега кога сојузниот парламент го усвои акциониот план за економска хармонизација, не постојат никакви пречки за започнуваoе со работата на физибилити студијата за пристапот на земјата во ЕУ. Белградското радио Б92 јави дека Европската комисија ќе започне да работи на студијата во текот на наредните неколку дена и дека таа ќе биде завршена за најмалку шест месеци.
Во другите вести од понеделникот, вршителката на должноста претседател, Наташа Микиќ, рече дека напредокот постигнат во подготовката на новиот српски устав ќе го одреди датумот на следните претседателски избори. Микиќ, која, исто така, ја врши функцијата претседател на Парламентот, рече дека нема да се кандидира за претседател поради тоа што нејзините работни обврски во текот на изминатава година биле преголеми. (Б92, ББС, ББС, Фонет - 01/09/03)
