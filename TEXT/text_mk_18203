16/03/2007
БЕЛГРАД, Србија -- Состанокот на партиите од т.н. демократски блок -- Демократската партија (ДС), Српската демократска партија и Г17 Плус -- во петокот (16-ти март) беше одложен за вторник. Заменик-претседателот на Г17 Плус, Томица Милосављевиќ, рече дека ДС го побарала одложувањето. Ова е прв трилатерален состанок со цел постигнување на договор за формирање на новата српска влада. Се чини дека трите партии ќе побараат поддршка од партиите што ги претставуваат етничките малцинства, со цел да се обезбеди мнозинство во парламентот. Разговорите се одолговлекоа со недели од изборите на 21-ви јануари. (Политика - 16/03/07; Танјуг, Бета, Б92 - 15/03/07)
