21/05/2008
СОФИЈА, Бугарија -- Државниот секретар во Министерството за внатрешни работи, Валентин Петров, во вторникот (20-ти мај) поднесе оставка. Петров беше назначен на крајот од минатата година, откако неговиот претходник беше принуден да поднесе оставка поради скандалот со нелегално издадените пасоши. Петров беше вмешан и во еден понов скандал, во врска со протекувањето на информации за криминалните „босови“, кој на крајот доведе до оставка на неговиот поранешен шеф, Румен Петков. Актуелниот министер за внатрешни работи, Михаил Миков, рече дека претпочита да не работи со Петров, што најверојатно влијаеше на неговата одлука за оставка. (Дневник, Сега - 21/05/08; БНТ, бТВ - 20/05/08)
