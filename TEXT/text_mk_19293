30/12/2007
САРАЕВО, Босна и Херцеговина (БиХ) -- Босанските државни обвинители во петокот (28-ми декември) поднесоа обвинение против пензионираниот генерал Новак Ѓукиќ, поранешен началник на Генералштабот на Армијата на Република Српска. Ѓукиќ е обвинет за командна одговорност во врска со артилерискиот напад на северозападниот град Тузла на 25-ти мај 1995 година. Седумдесет и едно лице загинаа, а многу други беа повредени.
Обвинителството, исто така, издаде обвинение против поранешниот командант на српската воена единица во регионот на Добој, Предраг Кујунџиќ. Тој е обвинет за учество во убиства, затворање, силување, прогон и принудување на жени на сексуално ропство. (РТРС, НТВ Хајат, АФП, Макфакс, УПИ - 28/12/07)
