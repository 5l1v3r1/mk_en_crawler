23/10/2008
САРАЕВО, Босна и Херцеговина (БиХ) -- Судот за воени злосторства во БиХ во средата (22-ри октомври) осуди поранешен полицаец на босанските Срби на шест години затвор за злосторства против човештвото извршени во масакрот во Сребреница во 1995 година. Судот го осуди Васо Тодоровиќ, 40, дека ги помогнал и поттикнал убиствата на мажи од босанските муслимани од зоната под заштита на ОН во Сребреница. Претседателот на судот, Сенадин Бекташевиќ, рече дека судот го зел предвид длабокото каење на Тородовиќ за неговите дејства, како и неговата подготвеност да сведочи во случаите поврзани со масакрот.
Исто така во средата, босанските муслимани ја одбележаа 16-тата годишнина од масакрот во Сјеверин во 1992 година, во кој војниците од босанските муслимани киднапираа и убија 15 лица и една жена од селото Сјеверин. Роднините и пријателите одржаа комеморација во селото Миоче и фрлија цвеќиња во реката Лим. Подоцна, поворка на автомобили отпатува за Вишеград за да положи цвеќиња на наводното место на нивната смрт. Белградскиот суд осуди четири лица за масакрот. (Ројтерс, Макфакс, Бета, Б92 - 22/10/08)
