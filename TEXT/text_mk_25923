19/11/2009
БРИСЕЛ, Белгија -- Европската комисија (ЕК) деблокираше 82,6 милиони евра што Бугарија ги доби од програмата ФАРЕ, според соопштението објавено за време на состанокот на владата во средата (18-ти ноември). По исплатите што Бугарија мора да ги изврши, точната сума ќе биде 64 милиони евра. ЕК, исто така, ја укина мерката со која беа блокирани 323 милиони евра од програмата, иако повторно, нема да бидат добиени сите пари. Бугарија почна да губи пристап до парите на кои имаше право откако на површина избија нерегуларностите во нејзините агенции за исплата. ЕК вели дека овие проблеми не се целосно надминати и ја повика Софија да работи повеќе на отстранувањето на недостатоците во својот систем или ќе се соочи со губење пристап до повеќе пари, поради истекот на програмата ФАРЕ. Пропуштањето на роковите веќе доведе до губење на 220 милиони евра. (Сега, Труд, 24 Часа, Дневник - 19/11/09; АП, Стандард, АФП, Фокус - 18/11/09)
