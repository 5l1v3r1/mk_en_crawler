23/03/2005
САРАЕВО, Босна и Херцеговина (БиХ) -- Високиот претставник на меѓународната заедница во БиХ, Педи Ешдаун, в среда (23-ти март) ја продолжува својата посета на САД, при што ќе оствари состаноци во седиштето на ОН во Њујорк, а ќе состане и со високи американски функционери во Вашингтон. Во вторникот Ешдаун се состана со претседателот на Светската банка, Џејмс Волфенсон, на разговори за темпото на реформите во БиХ, како и за локалните проекти на банката. 
Во меѓувреме, претставникот на УНХЦР во БиХ, Удо Јанц, ги повика властите во Федерацијата на БиХ (ФБиХ) да обезбедат доволно финансии за процесот на враќање оваа година. Тој во вторникот инсистираше на тоа Владата на ФБиХ да ги префрли парите што му ги должи на Фондот за враќање на БиХ. 
Исто така во вторникот, командантот на штабот на НАТО, бригадниот генерал Стивен П. Шук, изрази загриженост во врска со неодамнешните сигнали од владејачката Српска демократска партија во Република Српска (РС). Во текот на изминатиот викенд Парламентот на РС одобри документ во кој експлицитно се исклучуваат клучните реформи поврзани со одбраната. (Извори на ОХР, Фена, РТРС - 23/03/05; Извори на ОХР, Фена, НТВ Хајат - 22/03/05)
