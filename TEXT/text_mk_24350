13/07/2009
ЗАГРЕБ, Хрватскa -- Процесот на пристапување на Турција во ЕУ се оддолжува поради антимуслиманските предрасуди и ксенофобијата во Западна Европа, рече државниот министер и главен преговарач со ЕУ, Ефемен Багис, во петокот (10-ти јули). „Фактот што повеќето Турци се муслимани создава неосновано сомневање. Луѓето обично се плашат од она што не го знаат“, изјави тој за Ројтерс, на маргините од регионалниот самит во Дубровник, Хрватска. Тој додаде дека некои можеби се плашат дека по пристапувањето во ЕУ, Турција ќе стане повлијателна од самите основачки земји. „На некои земји не им е лесно да го прифатат ова“, рече тој. Багис, исто така, предупреди дека отфрлањето на кандидатурата на Турција ќе испрати негативна порака до муслиманите низ целиот свет. (Ројтерс, новинска агенција Анадолу, Хабер турк - 10/07/09)
