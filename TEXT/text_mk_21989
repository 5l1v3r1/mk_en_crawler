21/10/2008
СОФИЈА, Бугарија -- Судот во понеделникот (20-ти октомври) го започна судењето на девет лица обвинети за проневера на средства од помошта на ЕУ. Обвинетите, наводно, украле околу 7,2 милиони евра од средствата доделени на Бугарија со програмата САПАРД и програмата за рурален развој. Обвинителите велат дека тие увезле користени машини за преработка на месо и фалсификувале документи за да можат да ги регистрираат машините како нови. ЕУ платила за нова опрема, при што обвинетите, наводно, ги присвоиле парите од разликата. (ДВ, БНР, Дарик, novinite.com, Mедиапул - 20/10/08)
