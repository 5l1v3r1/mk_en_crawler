08/11/2010
АНКАРА, Турција -- Армискиот генерал Зеки Ес е уапсен во врска со експлозијата на нагазна мина која уби шест турски војници во југоисточна Турција пред една и пол година, јавија локалните медиуми во неделата (7-ми ноември). Првично, властите веруваа дека нападот од мај 2009 година беше извршен од страна на забранетата Курдистанска работничка партија (ПКК). Меѓутоа, во септември, на интернет се појави снимка на глас, наводно од телефонскиот разговор помеѓу Ес и генерал мајорот Гурбуз Каја. Во него, се слуша како Ес потврдува дека тој издал наредби мината да биде поставена во областа Хакари заради безбедносни причини, додека Каја го теши за неговата „грешка“. 
По експлозијата, Турција презеде воздушни напади против ПКК долж границата во северен Ирак. (ДПА, АФП, Хуријет, Заман - 07/11/10)
