24/01/2007
БУКУРЕШТ, Романија -- Највисокиот суд во земјата во вторникот (23-ти јануари) донесе одлука да им додели условно ослободување на еден висок американски инвестициски банкар, еден бугарски консултант и двајца романски претставници. Банкарот, Вадим Бењатов од лондонската канцеларија на „Кредит Свис Фрст Бостон Јуроп“, се соочува со обвиненија за стопанска шпионажа. Обвинителите велат дека Стамен Станчев, бугарски консултант кој работел за банката, го водел заговорот за обезбедување тајни документи, што им биле доставувани на странските претпријатија кои конкурирале за учество во приватизацијата на романски државен имот.
Двајцата Романци уапсени во случајот се поранешниот шеф на државиот оддел за приватизација, Доринел Мучеа, и поранешниот советник при Министерството за комуникации, Михаи Дончиу. На сите четворица им беше речено да не ја напуштаат Романија во наредните 30 дена. Тие беа уапсени во ноември. (Jурналул национал, Монитор - 24/01/07; AП, Антена 3, Медиафакс - 23/01/07)
