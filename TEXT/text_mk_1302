17/02/2009
Азербејџанскиот претседател Илхем Алијев во понеделникот (16-ти февруари) пристигна во тридневна официјална посета. Алијев ќе се состане со својот грчки колега Каролос Папуљас, премиерот Костас Караманлис и други високи претставници. Разговорите ќе се фокусираат на прашањата поврзани со транспортот на азербејџански гас за Грција и начините за понатамошно зајакнување на билатералните односи. 
*** 
Министерот за надворешни работи на Босна и Херцеговина (БиХ), Свен Алкалај, во понеделникот (16-ти февруари) во Загреб се состана со својот хрватски колега Гордан Јандроковиќ. Двајцата се согласија дека сакаат да ги развијат уште повеќе односите помеѓу нивните држави. Јандроковиќ истакна дека Хрватска ја поддржува БиХ на нејзиниот пат кон ЕУ и НАТО и ќе го искористи своето искуство за да му помогне на својот сосед.
*** 
Метин Хусрев Унлер ќе биде првиот турски aмбасадор во Косовo. Унлер е поранешен заменик-директор на генералниот директорат за мултилатерални политички прашања во турското Министерство за надворешни работи. Досега Турција имаше канцеларија на амбасада во Косово. Турција беше една од првите земји што ја признаа независноста на Косово.
*** 
 Српскиот министер за одбрана, Драган Шутановац, се состана со својот португалски колега Нуно Северијано Теџеира во петокот (13-ти февруари) во Белград. Во врска со кандидатурата на државата за влез во НАТО „Целта е да се освојат што е можно повеќе земји кои ќе ги застапуваат српските интереси во НАТО“, рече Шутановац, по потпишувањето на договорот за соработката во областа на одбраната со Теџеира. 
*** 
 Романскиот министер за надворешни работи, Кристијан Дијаконеску, во понеделникот (16-ти февруари) допатува во дводневна официјална посета на Франција. Дијаконеску ќе се состане со својот француски колега, Бернард Кушнер, на разговори околу европските, регионалните и меѓународните прашања за заедничките интереси, вклучително и темите поврзани со светската економска и енергетска криза. 
*** 
 Aлбанскиот амбасадор во Maкедонијa Владимир Прела почина од срцев удар во саботата (14-ти февруари), објавија медиумите во неделата. Прела стана амбасадор на Македонија во 2002 година, но остана на функцијата и по истекот на мандатот, во очекување да биде назначен неговиот наследник. Во 1999 година Прела стана првиот албански амбасадор во тогашната српска република Косовo. 
*** 
 Maкедонскиот претседател Бранко Црвенковски во вторникот (10-ти февруари) се состана со својот бугарски колега Георги Парванов и претседателот на парламентот Георги Пирински, за време на официјалната посета на Софија. Тие се фокусираа на спроведувањето на паневропскиот транспортен коридор 8 и соработката помеѓу двете држави на поле на енергијата. Парванов, исто така, ја искажа поддршката на Бугарија за интеграцијата на Македонија во ЕУ и НАТО.
 (Разни извори -- 10/02/09-17/02/09)  
