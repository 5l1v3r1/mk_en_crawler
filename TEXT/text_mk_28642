13/10/2010
TИРАНА, Албанија -- Канцелариите на генералниот обвинител на Албанија и Косово тесно ќе соработуваат во иднина со размена на информации, по потпишувањето меморандум за соработка во вторникот (12-ти октомври). Албанската генерална обвинителка Ина Рама и нејзиниот косовски колега Исмет Кабаши, исто така, разговараа за реформите и развојот на настаните во судствата на нивните земји. Рама ги истакна позитивните ефекти кои законот против мафијата ги има во борбата против организираниот криминал. Кабаши ја информираше за реформите и тесната соработка со ЕУЛЕКС. Тие се согласија дека размената на информации и докази ќе им помогне во изведувањето на криминалците пред лицето на правдата. (Балкан веб, Телеграфи, Клан, Алсат - 12/10/10) 
