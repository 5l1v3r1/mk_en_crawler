27/03/2006
СКОПЈЕ, Македонија -- За време на посетата на Скопје во саботата (25-ти март) американскиот сенатор Џорџ Воиновиќ изрази уверување дека реформите во Македонија ќе бидат спроведени навреме. Во разговорите со претседателот Бранко Црвенковски, Воиновиќ ја потврди поддршката на неговата земја за Македонија, додека, пак, Црвенковски, од своја страна, истакна дека Скопје гледа на своите врски со САД како свој стратешки приоритет. Двајцата официјални претставници, исто така, разговараа за парламентарните избори во Македонија подоцна оваа година, согласувајќи се дека спроведувањето на демократски избори е клучно за напредокот на земјата во евроатланската интеграција. (веб-страница на македонската влада - 27/03/06)
