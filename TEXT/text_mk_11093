29/03/2005
СКОПЈЕ, Македонија -- Мисијата на ОБСЕ која во неделата (27-ми март) го следеше вториот круг од локалните избори во Македонија соопшти дека изборите не ги исполнија стандардите на ОБСЕ и на Советот на Европа. „На денот на изборите повторно беа регистрирани сериозни нарушувања во голем број области во земјата, меѓу кои и во некои во кои беа забележани големи неправилности“ за време на првиот круг на 13-ти март, рече Џулијан Пул Јејтс, шеф на мисијата. На прес-конференцијата во Скопје тој ја критикуваше владата дека не успеала да ги реши проблемите што се појавија во првиот круг. Прелиминарните резултати покажаа дека владејачката коалиција победи во 35 општини, но изгуби од опозицијата во 18, меѓу кои и во Скопје, Битола и Прилеп. Партијата на етничките Албанци на Али Ахмети, Демократска унија за интеграција, победи во десет општини. (Ројтерс, веб-страница на ОБСЕ, Макфакс, А1 ТВ, веб-страница на македонската влада - 28/03/05)
