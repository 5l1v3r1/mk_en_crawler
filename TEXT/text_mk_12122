14/03/2005
ХАГ, Холандија -- Поранешниот косовски премиер, Рамуш Харадинај, во понеделникот (14-ти март) се изјасни за невин по обвиненијата за воени злосторства и злосторства против човештвото, што произлегуваат од неговата улога во косовскиот конфликт во периодот 1998-1999 година. При своето прво појавување пред Трибуналот на ОН тој ги отфрли сите 37 точки од обвинението против него, кои вклучуваат и убиство, силување и протерување на српски, ромски и албански цивили. Триесетипетгодишниот Харадинај му се предаде на Трибуналот минатата недела. (AФКС, Танјуг - 14/03/05; ББС, Ројтерс - 13/03/05; Ројтерс - 10/03/05)
