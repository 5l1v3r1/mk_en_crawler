08/04/2005
САРАЕВО, Босна и Херцеговина (БиХ) -- Европскиот парламент е подготвен за поддршка на отворањето на преговорите помеѓу ЕУ и БиХ во врска со Спогодбата за стабилизација и асоцијација (ССА), како што изјави Елмар Брок, претседавачот на комисијата на ЕУ за надворешни работи. Предводејќи ја делегацијата на ЕП во Сараево, која во четвртокот (7-ми април) се состана со заменик-премиерот на БиХ и министер за безбедност, Бариша Чолак, Брок го пофали напредокот на БиХ. Но, тој повика на повеќе напори за спроведување на реформите потребни за започнување на разговорите околу ССА и исполнување на критериумите за влез во програмата на НАТО Партнерство за мир.
Во врска со ова, високиот претставник Педи Ешдаун и шефот за безбедност на ЕУ Хавиер Солана во четвртокот во Брисел се согасија дека по деветгодишни опструкции, Република Српска демонстрира конструктивна соработка со Трибуналот на ОН за воени злосторства. Тие ги пофалија неодамнешните доброволни предавања, но повторно повикаа на апсење на бегалеците Ратко Младиќ и Радован Караџиќ. (Фена, ПБС, веб-страница на ОХР - 07/04/05)
