19/04/2005
ТИРАНА, Албанија -- Министерот за одбрана Пандели Мајко во понеделникот (18-ти април) ја заврши посетата на Канада. Тој се состана со претседателот на парламентот, Питер Миликен, кој изрази поддршка за Албанија и другите членки на Јадранската повелба - Хрватска и Македонија. Овие земји заеднички работат на интеграција во евроатланските структури.
Мајко во вторник во Тирана ќе се состане со својот македонски колега Јован Манасиевски. Тие ќе се фокусираат на регионалната соработка, реформата на албанските и македонските вооружени сили и подготовките за состанокот следниот месец со генералниот секретар на НАТО Јап де Хоп Шефер.
Во другите вести, македонските и албанските официјални претставници во Охрид потпишаа договор за правна и судска соработка. Документот предвидува размена на информации и експертиза, како и заеднички курсеви за обука и конференции. (Албански вести, Макфакс - 19/04/05)
