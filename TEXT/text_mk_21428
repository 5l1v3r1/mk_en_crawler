30/10/2008
БУКУРЕШТ, Романија -- Како што вети, опозициската Демократско-либерална партија (ПДЛ) во средата (29-ти октомври) поднесе иницијатива за недоверба на владата. Партијата ја поднесе истата во сенатот откако владата на премиерот Калин Попеску Таричеану го одложи -- за шест месеци -- контроверзното зголемување на платите од 50 отсто за наставниците. ПДЛ вели дека со овој потег „се игнорираат правата на граѓаните во државата и се предизвикува социјална криза од широк обем“.
Исто така во средата, најголемите синдикати во земјата се заканија дека ќе започнат серија штрајкови во државните институции, училиштата и болниците, ако владата не ги зголеми платите во јавниот сектор за 50 отсто. Таричеану рече дека општеството треба да користи дијалог, а не штрајкови, за решавање на прашањата на платите. (Евениментул зилеи, Адеварул, Гардијанул - 30/10/08; Meдиафакс, Агерпрес, Зиаре, Хотњус, Ројтерс, Реалитатеа ТВ - 29/10/08)
