24/06/2007
ПОДГОРИЦА, Црна Гора -- Обвинителите во италијанскиот град Бари, наводно, ја завршија прелиминарната истрага за шверцот со цигари и ќе бараат судски постапки против поранешниот црногорски премиер Мило Ѓукановиќ, поранешниот министер за финансии Мирослав Иванишевиќ и поранешниот трговски аташе на Црна Гора во Италија, Душанка Пешиќ-Јекниќ. Тие и уште деветмина други се осомничени за учество во криминален договор за шверц со цигари и перење пари од 1994 до 2002 година, според извештаите на печатот. 
Во саботата (23-ти јуни) портпаролот на Демократската партија на социјалистите на Ѓукановиќ, Рајко Ковачевиќ, ги отфрли наводите како политички мотивирани. (Вијести - 24/06/07; РТЦГ, Вијести, Побједа, Б92, Бета - 23/06/07)
