06/10/2006
АНКАРА, Турција -- На својата прва официјална посета како германски канцелар, Ангела Меркел, во четвртокот (5-ти октомври) во Анкара се состана со турскиот премиер Реџеп Тајип Ердоган. Изразувајќи поддршка за напорите на Турција за членство во ЕУ, Меркел истовремено истакна дека ако земјата не обезбеди трговски привилегии за членката на ЕУ Кипар, тоа ќе има негативни последици по разговорите за пристап, а можеби и нивно прекинување. Ердоган одговори дека Анкара ќе ги исполни своите обврски тогаш кога ЕУ ќе го исполни своето ветување за прекинување на меѓународната изолација на отцепената Турска Република Северен Кипар. 
Во другите вести, според извештаите на локалните медиуми, првите турски мировници ќе бидат распоредени во Либан следната недела, со што ќе станат први муслимански сили во УНИФИЛ. Турската фрегата ќе им се приклучи на меѓународните поморски сили. (Заман, ЕУ обсервер - 06/10/06; Turkishpress.com, AФП, АФКС - 05/10/06)
