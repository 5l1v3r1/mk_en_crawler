15/11/2010
АНКАРА, Турција -- Претседателот Абдула Ѓул испрати писмо до водачите на земјите од НАТО, изложувајќи ја позицијата на Анкара во врска со распоредувањето делови од предложениот противракетен одбранбен штит на Алијансата на турска територија, беа цитирани извори од претседателската администрација во саботата (13-ти ноември). Сепак, тие одбија да откријат поединости од писмото. Во петокот турскиот премиер Реџеп Тајип Ердоган му кажа на американскиот претседател Барак Обама, на маргините од самитот на Г20 во Сеул дека Анкара е „чувствителна“ во врска со распоредувањето на елементите од штитот на своја територија. Локалните медиуми објавија дека Анкара поставила три услови: истиот мора да биде ракетен одбранбен систем на НАТО, а не на САД, треба да биде распореден од сите членки на НАТО, и Турција не треба да се претвори во предводничка држава на Алијансата, како што беше случајот за време на Студената војна. Претходно овој месец, Ѓул рече дека Турција нема да прими систем чија цел е нејзиниот сосед Иран. Анкара се очекува да ја објави конечната одлука на самитот на НАТО во Лисабон подоцна оваа недела. (СНН Турк, РИА Новости, Прес ТВ - 13/11/10)
