23/01/2006
САРАЕВО, Босна и Херцеговина (БиХ) -- Портпаролот на Европската комисија (ЕК) во БиХ, Фране Мароевиќ, во неделата (22-ри јануари) потврди дека техничките разговори за Спогодбата за стабилизација и асоцијација (ССА) ќе започнат во среда, според закажаното. Тоа е доказ дека тимот на ЕУ што го следи темпото на реформите заклучил дека БиХ има постигнато доволно напредок за отпочнување на преговорите. 
Исто така во неделата, парламентот на Република Српска ги објави плановите за отворање расправа оваа недела во врска со иницијативата на опозицијата за гласање недоверба на владата. Претседателот на парламентот, Душан Стојичиќ, рече дека расправата, најверојатно, ќе започне во среда или четврток. Главната опозициска партија Сојуз на независните социјалдемократи вели дека има доволно гласови за да ја отстрани од власт владата на Српската демократска партија. (Независне новине - 23/01/06; ПБС БиХ, РТРС - 22/01/06)
