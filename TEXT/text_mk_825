30/05/2007

Триесетипеттите Мајски оперски вечери завршуваат во четврток (31-ви мај) во Скопјe со вердиевата опера „Аида“, под диригентската палка на Украинецот Владимир Козухар. За време на тринеделниот фестивал околу 400.000 македонски гледачи имаа можност да уживаат во пет оперски претстави. 
*** 
Изложба насловена како „Малина Меркури, последната грчка богинка“, посветена на славната грчка aктерка, пејачка и политичарка, беше отворени во библиотеката Александрија во Египет во четвртокот (24-ти мај). Изложбата е посветена на животот на Меркури и историјата на грчкиот филм. Истата ќе трае до 10-ти јуни.
*** 
Атлетскиот клуб Милан (Италија) победи на 52-риот Европски куп на шампиони во Атина. Милан го победи Ливерпул ФЦ (Англија) со 2:1. 
*** 
Изложба на дела на Леонард Первизи, белгиски уметник со албанско и црногорско потекло, е во тек во галеријата „Мост“ во Подгорицa. На неа се претставени 14 слики од циклусот на Первизи „Антропоморфни фигури“. Настанот ќе трае до крајот на јуни. 
*** 
Јубилејното 50-то издание на Евровизиските спортски летни игри за новинари, ќе се одржи во Пловдив, Бугаријa, од 11-ти до 15-ти јуни. Преку 300 претставници од 12 европски национални медиуми ќе учествуваат на настанот. 
*** 
Руската тениска ѕвезда Елена Дементиева победи во саботата (26-ти мај) на ВТА Истанбулскиот куп, откако нејзината противничка, Французинката Араване Резаи, го призна поразот по повредата на коленото во вториот сет. Дементриева водеше со 7:6 и 3:0. Друга Русинка, Марија Шарапова, беше поразена од страна на Резаи претходно на турнирот. 
*** 
Изложба на 126 карикатури што се натпреваруваат на овогодинешното 39-то издание на натпреварот ПЈЕР, беше отворена во Музејот на современа уметност во Бања Лука, Република Српска. ПЈЕР е едно од најстарите и најпрестижни форуми на карикатуристи на Балканот. Истиот е формиран во 1967 година и го носи името на првиот политички карикатурист во Србија, Петар Крижаниќ - Пјер. Изложбата ќе трае до 17-ти јуни.
(Разни извори – 23/05/07-30/05/07)
