21/11/2006
AТИНА, Грција -- Обвинителите испитуваат дали митото имало улога во доделувањето на високопрофитабилниот договор за време на Атинската олимпијада 2004, на германското претпријатие „Сименс“. Според извештаите на медиумите во вторникот (21-ви ноември), одлуката за испитување на случајот била донесена поради серијата извештаи од страна на германските медиуми во текот на последниве денови, според кои неколку претставници на „Сименс“ можеби платиле мито за добивање на договори. Еден случај, наводно, е поврзан со договорот во висина од 250 милиони евра за најмодерен безбедносен систем на Олимпијадата, кој претходната влада им го додели на „Сименс“ и американското претпријатие САИК. (Та Неа, Катимерини - 21/11/06; AНA-MПA - 20/11/06)
