02/02/2006
БЕЛГРАД, Србија и Црна Гора -- ЕУ упати ново предупредување до Белград: или да соработува со Трибуналот на ОН за воени злосторства или ќе се соочи со ризикот од прекин на неодамна започнатите преговори со Србија и Црна Гора за Договорот за стабилизација и асоцијација, прв чекор кон членството во Унијата. Комесарот за проширување, Оли Рен, се состана со српскиот заменик-премиер Мирољуб Лабус во средата (1-ви февруари), при што рече дека соработката на Белград со Трибуналот е влошена во последниве месеци. Лабус, од своја страна, инсистираше на тоа дека Белград ги интензивираше своите напори. Сепак, општоочекуваниот извештај на Воено-разузнавачката агенција на Србија и Црна Гора за обвинетиот во бегство, Ратко Младиќ, наводно, не дава нови информации што би можеле да доведат до негово апсење. (ЕУПолитикс, Блиц, Данас - 02/02/06; Бета, Танјуг, РТС, Ројтерс, АП, АФП, ББС - 01/02/06) 
