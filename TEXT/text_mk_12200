14/01/2005
СОФИЈА, Бугарија -- Министерот за одбрана, Николај Свинаров, во четвртокот (13-ти јануари) се состана со својот полски колега, Јержи Жмајѓински, на разговори во врска со заедничкото учество во меѓународната мировна мисија во Ирак. Полска неодамна одлучи да го намали бројот на своите војници таму. Свинаров рече дека неговата Влада ќе донесе одлука до март, овозможувајќи да поминат неколку недели по изборите во Ирак на 31-ви јануари. Софија ќе почека да види дали новата ирачка Влада ќе побара од бугарските сили да останат. (Сега - 14/01/05; Медиапул, Новините - 13/01/05)
