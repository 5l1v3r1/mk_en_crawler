17/03/2009
БУКУРЕШТ, Романија -- Премиерот Емил Боц во понеделникот (16-ти март) го претстави во парламентот владиниот план за ублажување на влијанието од светската финансиска криза. Боц истакна дека некои од мерките ќе бидат главен приоритет за владата, вклучително и инвестициите во инфраструктурата, одржувањето на актуелната рамна даночна стапка, и инјектирање капитал од Романската штедилница и Ексимбенк. Планот, исто така, вклучува мерки за заштита на населението со ниски приходи, како и програма за субвенционирање на лековите за пензионерите. (Котидианул, Зиарул финансиар, Адеварул - 17/03/09; Зиаре, Њусин - 16/03/09)
