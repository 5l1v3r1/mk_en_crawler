20/12/2006
САРАЕВО, Босна и Херцеговина (БиХ) -- Вршителот на должноста претседател на Претставничкиот дом (ПД) на парламентот на БиХ, Екрем Ајвановиќ, во вторникот (19-ти декември) рече дека конститутивната седница на ПД би можела да продолжи на 7-ми јануари. Тој рече дека ова е најраниот можен датум, со оглед на претстојните верски и новогодишни празници и фактот што главните партии сé уште разговараат за формирањето на владејачкото мнозинство. Основичката седница на долниот дом беше прекината на 20-ти декември, откако партиите не успеаја да се согласат за парламентарното мнозинство и кандидатот за претседател на ПД.
Исто така во вторникот, високиот претставник Кристијан Шварц-Шилинг потврди дека е неприфатливо тоа што сé уште не е формирана влада на државно ниво. Општите избори се одржаа на 1-ви октомври. (Независне новине, Дневни аваз - 20/12/06; РТРС - 19/12/06)
