07/01/2008
ПРИШТИНА, Косово, Србија -- Водачот на Косовската демократска партија (ПДК), Хашим Тачи, и водачот на Демократската лига на Косово (ЛДК), Фатмир Сејдиу, постигнаа договор за новата владејачка коалиција на Косово, објави во саботата (5-ти јануари) заменик-претседателот на ПДК, Хајредин Куци. Според Куци, двете партии ги завршија преговорите и се подготвени да потпишат договор. Според истиот, ПДК ќе го наименува премиерот и ќе држи седум министерства, додека ЛДК ќе го номинира вицепремиерот и пет министри. Етничките малцинства ќе ги водат другите три министерства. Деталите на новата коалиција и нејзината платформа ќе бидат обелоденети на парламентарната седница во среда.
За време на инаугуративната седница во петокот, поранешниот косовски премиер Бајрам Реџепи од ПДК рече дека Косово ќе добие независност од Србија во текот на следните три месеци. (Косова лајв, РТК, Телеграфи, Б92, Ксинхуа - 06/01/08; ДПА, ДВ, УПИ, Ксинхуа - 05/01/08; ВОА, Б92, Фокус, Ал Џезеира - 04/01/08)
