31/01/2007
Значајната иницијатива за реконструкција на верските објекти во Косово направи чекор напред во понеделникот (29-ти јануари). На состанокот во Париз, шефот на УНМИК, Јоаким Рикер, и претставниците на УНЕСКО, потпишаа договор за отпочнување на проектот. Три цркви и манастир на православните Срби, како и две џамии и амам ќе бидат реконструирани и заштитени. 
*** 
Објавена е нова антологија на албанската поезија, со преводи на италијански јазик од страна на Абедин Пеза. Изданието на 600 страници содржи епови и митови, како и современа поезија. 
*** 
Уметничка изложба на мурали, на десет студенти од Сараевската академија на уметностите, беше отворена минатиот викенд во Босна и Херцеговинa (БиХ). На истата се претставени ѕидни слики на студентите на отворена уметничка сесија. Делата се дел од проектот насловен како „Глава на ѕид -- Уметнички и музички интервенции во вселената“, што се одржа во соработка со Галерија ’96. 
 *** 
Бугарските светски шампиони во уметничко лизгање, Албена Денкова и Максим Стависки, го освоија бронзениот медал на Европското првенство во уметничко лизгање минатата недела во Варшава, Полска. Денкова и Стависки завршија на третото место, по француското дуо Изабела Делобел и Оливиер Шеонфелдер, кои беа први и Русите Оксана Домнина и Максим Шабалин, кои го освоија сребрениот медал. 
*** 
Првиот меѓународен фестивал на смеата беше отворен во неделата (28-ми јануари) во Истра, Хрватска. Фестивалот, кој ќе трае до 7-ми февруари, привлече 600 учесници од Австрија, Босна и Херцеговинa, Хрватска, Италија и Maкедонијa. Програмата вклучува претстави, улични шоуа и литературни читања.
*** 
Црна Гора беше официјално примена како 53-та полноправна членка на Унијата на европските фудбалски асоцијации (УЕФА) во петокот (26-ти јануари). Овој потег уследи по распадот на заедницата на Србија и Црна Гора, и поделбата што следеше, на претходната Фудбалска асоцијација на Србија и Црна Гора. 
(Разни извори -- 24/01/07-31/01/07) 
