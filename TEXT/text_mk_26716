08/09/2009
ПРИШТИНА, Косово -- Меѓународните организации за човекови права Амнести интернешнал и Хјуман рајтс воч побараа од Косово и меѓународните власти да го прекинат неодамнешниот бран напади и малтретирања на ромските заедници во Косово. „Владините дејства треба да вклучат истраги што ќе водат до идентификација и судско гонење на извршителите ... како и мерки за спречување на евентуални идни напади“, се вели во соопштението од понеделникот (7-ми септември) на организациите. Групите предупредија дека „серија напади врз Роми од страна на етничките Албанци“ беше регистрирана во Косово минатиот месец. Никој од владата, ниту меѓународните власти во Косово официјално не ги осуди нападите. (Коха Диторе, Експрес, Телеграфи - 08/09/09; КЛАН Косова, Кохавижн - 07/09/09)
