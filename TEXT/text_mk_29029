08/10/2010
СОФИЈА, Бугарија -- Владата го преживеа своето прво гласање за доверба во петокот (8-ми октомври). Иницијативата беше покрената од опозициската Бугарска социјалистичка партија и Движењето за правата и слободите, кои рекоа дека владата не го реформирала здравствениот сектор. Гласањето беше 144:70, и еден воздржан.
Во меѓувреме, околу 10.000 работници се собраа во Софија во четвртокот, на протести против владините планови за зголемување на возрасната граница за пензионирање за жените и мажите на 65. Досега таа беше 60 за жените и 63 за мажите. Синдикатите велат дека ќе продолжат со протестите додека не биде постигнат договор.
Сличен митинг се одржа во соседна Македонија во четвртокот, каде што околу 2.000 полицајци се собраа во Скопје на протести против измените во нивната возрасна граница на пензионирање. Тие демонстрираа пред Уставниот суд. (Ројтерс, БГНЕС - 08/10/10; Aл Џезера, АП, БНТ - 07/10/10)
