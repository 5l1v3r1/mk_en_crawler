24/08/2010
БЕЛГРАД, Србија -- Шефот на ММФ Алберт Џегер во понеделникот (23-ти август) ја пофали мудрата фискална политика на владата и ја истакна важноста на усвојувањето закон за фискалната одговорност. Сепак, Џегер го отфрли предлогот на министерот за економија, Млаѓан Динкиќ, за зголемување на државните плати и пензиите од следниот месец поради помалиот од очекуваниот владин дефицит. Тој повика, наместо тоа, на почитување на договорот на Србија со ММФ во врска со државните плати додека истиот не истече во април 2011 година -- позиција што ја дели со министерката за финансии, Диана Драгутиновиќ, и гувернерот на Националната банка на Србија, Дејан Шошкиќ. Разговорите меѓу владините претставници и ММФ за петтиот преглед на стенд-бај аранжманот од 2,9 милијарди евра почнаа во понеделникот и ќе траат до крајот на месецов. (РТС, Танјуг, Бета, Блумберг - 23/08/10)
