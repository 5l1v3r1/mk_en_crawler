16/01/2011
БЕЛГРАД, Србија -- Водачот на Демократската партија на Србија (ДСС) Воислав Коштуница рече дека ДСС и Српската напредна партија (СНС) не успеаја да се договорат за предложените уставни амандмани. „Очигледно е дека ДСС и СНС имаат различни ставови и различни политики во врска со овој основен и најсуштински проблем“, рече Коштуница по состанокот со водачот на СНС, Томислав Николиќ, во саботата (15-ти јануари).
СНС во четвртокот поднесе петиција до парламентот за измена на уставот. Во петицијата се предлага намалување на бројот на пратениците за половина, на 125, и се предвидува намалување на бројот на министерства од сегашните 24 на не повеќе од 15. Тие, исто така, сакаат да ја елиминираат позицијата државен секретар, во обид за кратење на буџетските трошоци. (Taнјуг, Б92, РТС - 15/01/11)
