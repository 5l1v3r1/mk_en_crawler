06/11/2008
САРАЕВО, Босна и Херцеговина (БиХ) -- Полицијата во средата (5-ти ноември) уапси двајца српски воени офицери, осомничени за вмешаност во масакрот во Сребреница во 1995 година. Двајцата се идентификувани како Момир Пелемис (59) и Славко Периќ (61).
Во другите вести од средата, холандската полиција уапси босански државјанин осомничен за воени злосторства, кој живеел во Холандија 13 години. Полицајците го уапсија мажот, чие име не е обелоденето, во близина на Хаг околу пладне. Тие го осомничија за „пукање и убиство на затвореник на 11-ти ноември 1993 година“, се вели во соопштението на обвинителите.
Во меѓувреме, во Хаг, поранешниот водач на босанските Срби Радован Караџиќ во средата сведочеше на страната на својот поранешен сојузник, Момчило Краишник, кој поднесе жалба на затворската казна од 27 години, што му ја одреди Трибуналот на ОН за воени злосторства. Истиот го осуди за вмешаност во кампања на етничко чистење, во која загинаа околу 100.000 босански муслимани и Хрвати и беа протерани 2,2 милиони од своите домови во Босна за време на конфликтот во периодот 1992-1995 година. (Ројтерс, АП, РТРС, СРНА, Б92, Бета, АФП - 05/11/08)
