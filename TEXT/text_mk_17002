03/09/2006
БАЊА ЛУКА, Босна и Херцеговина (БиХ) -- Полициските реформи се наоѓаат во ќор-сокак, рече во петокот (1-ви септември) премиерот на Република Српска, Милорад Додик. Тој рече дека смета оти ситуацијата произлезе од неспроведувањето на политичкиот договор за полициските реформи и потврди дека одлуките во директоратот за полициски реформи мора да се донесат преку консензус. Официјалните претставници на ЕУ во неколку наврати повторија дека недоволниот напредок во спроведувањето на полициските реформи може да го загрози потпишувањето на Договорот за стабилизација и асоцијација. 
Во саботата, локалните медиуми објавија дека официјалните претставници на НАТО им советувале на властите во БиХ да подготват нацрт акционен план за апсење на Радован Караџиќ, кого го бара Трибуналот на ОН во Хаг за воени злосторства. (РТРС, Б92 - 02/09/06; РТРС - 01/09/06)
