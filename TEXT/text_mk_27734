27/04/2010
БУКУРЕШТ, Романија -- Владата во понеделникот (26-ти април) усвои нова легислатива во која се наведуваат надлежностите на Националната агенција за интегритет (АНИ). Надлежностите на АНИ беа значително намалени неодамна со пресудата на Уставниот суд, со која й се забрани на агенцијата да ја испитува валидноста на имотните изјави поднесени од високи претставници, како и да одзема незаконски стекнат имот. Според новите одредби, имотните изјави ќе бидат проверувани од АНАФ, државна агенција за собирање приходи, која веќе има такви овластувања. Покрај тоа, ако бидат откриени нерегуларности, случаите ќе бидат доставени до обвинителската канцеларија, која ќе одлучи дали имотите ќе бидат запленети. Исто така, ќе има два вида изјави, една јавна и една доверлива. Јавната ќе содржи само општи податоци за сопственоста. (Евениментул зилеи, Романија либера, Котидианул, Курентул, Зиаре - 27/04/10; Meдиафакс, Реалитатеа - 26/04/10)
