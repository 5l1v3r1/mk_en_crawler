26/10/2007
БЕЛГРАД, Србија -- Во изјавата од четвртокот (25-ти октомври) премиерот Воислав Коштуница рече дека неговата земја е подготвена да ги брани српските права во Босна и Херцеговина (БиХ) со истата решителност како онаа за задржување на Косово како дел од Србија. „Зачувувањето на Косово и Република Српска (РС) се сега најважните цели на нашата државна и национална политика“, рече Коштуница. 
Се работи за одлуката на високиот претставник во БиХ, Мирослав Лајчак, пред една недела за измена на законите за Министерскиот совет и за парламентот на БиХ. Коштуница се согласи со премиерот на РС Милорад Додик, кој рече дека потегот на Лајчак го крши Дејтонскиот мировен договор и се коси со интересите на Србите во БиХ.
Лајчак одговори велејќи дека Коштуница „знае дека она што го вели не е точно“. Засилувајќи ги тензиите, Српската социјалистичка партија во четвртокот објави изјава во која ги повикува босанските Срби да прогласат независност ако Косово се отцепи од Србија, по разговорите за конечниот статус, кои треба да завршат на 10-ти декември. (Дневни аваз, Независне новине - 26/10/07; веб-страница на ОХР, РТРС, НТВ Хајат, Танјуг, Бета, Ројтерс, АП - 25/10/07)
