28/09/2007
ЊУЈОРК, САД -- Американскиот потсекретар за политички прашања, Николас Барнс, во четвртокот (27-ми септември) рече дека Вашингтон наскоро ќе предложи генералниот секретар на ОН Бан Ки-Мун да иницира нови разговори за повторно обединување на Кипар. Барнс го изјави ова по состанокот со кипарскиот претседател Тасос Пападопулос на маргините од состанокот на Генералното собрание на ОН во Њукорк. Пападопулос треба да се состане со Бан в недела, додека водачот на кипарските Турци, Мехмет Али Талат, ќе се состане со генералниот секретар следниот месец.
Во другите вести, Метју Нимиц, специјалниот претставник на ОН кој се обидува да го реши долготрајниот спор околу името помеѓу Грција и Македонија, во четвртокот рече дека планира повторно да отпочне преговори со посредство на ОН следниот месец. За разлика од претходните разговори, новите преговори ќе се одржат на владино ниво, наместо на амбасадорско ниво. Грција се противи на употребата на името Македонија, велејќи дека тоа имплицира претензии кон северната грчка провинција со истото име. (КНА, АФП, Филелефтерос, Макфакс, Скај, МРТ - 27/09/07)
