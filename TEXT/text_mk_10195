29/10/2004
БРИСЕЛ, Белгија -- Шефот за безбедност на ЕУ, Хавиер Солана, во четвртокот (28-ми октомври) се состана со претставниците на Комисијата за реструктурирање на полицијата во БиХ (КРП), предводени од претседателот на комисија, Вилфред Мартенс. Солана ги охрабри напорите за реструктурирање на полицијата и истакна дека КРП има историска шанса да й покаже на ЕУ дека БиХ е сериозна во врска со нејзината европска агенда за реформи, особено воспоставувањето на ефикасни полициски сили способни за спроведување на законот и разбивање на криминалот. Од КРП е побарано да подготви единствена структура на државно ниво за полицијата на БиХ. (ФЕНА, ПБС - 28/10/04)
