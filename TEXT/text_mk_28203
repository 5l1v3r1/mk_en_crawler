15/07/2010
ПРИШТИНА, Косово -- На осомничениот за воени злосторства Вукомир Цветковиќ му беше одреден притвор од 30 дена од страна на Окружниот суд во Пеќ, западно Косово, во средата (15-ти јули). Мешовита комисија на обвинители присуствуваше на седницата; судијата беше претставник на ЕУЛЕКС. Цветковиќ е осомничен за воени злосторства во март 1999 година. Советот за човекови права и слободи покрена судска постапка веднаш по војната, обвинувајќи го за учество во српските паравоени сили и вршење злосторства против Албанците во Пеќ. Адвокатот на Цветковиќ рече дека сведоците тврдат оти неговиот клиент изгорел две куќи кои им припаѓале на Албанци и ги истерал луѓето кои живееле во нив, но нема никаква врска со некакви убиства. Цветковиќ беше екстрадиран од Норвешка во вторникот откако беше уапсен во март 2009 година. (Експрес, Коха Диторе, Зери, Косова Сот - 15/07/10)
