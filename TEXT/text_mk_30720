13/02/2011
СОФИЈА, Бугарија -- Комесарката на ЕУ за домашни работи, Сесилија Малмстром, го пофали напредокот на Бугарија за исполнување на критериумите за пристапување во Шенген зоната, но рече дека сé уште останува работа. Малмстром го посети пограничниот премин со Турција Капитан Андреево, со министерот за внатрешни работи, Цветан Цветанов. „Има огромен напредок и екстремно високо ниво на техничка подготвеност“, рече комесарот на ЕУ. „Сепак, евидентно е дека има уште многу работа да се заврши и дека мора да има строга техничка проверка и контрола“, рече таа. Цветанов рече дека Бугарија ќе ги исполни сите критериуми за пристапување во Шенген во мај. (бТВ, БНТ - 11/02/11)
