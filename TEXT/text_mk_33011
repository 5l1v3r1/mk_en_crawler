25/06/2003
СКОПЈЕ, Македонија -- Воениот претставник на НАТО во Македонија, генерал-мајор Бернардо Алварез дел Манзано изјави дека Владата е способна да се справи со безбедносните проблеми кои би можеле да се појават. Дел Манзано и други официјални претставници на НАТО во вторникот (24-ти јуни) се состанаа со министерот за одбрана Владо Бучковски и истакнаа дека, од воена гледна точка, земјата е стабилна.
Во другите вести од вторникот, Парламентот одлучи да ги поддржи предложените уставни промени со кои ќе се легализира прислушуваoето како активност против организираниот криминал. Оваа мерка, предложена од страна на министерот за внатрешни работи Хари Костов, беше попречена минатиот месец. Овојпат таа беше поддржана од главната опозициона партија, ВМРО-ДПМНЕ. (Утрински весник - 25/06/03; МИА, Макфакс, А1 ТВ - 24/06/03)
