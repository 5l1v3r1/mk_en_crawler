04/11/2008
ПРИШТИНА, Косово -- Властите на УНМИК во северниот дел од Митровица, каде што доминира српското население, во понеделникот (3-ти ноември) продолжија со блокирањето на обидите на еден Албанец да ја реконструира куќата во која има намера да живее. Полицијата на УНМИК го притвори сопственикот, Али Кадриу, неколку часа поради тоа што, наводно, немал градежна дозвола од властите. Напорите за реконструкција на Албанците во оваа населба во предградието на Митровица, предизвикаа судири помеѓу локалните Срби и Албанците во изминативе две месеци.
Во другите вести, полицијата вели дека две експлозии се случиле во областа на Митровица. Една силна експлозија се случила во неделата вечер на бензиска пумпа во селото Зупц, во близина на Зубин Поток. Другата се случила во северниот дел од градот. (Зери, Коха Диторе - 04/11/08; Кохавижн, РТК - 03/11/08)
