30/09/2005
БЕЛГРАД, Србија и Црна Гора -- Српскиот парламент во четвртокот (29-ти септември) ги изгласа двата клучни реформски нацрт-закони кои се од суштинска важност за континуираното финансирање од ММФ. Пратениците ги одобрија измените во пензискиот систем на земјата, како и плановите за реструктуирање и приватизација на најголемата рафинерија во Србија. ММФ ги постави двата закони како услов за обезбедувањето на економска помош и поддршка за Србија и Црна Гора во нејзините договори со надворешните доверители. 
Пратениците, исто така, го усвоија и новиот српски кривичен законик, кој има за цел исполнување на меѓународните стандарди. Во него се опфатени околу 30 нови кривични дела, вклучувајќи го и синџирот на командна одговорност за воените злосторства, геноцид, тероризам и корупција. Перењето пари, измамата со кредитни картички, компјутерските кривични дела и прекршоците во врска со авторските права, исто така, се вклучени во новиот кривичен законик. (Данас, Политика, Вечерње новости - 30/09/05; AП, Б92, РТС, Танјуг, Бета - 29/09/05)
