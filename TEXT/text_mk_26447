12/08/2009
БРИСЕЛ, Белгија -- Европската комисија (ЕК) во октомври ќе изврши проценка за тоа дали Романија се придржува на обврските од неодамна потпишаниот финансиски договор, пред да ја исплати втората транша од заемот во висина од 5 милијарди евра, објави ЕК во соопштението од вторникот (11-ти август). Првата транша, во висина од 1,5 милијарди евра, беше исплатена во јули. Проблем е растечкиот буџетски дефицит. Според сегашната проценка на ММФ и романската влада, буџетскиот дефицит изнесува 7,3 отсто од БДП во 2009 година, наспроти 4,6 отсто на почетокот од програмата. За 2010 година се договорени дополнителни мерки за намалување на дефицитот, вклучително и намалување на платите во јавниот сектор и кратење на издатоците за стоки и услуги.
Во меѓувреме, министерот за финансии, Георге Погеа, во вторникот објави дека сите вработени во јавниот сектор мора да земат десет дена неплатено отсуство до крајот на оваа година, или да комбинираат неплатено отстуство со намалени работни часови. За секоја прекувремена работа ќе се добиваат слободни денови, а не паричен надоместок, додаде Погеа. (Котидианул - 12/08/09; Зиаре, АФП - 11/08/09)
