24/11/2006
БУКУРЕШТ, Романија -- Три судски институции, обвинителската канцеларија, Врховниот суд и Националниот директорат за борба против корупција, во четвртокот (23-ти ноември) потврдија дека отпочнале одделни истраги за приватизацијата во енергетскиот сектор, особено продажбата на државната фирма за нафта и гас, Петром. Агенцијата Медиафакс ги цитираше своите сопствени судски извори дека девет лица -- романски функционери и странски советници -- се соочуваат со обвиненија за загрозување на националните интереси. Претходно оваа недела, претседателот Трајан Башеску ги повика потписниците на овие договори за приватизација, истите да ги обелоденат, поради сé поголемата загриженост. (Aдеварул, Котидианул - 24/11/06; Meдиафакс - 23/11/06)
