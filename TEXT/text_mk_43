02/05/2005
Од Даниел Даиану за Southeast European Times во Букурешт – 05/05/02
Претседателските и законодавните избори во ноември 2004-та година резултираа со голема политичка промена во Романија. Новата влада воведе радикални фискални реформи кои се засноваат на фиксен данок од 16 отсто на приход и профит. Реформите можат најдобро да се разгледаат во поширок контекст на фискална конкурентност низ Европа -- богатите, како и посиромашните земји се обидуваат да привлечат повеќе внатрешни инвестиции во време кога предизвиците кои ги носи конкурентноста се удвојуваат. Во последниве години Унгарија и Полска го предводат патот, знаејќи дека вторава земја -- имајќи го на ум искуството на Словачка -- размислува за фиксен данок. Постарите земји-членки на ЕУ не ги одминаа овие мерки. Австрија веќе го намали данокот на профит, а неодамна и германскиот канцелар Герхард Шредер најави планови да го направи истото. 
Иако мотивот за пониски даноци е јасен, тајмингот за потегот на романската влада покрена прашања. Во последниве години економијата брзо расте, со просечна стапка од 6 отсто од БДП во последните четири години и над 8 отсто во 2004-та година. Во исто време, надворешниот дефицит е во постојан и брз пораст. Ова лежи во позадината на сложениот дијалог што Букурешт го води со експерти од ММФ последниве месеци. Фондот е загрижен дека приходите од буџетот би можеле да имаат негативни последици од фиксниот данок во една економија што тие ја сметаат за „прегрејана“.
Сепак, фиксниот данок во Романија треба да се оцени во поширок контекст, односно намерата на Романија да влезе во ЕУ во 2007-та година. Земјата потпиша договор за влез на 25-ти април но, нејзината социјална и економска перформанса мора да ги поттикне напорите за реформи со цел да се избегне одложување на влезот во ЕУ за една година, како што е предвидено со т.н „заштитна“ клаузула. Во меѓувреме, Романија ќе продолжи да биде изложена на притисок да ја направи економијата попазарно ориентирана.
Всушност, севкупната слика значително се подобрува. Инфлацијата е едноцифрена за прв пат во 15 години, банкарскиот систем се наоѓа на цврста стапка, резервите на Националната Банка покриваат над шест месеци од увозот, а извозот значително се зголемува. Но кревките области во економијата остануваат, а одредени промени, како што е целосна либерализација на сметката на капитал, се неопходни според acquis communautaire. Ова заедно со даночните реформи и голем број други институционални потреси -- послободно „варирање“ на романскиот лев (РОЛ) , диригирани цени и покачување на даноците, воведување на цврст РОЛ, промена кон директна инфлација, нов закон за работа и барањата на конкурентната политика на ЕУ -- ќе го тестираат капацитетот на економијата лесно да се регулира. 
Новите мерки веројатно ќе откријат значителни нефлексибилности, кои ќе наложат одредени регулирања. Националната Банка, со оддржување на варирање од 3 отсто околу планираната годишна инфлација од 7 отсто, јасно зборува дека постои можност за намалување на инфлацијата, а тоа би можело да се случи во време кое не одговара, со оглед на воведувањето на една монетарна политика која очигледно се фокусира на инфлација.
Податоците кои се однесуваат на трговскиот дефицит во текот на првите два месеци од годината укажуваат на продолжен тренд на покачување: тој е приближно 80 отсто повисок во споредба со истиот тој период во 2004-та година. Актуелниот сметковен дефицит исто така продолжува да расте со брзо темпо, а невладиниот кредиот го одредува тоа темпо . На 1-ви април, започна еден бран на покачувања на цените и даноците, влијаејќи на динамиката на инфлацијата. Прогресот на дефлацијата зависи не само од последиците од овие покачувања низ економијата, туку и од нивното влијание врз инфлациските очекувања.
Макроекономската состојба прикажана досега покажува зошто дискусијата околу можното опаѓање на стандардот не е обична интелектуална вежба. Порастот на економијата, експанзијата на невладиниот кредит и зголемувањето на РОЛ води до поголеми надворешни дефицити. Зголемувањето на РОЛ е корисно за дефлацијата но, до кој степен останува да се види -- оттука и грижата за „прегрејување“ на економијата. Меѓутоа, доколку опаѓањата се случат годинава, тие не треба да се драматизираат. Буџетскиот дефицит не е оној кој треба да се обвинува за зголемување на дефицитот на актуелната сметка; главната движечка сила досега е позајмувањето на приватниот сектор, кое изнесува околу 85 отсто од износот. Ограничувањето на јавниот буџет заради ограничување на надворешните дефиците нема да биде од голема помош. 
Бидејќи временскиот хоризонт е проширен, ситуацијата станува посложена. Пролонгираниот дијалог на Романија со експертите од ММФ не се фокусира врз овогодинешните цифри, туку врз поширока перспектива, а особено врз појавувањето на притисоци -- неповрзани со даночните реформи - врз јавниот буџет. Влезот во ЕУ вклучува значителни трошоци, меѓу кои и учество во заедничкиот буџет (околу 1,3 отсто од БДП) и кофинансирање на структурните фондови (над 1 отсто од БДП). Заедно со социјалните безбедносни реформи и потребата да се надополнат фондовите наменети за образованието и здравството, буџетните трошоци ќе порастат за најмалку 3 до 4 отсто годишно. Без едно подобро акумулирање на буџетските приходи и под претпоставка другите услови да останат непроменети, дефицитот на консолидираниот јавен буџет ќе достигне 4 до 5 отсто од БДП за период од неколку години. 
Буџетските дефицити кои се во постојано опаѓање во последниве неколку години кријат еден важен структурен проблем, кој произлегува од два фактора. Еден е невозможноста да ги совлада трошоците доколку Романија биде подготвена да обезбеди една количина на јавни добра соодветна за една земја-членка на ЕУ. Другиот е тоа што влезот во ЕУ носи со себе потреба за конкурентност и модернизација. 
Како нова земја-членка, Романија ќе им се приклучи на неколку соседи кои акумулираа високи буџетски дефицити поради трошоците за влез. Но ситуацијата во Република Чешка, Унгарија и Полска значително се разликува од таа во Романија. Во овие земји, буџетските приходи се поголеми за неколку процентни запирки од БДП, а со тоа овозможувајќи полесно одредување на болните регулирања на трошоците на буџетот во случај да се потребни ваквите смалувања. Покрај тоа, во овие земји логиката „споени дефицити“ е оперативна, со надворешни дефицити кои коегзистираат со значителни буџетски дефицити -- така, едно поголемо намалување на буџетските дефицити најверојатно ќе доведе до соодветен пад на дефицитот на актуелната сметка, доколку неопходно биде потребно регулирање на платниот биланс. 
Во Романија, намалените буџетски дефицити во последните неколку години се споија со дефицитите на актуелната сметка кои брзо растат. Доколку буџетските дефицити продолжат значително да се зголемуваат во годините што доаѓаат, без намалување на аптетитот на приватниот сектор за потрошувачка и позајмување, дефицитите на актуелната сметка лесно можат да достигнат над 10 отсто од БДП. Ваквото ниво би било загрижувачко до оној степен до кој тоа би вклучило финансирање од краткорочните заеми и приливи од шпекулантскиот капитал. Тогаш треба да се очекува намалување на РОЛ, кое сукцесивно би ја подгрејало инфлацијата и веројатно би довело до повторно регулирање на јавниот буџет.
Доколку влезот во ЕУ доведе до драматично подобрување на економската и социјалната перформанса на Романија, грижите изложени погоре ќе бидат значително намалени. Во најмала рака, поскромните подобрувања ќе и помогнат на земјата да се справи со идните проблеми поврзани со буџетот. Нереално би било да се очекува овие проблеми да исчезнат на чудесен начин. Романија не може да си дозволи да ги занемари нив за време на дијалогот со ММФ.
