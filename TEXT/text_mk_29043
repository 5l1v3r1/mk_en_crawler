08/10/2010
AНКАРА, Турција -- Генералниот секретар на НАТО, Андерс Фо Расмузен, во четвртокот (7-ми октомври) допатува во Анкара, велејќи дека Алијансата треба да го зголеми својот контингент во Авганистан со цел да ја обучи локалната армија. „Ги повикувам остатокот од Алијансата, ја повикувам и Турција. Авганистанците треба да преземат поголема одговорност за својата земја. Потребни се повеќе војници за обука на авганистанската армија“, рече Расмузен. Анкара одби да испрати повеќе војници во Авганистан -- освен 1.800 војници кои се веќе таму -- ако бидат распоредени на воени операции. 
Друго прашање на врвот од агендата е Кипар. „Подготвени сме да работиме со него за изнаоѓање решение кои ќе го земе предвид принципиелниот став на Турција и ќе ја смири нашата загриженост“, рече министерот за надворешни работи, Ахмет Давутоглу, пред состанокот со Расмузен. Посетата е дел од турнејата што тој ја прави пред ноемврискиот самит на НАТО во Лисабон. (Тркиш НЈ, ДПА, Хуријет - 08/10/10)
