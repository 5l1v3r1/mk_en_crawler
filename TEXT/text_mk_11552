22/07/2005
СОФИЈА, Бугарија -- Парламентот во четвртокот (21-ви јули) формираше ад хок комисија за справување со проблемите предизвикани од неодамнешните големи поплави и за предлагање на конкретни мерки во рок од 30 дена. Претседателот на комисијата, Јордан Цонев, рече дека ќе предложи жртвите и општините да добијат целосен надомест за штетите на куќите, фармите и инфраструктурата. Во средата Меѓународниот комитет на црвениот крст, неколку агенции на ОН и Светската здравствена организација најавија финансиската, техничката и материјална помош за најтешко погодените области во Бугарија. 
Во соседна Романија, која се соочуваа со истиот проблем, владата во средата донесе одлука за ревизија на новиот буџет за доделување повеќе пари за помош на поплавените области. Кристијан Давид, министер-делегат за програмите поврзани со меѓународните финансии, рече дека Романија ќе добие најмалку 100 милиони евра од ЕУ за реконструкција на инфраструктурата оштетена од поплавите. ЕУ вети дека ќе им помогне на Романија и Бугарија, каде што загинаа 20 лица, а десетици илјади останаа без дом како резултат на поројните дождови изминативе два месеца. (БНР, Новинар, Ромпрес - 22/07/05)
