17/11/2010
ПАРИЗ, Франција -- Министерот за внатрешни работи на Србија, Ивица Дачиќ, побара помош од Интерпол за пронаоѓање на двајцата преостанати бегалци обвинети за воени злосторства, Ратко Младиќ и Горан Хаџиќ. Дачиќ во вторникот (16-ти ноември) во Лион се состана со генералниот секретар на Интерпол, Роналд Нобл, на разговори околу соработка во борбата против организираниот криминал. Но, Дачиќ исто така напомена дека меѓународната полициска организација би можела да помогне во собирање на информации за тоа каде се наоѓаат Младиќ и Хаџиќ и да утврди дали се наоѓаат во Србија. (РТС, Танјуг, Бета, Б92 - 16/11/10)
