09/04/2003
СКОПЈЕ, Македонија -- Претседателот Борис Трајковски, во вторникот (8 април), интервенираше во име на двајца функционери кои се под истрага поради поврзаност со огромниот политички скандал на наводно прислушуваoе. Тој всушност го спречи судското гонеoе на поранешната министерка за внатрешни работи Доста Димовска и Александар Цветков, поранешен висок функционер во министерството. Тие беа обвинети дека нелегално прислушувале телефонски разговори на 100 државни функционери, лидери на опозицијата, новинари и други јавни личности. Трајковски вели дека случајот е политички мотивиран и, ако продолжи, може да биде закана за националната безбедност. Премиерот Бранко Црвенковски изјави дека е вчудовиден од одлуката.
Во другите вести во вторникот, министерот за правда Исмаил Дардишта за дневниот весник на албански јазик <I>Факти</I> изјави дека притворените поранешни членови на Ослободителната национална армија ќе бидат ослободени за една недела. Во понеделникот, етничките Албанци на два часа го блокираа автопатот Скопје-Тетово, барајќи нивно ослободуваoе. (Утрински весник, Вест, Дневник - 09/04/03; МИА, Макфакс, A1 ТВ - 08/04/03)
