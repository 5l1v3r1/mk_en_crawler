02/10/2007
НИКОЗИЈА, Кипар -- Ниту една закана не може да го фрли во сенка преживувањето на Кипар, сé додека се обезбедени нејзината независност и меѓународно признавање, рече во понеделникот (1-ви октомври) претседателот на кипарските Грци, Тасос Пападопулос, во говорот по повод одбележувањето на годишнината од независноста на островот. Пападопулос рече дека Кипарците можат да бидат „претпазливо“ оптимистични во врска со напорите за постигнување договор за повторно обединување на островот. Тој ја истакна посветеноста на „би-зоналното, федерално решение на две заедници“ со турскиот север. 
Исто така во понеделникот, водачот на кипарските Турци, Мехмет Али Талат, за грчкиот весник „То Вима“ изјави дека има надеж за повторно обединување. „Морам да сум оптимист, бидејќи, во спротивно, се плашам дека сме на пат на трајна поделеност“, рече Талат. (КНA - 02/10/07; To Вима, Фокус - 01/10/07)
