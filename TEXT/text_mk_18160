13/04/2007
ХАГ, Холандија -- Воведните излагања во судскиот процес против поранешниот македонски министер за внатрешни работи, Љубе Бошковски, и поранешниот припадник на безбедносните сили, Јохан Тарчуловски, се закажани за в понеделник (16-ти април). Судењето потоа ќе биде одложено до 7-ти мај, бидејќи поголем дел од доказите сé уште не се подготвени, според обвинителите. Вкупно 96 сведоци ќе сведочат, процес што може да трае 11 недели. Бошковски и Тарчуловски се обвинети дека извршиле воени злосторства во селото Љуботен во 2001 година.
Во другите вести од четвртокот, Бруно Векариќ, портпаролот на канцеларијата на српскиот обвинител за воени злосторства, го отфрли коментарот од оваа недела на бошњачкиот член на претседателството на БиХ, Харис Силајџиќ, како политички мотивиран, во смисла дека секој одговорен за воените злосторства во БиХ треба да биде суден. Векариќ, сепак, истакна дека Србија ќе биде подготвена целосно да соработува со обвинителите за воени злосторства на БиХ, за да може да се утврди вистината и правдата. (MИА, Макфакс, РТРС - 12/04/07)
