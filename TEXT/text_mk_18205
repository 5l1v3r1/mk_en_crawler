16/03/2007
ВАШИНГТОН, САД -- Курдистанската работничка партија (ПКК) е терористичка организација и „треба да биде згасната“, рече генералот на американските воздухопловни сили Џозеф Ралстон во интервјуто од четвртокот (15-ти март). Поранешниот врховен командант на НАТО беше назначен за специјален претставник на Вашингтон кој ќе ги координира напорите против оваа курдистанска група. Тој рече дека САД ги охрабриле ирачките и европските власти да ги држат под контрола операциите на групата. 
Ралстон, исто така, очекува договор наскоро во разговорите помеѓу САД, ирачките и турските власти за затворањето на бегалскиот камп во близина на границата со Турција, за кој Анкара тврди дека се користи како засолниште од страна на ПКК. Тој одговараше на неодамнешните критики од турските власти, кои велат дека земјата не добива доволно меѓународна поддршка во борбата против тероризмот. (Сабах, Заман - 16/03/07; АП, НТВ - 15/03/07)
