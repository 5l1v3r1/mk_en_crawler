26/11/2007
ТИРАНА, Албанија -- Опозициската Социјалистичка партија (СП) во понеделник (26-ти ноември) ќе предложи некои измени на предлог-буџетот на земјата за 2008 година, кој беше поднесен до парламентот пред една недела, изјави во неделата официјалната претставничка на СП Валентина Лескај. Таа рече дека препораките доаѓаат од специјалисти кои ја истакнале потребата за подобро распоредување на владините средства преку различни сектори, особено во судскиот и здравствениот сектор. Пред една недела опозицијата го отфрли буџетот, тврдејќи дека истиот ќе ги осиромаши Албанците. (Коха Јоне, Шекули - 26/11/07; Балканвеб, Топ-ченал - 25/11/07)
