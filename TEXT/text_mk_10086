01/07/2004
(Ројтерс, АП, РФЕ/РЛ, Радио Б92, МКТЈ - 30/06/04)
Србија треба да преземе чекори за екстрадиција на осомничените за воени злосторства во Меfународниот кривичен трибунал за поранешна Југославија (МКТЈ), изјави во средата (30-ти јуни) новоизбраниот српски претседател Борис Тадиќ. Тој, исто така, повика на нови напори за пронаоfаoе на бегалецот Ратко Младиќ, велејќи дека воениот командант на босанските Срби мора да се соочи со правдата во Хашкиот трибунал.
Младиќ, кој е обвинет за геноцид во врска со масакрот во Сребреница во 1995 година и за опсадата на Сараево, е еден од тројцата најбарани осомничени лица од страна на Трибуналот. Другите двајца се воениот водач на босанските Срби, Радован КараYиќ, и пензионираниот хрватски генерал Анте Готовина.
"Светот сака јасна и силна политичка акција, која ќе биде доволен доказ дека сме направиле с&#233; што е можно за да го пронајдеме", белградскиот дневен весник Блиц го цитира новиот про-реформски ориентиран претседател.
Изјавата на Тадиќ дојде еден ден по критиките од страна на главниот обвинител за воени злосторства на ОН, Карла дел Понте, упатени кон Србија и Црна Гора, за несоработката со МКТЈ. Во вторникот таа го извести Советот за безбедност на ОН дека најмалку 15 осомничени за воени злосторства, меfу кои и Младиќ, поминале подолго време Србија и Црна Гора, за која таа рече дека станала "засолниште за бегалците".
"Сега дури се колебам дали да им пренесам некоја информација за бегалците на српските власти, поради тоа што последниот пат кога им дадов прецизни информации во врска со еден важен бегалец обвинет за геноцидот во Сребреница, српските власти ми рекоа дека поради политичките околности не е вистински момент тој да биде уапсен. Оттогаш дознав дека тој исчезнал накаде", изјави обвинителот.
Меfународната заедница објави дека целосната соработка со судот на ОН, вклучувајќи го и апсеoето на Младиќ и на другите бегалци обвинети за воени злосторства, претставува клучен преуслов за пристапот на Србија и Црна Гора во ЕУ и во НАТО.
Официјални претставници на ЕУ и на САД ја поздравија победата на Тадиќ над ултранационалистичкиот кандидат на Српската радикална партија, Томислав Николиќ, на вториот круг од претседателските избори, како знак дека мнозинството Срби го избраа патот на евро-атланска интеграција. Но, тие, исто така, побараа и брза акција за фаќаoе на осомничените за воени злосторства.
Властите во Србија и Црна Гора изјавија дека изборот на Тадиќ, со кој е ставен крај на периодот од две години во кој Србија немаше свој претседател, ги отвори вратите за целосна соработка со МКТЈ.
"Со изборот на српскиот претседател, заедницата на Србија и Црна Гора е целосно подготвена да покаже дека ги прифаќа меfународните обврски", изјави во средата за новинарите претседателот на Србија и Црна Гора, Светозар Маровиќ. Тој истакна дека наскоро би можело да им биде судено на српските генерали обвинети од страна на судот на ОН. Но, тој инсистираше на тоа дека Младиќ повеќе не се крие во Србија. "Ние мораме да понудиме доволно докази дека тој не е тука за меfународната заедница да го намали притисокот врз нас."
