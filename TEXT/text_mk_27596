27/10/2010
БЕРЛИН, Германија -- Министерот за надворешни работи, Гвидо Вестервеле, го повика водачот на кипарските Турци, Дервиш Ероглу, да покаже толеранција и флексибилност за успешно комплетирање на тековните разговори за повторно обединување на Кипар. „Турските, како и грчките Кипарци треба да ги водат преговорите за повторното обединување на нивниот остров сериозно и со вистинска волја за обединување“, рече Вестервеле по состанокот со Ероглу во Берлин во вторникот (26-ти октомври). Вестервеле додаде дека Берлин „ги сфаќа“ надежите и загриженоста на кипарските Турци и ја изрази подготвеноста на неговата земја да помогне во изнаоѓањето решение. (ДПА, новинска агенција Анадолу, Ворлд булетин - 26/10/10)
