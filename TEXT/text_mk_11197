26/06/2005
AТИНА, Грција -- Министерот за правда, Анастасис Папалигурас, во петокот (24-ти јуни) изјави дека властите ги испитуваат наводите дека грчки доброволци се бореле на страната на српските сили во БиХ и е можно да биле вклучени во масакрот во Сребреница во јули 1995 година. Одговарајќи на прашањето на претставник од опозицијата во Парламентот, Папалигурас за првпат не ја отфрли таа можност, туку истакна дека ниту еден припадник на грчката армија не бил вклучен во масакрот.
Исто така во петокот, грчката влада до Парламентот достави нов нацрт-закон за имиграција, чија цел е поедноставување на сложениот закон за миграции, намалување на бирократските процедури и регулирање на статусот на илјадници илегални имигранти во земјата. Со него, исто така, се засилуваат казните за илегалната имиграција и трговијата со луѓе. Илегалните имигранти сочинуваат околу 10 отсто од населението. (Катимерини, ПБС БиХ, РТРС - 25/06/05; AНA - 24/06/05)
