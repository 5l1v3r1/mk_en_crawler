15/09/2004
СТРАЗБУР, Франција -- Европскиот парламент (ЕП) во вторникот (14-ти септември) одлучи да ги замрзне сите финансиски средства на главните осомничени за воени злосторства, Радован Караџиќ, Ратко Младиќ и Анте Готовина, како што се вели во извештаите на регионалните медиуми. Новинската агенција во БиХ - СРНА објави дека новата регулатива на Европскиот совет ќе ги обврзе сите земји-членки на ЕУ да започнат со контрола врз финансиските средства и операции потенцијално поврзани со овие тројца осомничени. Некои извори велат дека ЕП очекува слични одлуки од другите земји. (Независне новине - 15/09/04; ББС, СРНА, РТРС, Б92 - 14/09/04)
