09/11/2009
БУКУРЕШТ, Романија -- Се очекува мандаторот Ливиу Негоита да го објави својот кабинет во понеделник (9-ти ноември), по последната рунда преговори со Демократската алијанса на Унгарците. Социјалдемократската партија и Националната либерална партија одбија да учествуваат во разговорите. Негоита во неделата спомена дека некои од министрите предложени од претходниот мандатор, Луцијан Кроитору, ќе се најдат и на неговата листа. Негоита побара јавноста да ги охрабри пратениците да го поддржат неговиот кабинет. Досега поголем број опозициски партии го поддржуваат Клаус Јоханис за премиер, меѓутоа претседателот Трајан Башеску одбива да го номинира. (Евениментул Зилеи, Романиа Либера, Медиафакс - 09/11/09)
