26/01/2006
НИКОЗИЈА, Кипар -- За време на посетата на Кипар во средата (25-ти јануари) британскиот министер за надворешни работи, Џек Стро, повика на „пријателство“ помеѓу етнички поделените заедници на островот, додавајќи дека Лондон е подготвен да биде посредник. Според извештаите во регионалниот печат повикот на Стро наишол на ладен прием во Никозија, каде што властите се лути поради неговата одлука да го посети северниот дел од островот, кој е под контрола на кипарските Турци. Стро на крајот се состана со кипарскиот министер за надворешни работи, Јоргос Јакову, откако претседателот Тасос Пападопулос одби да разговара со него. 
За време на посетата на Никозија Стро ги повика кипарските Грци да го разгледаат новиот план на Турција за ставање крај на економската изолација на северниот дел од островот. Според овој предлог Анкара ќе ги отвори своите пристаништа и води за авионите и бродовите на кипарските Грци, додека републиката на кипарските Турци ќе биде отворена за меѓународните бизниси. Стро подоцна се состана со претседателот на кипарските Турци Мехмет Али Талат, пред да отпатува за Турција и Грција на понатамошни разговори. (Катимерини - 26/01/06; AНА, МПА, АФП - 25/01/06) 
