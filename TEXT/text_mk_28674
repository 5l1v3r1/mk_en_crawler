11/07/2010
САРАЕВО, Босна и Херцеговина (БиХ) -- Земјата во недела (11-ти јули) ја одбележува 15-годишнината од масакрот во Сребреница. Главната церемонија се одржува во Меморијалниот центар Поточари, каде што ќе бидат закопани остатоците на 775 неодамна идентификувани жртви. Неколку илјадници луѓе во саботата им оддадоа последна почит на жртвите, чии кофчези беа изложени пред претседателството на БиХ. Регионалните водачи и меѓународните претставници ќе бидат меѓу десетиците илјадници луѓе кои ќе присуствуваат на церемонијата во Поточари.
Меѓу нив ќе биде и српскиот претседател Борис Тадиќ, кој повикува на помирување. Од другите ќе присуствуваат хрватскиот претседател Иво Јосиповиќ, македонскиот претседател Ѓорге Иванов и турскиот премиер Реџеп Тајип Ердоган. (Фена, БХРТ, РТРС, Танјуг, АФП - 11/07/10)
