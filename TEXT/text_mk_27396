30/09/2010
АНКАРА, Турција -- Поранешниот началник на полицијата на Ескишехир, Ханефи Авчи, беше задржан во затворот во Истанбул во средата (29-ти септември) под обвинение за поврзаност со Револуционерниот штаб, лево ориентирана милитантна група. Авчи беше уапсен во вторникот во рамките на тековната истрага за групата која се обвинува за напади врз државни цели. Судот нареди тој да биде задржан во притвор во средата. Авчи привлече внимание неодамна, по објавувањето книга во која вели дека членовите од Исламското движење предводени од свештеникот Фетула Гулен биле инфилтрирани во полицијата и во судовите. Тој ги негира сите обвинувања. (Ројтерс, Хуријет, новинска агенција Анадолу - 29/09/10)
