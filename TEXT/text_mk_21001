04/02/2008
БАЊА ЛУКА, Босна и Херцеговина (БиХ) -- Водачите на владејачките партии во Република Српска (РС), Сојузот на независните социјалдемократи (СНСД) и Партијата за демократски прогрес (ПДП), Милорад Додик и Младен Иваниќ, се состанаа во петокот (1-ви февруари) во обид да ги расчистат несогласувањата кои ги нарушија односите во владејачката коалиција во последниве месеци. Додик и Иваниќ се согласија да формираат работна група која ќе ги разгледа сите прашања на сите нивоа на власта -- локално, извршно и судско. Додик рече дека работната група добила рок до три недели да го поднесе прегледот до партиските водачи. Додик и Иваниќ, исто така, се согласија дека соработката е релативно добра, особено клучните прашања како што се полициските и уставните реформи. Тие ја разгледаа можноста за здружување на локалните избори, предвидувајќи дека таквиот сојуз би можел да им обезбеди победа во најмалку 50 општини. (Независне новине, Дневни аваз - 02/02/08; РТРС, СРНА, ПБС - 01/02/08)
