29/03/2011
ПРИШТИНА, Косовo -- Уставниот суд во понеделникот (28-ми март) пресуди дека парламентарните процедури што се искористија за избор на Беџет Пацоли за претседател се спротивни на уставот. „Беџет Пацоли беше избран со неуставна процедура“, објави судот, гласајќи 7:2 во корист на приговорот поднесен од две опозициски партии. Целосната пресуда се очекува подоцна оваа недела. Според уставот, парламентот може да избере претседател со 2/3 присутни пратеници, и со најмалку двајца кандидати за функцијата. Во случајот на Пацоли, ниту еден од условите не е исполнет: сите опозициски партии ја бојкотираа седницата, и Пацоли беше единствен кандидат за местото, од коалицијата меѓу Демократската партија на Косово и Новата косовска алијанса. (Зери, Коха Диторе, Косова Сот, Експрес - 29/03/11; Кохавижн, Клан Косова - 28/03/11)
