29/10/2007
БЕЛГРАД, Србија -- НАТО никогаш не побара, ниту й препорача на Србија да ја намали нејзината армија, рече во саботата (27-ми октомври) директорот на НАТО за планирање на силите, Френк Боланд, на семинарот на Собранието на НАТО во Белград. Боланд рече дека Србија може да има армија голема колку што може да си дозволи, макар што истакна дека во изминатите неколку години владата инвестирала малку во своите вооружени сили. Тој, исто така, го пофали напредокот на одбранбените реформи во Србија, но рече дека законите за одбраната и армијата сé уште не се усвоени.
Во другите вести од неделата, управниот комитет на владејачката Демократска партија на Србија (ДСС) едногласно ја поддржа декларацијата со која се изразува противење на членството на Србија во НАТО. Според ДСС, неутралноста на војската останува најдобриот начин за гарантирање на суверенитетот, интегритетот и независноста на земјата. (БЕТА, Б92, Танјуг - 27/10/07)
