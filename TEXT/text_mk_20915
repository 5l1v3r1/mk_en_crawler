06/03/2008
АТИНА, Грција -- Премиерот Костас Караманлис во средата (5-ти март) изрази надеж дека можност за решавање на кипарското прашање ќе се најде до крајот на оваа година. Тој го изјави ова по состанокот во Атина со новиот кипарски претседател Деметрис Христофиас. Двајцата водачи се согласија дека планот за повторно обединување на Кипар, предложен пред неколку години од страна на поранешниот генерален секретар на ОН, Кофи Анан, повеќе не важи. Христофиас, исто така, ја повика Турција да не се меша во разговорите помеѓу грчките и турските заедници во Кипар. „Важно е Турција да им остави слобода на Кипраните да разговараат за иднината на својата заедничка земја“, рече Христофиас. Тој рече дека разговорите за повторно обединување претставуваат негов главен приоритет. (Филелефтерос, АФП, АНА-МНА, КНA - 05/03/08)
