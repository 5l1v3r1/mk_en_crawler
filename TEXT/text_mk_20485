12/12/2007
ЗАГРЕБ, Хрватска -- Претседателот Стипе Месиќ во интервјуто од вторникот (11-ти декември) рече дека Хрватска најверојатно ќе ги измени плановите за реализација на Јадранската рибарска заштитена зона (ЗЕРП) за да избегне ќор-сокак со членките на ЕУ, Италија и Словенија. Парламентот одлучи да воспостави зона од 56.000 квадратни километри почнувајќи од 1-ви јануари 2008 година, и покрај претходниот договор со Италија и Словенија. Европската комисија минатата недела го предупреди Загреб дека ако ги спроведе плановите за зоната, тоа ќе й наштети на нејзината кандидатура за влез во ЕУ.
Исто така во вторникот, Месиќ рече дека очекува конечни резултати од тековните преговори за формирање нова коалициска влада до четврток. Потоа е можно да биде свикан парламентот, додаде Месиќ. (Вјесник - 12/12/07; AФП, ХРТ, Вечерњи лист, ХИНА, Пословни дневник, Javno.com, Ројтерс - 11/12/07)
