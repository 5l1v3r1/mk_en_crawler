18/12/2005
САРАЕВО, Босна и Херцеговина (БиХ) -- Армиските сили на БиХ и ЕУФОР во петокот (16-ти декември) потпишаа договор за соработка во активностите на отстранување мини за 2006 година. Според тој договор, следната година ќе бидат расчистени повеќе од 2 милиони квадратни метри земјиште -- 40 отсто повеќе од 2005 година. 
Во другите вести, шефот на директоратот на владата на БиХ за европска интеграција изјави дека нацрт-стратегијата за овој процес ќе биде поднесена до Министерскиот совет на БиХ веднаш по новогодишните празници. Во изјавата за новинарите по завршувањето на јавната дебата за стратегијата Осман Топчагиќ рече дека сите сугестии од разговорите -- што се одржаа во Мостар, Бања Лука, Брчко и Сараево -- ќе бидат вклучени во истата. (РТРС, ПБС БиХ - 17/12/05; Фена, извори на ОХР - 16/12/05)
