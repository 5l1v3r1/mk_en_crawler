01/11/2010
ПРИШТИНА, Косовo -- Парламентот во вторник (2-ри ноември) нема да гласа за иницијативата за недоверба поднесена од опозициската партија Нова косовска алијанса, против владата. Потребните 40 потписи беа обезбедени, очигледно со поддршка на некои членови од владејачката Демократска партија на Косово (ПДК). Самата партија во неделата објави дека не ја смета иницијативата за самодеструктивна, туку за „легален излез од институционалната криза“ која почна со поделбата на владината коалиција минатиот месец. 
Членовите на поранешниот партнер во владејачката коалициска -- Демократската лига на Косово -- сé уште не објавиле како ќе гласаат. Опозициската Алијанса за иднината на Косово одби да ја поддржи иницијативата, тврдејќи дека во текстот треба да се наведат пропустите на владата, а не истиот да послужи само како излез од кризата. Сé на сé, иницијативата бара 61 глас за соборување на владата. Истата би резултирала со предвремени избори во декември, наместо предвремените избори закажани за средината на февруари. (Би-Би-Си, Телеграфи, Коха, Клан Косова - 31/10/10)
