09/02/2005
НИШ, Србија и Црна Гора -- Американскиот амбасадор во Србија и Црна Гора, Мајкл Полт, во вторникот (8-ми февруари) рече дека прашањата на соработката на државната заедница со Хашкиот трибунал и решавањето на статусот на Косово не се поврзани. Тој ги негираше неодамнешните тврдења во медиумите дека несоработката на Белград со Трибуналот би можела да ја загрози српската позиција за време на идните разговори за Косово. Полт во Ниш присуствуваше на конференцијата за јужна Србија.
Во другите вести од вторникот, една бомба експлодираше под автомобилот на Оливер Ивановиќ, умерен политичар од косовските Срби, при што возилото беше оштетено, но немаше повредени. Ивановиќ беше еден од неколкуте локални водачи кои се спротивставија на повиците на екстремистите за бојкот на неодамнешните избори во провинцијата. (Данас - 09/02/05; Танјуг, ФоНет, Бета, Б92, Ројтерс - 08/02/05)
