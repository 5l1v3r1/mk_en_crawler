07/06/2005
БУКУРЕШТ, Романија -- Претседателот Трајан Башеску во понеделникот (6-ти јуни) обелодени детали во врска со неодамнешното киднапирање и ослободување на романските новинари во Ирак. Киднапирањето, рече тој, било организирано од страна на водичот на новинарите и богат сириски бизнисмен кој живее во Романија, кој се надевал дека владата ќе ги отфрли обвиненијата за финансиски злоупотреби против него ако тој го договори ослободувањето на заложниците. Ситуацијата, според претседателот, излегла од контрола кога исламистичката група ја презела контролата врз тројцата новинари и се заканила дека ќе ги убие. Букурешт одби да ги повлече своите војници од Ирак, како што беше побарано, нудејќи, наместо тоа, хуманитарна помош. Заложниците на крајот беа ослободени неколку недели подоцна, на 22-ри мај, по апелот на романската муслиманска заедница.
Во другите вести, Романија ќе им се придружи на Шпанија и Холандија во испраќањето на дополнителен баталјон војници во Авганистан. Овој чекор претставува дел од плановите на НАТО за зајакнување на своето миротворно присуство таму за време на изборите во септември. (Ромпрес - 07/06/05; Ројтерс, АП, Девет часот - 06/06/05)
