04/02/2011
СКОПЈЕ, Македонија -- Членката на Европскиот парламент Дорис Пак вели дека бојкотите на опозициските партии во Македонија и Албанија ја доведоа во прашање способноста на нивните земји да ги исполнат стандардите на ЕУ за демократија, објавија локалните медиуми во четвртокот (3-ти февруари). Таа рече дека местото на пратениците е во парламентот, каде што треба да ја бранат својата позиција. Таа посебно ја повика македонската опозиција предводена од СДСМ да се врати на работа. 
Исто така, вицепремиерот и министер за финансии, Зоран Ставревски, во четвртокот рече дека владејачката ВМРО-ДПМНЕ не размислува за предвремени избори. 
Помалиот партнер во владејачката коалиција, Демократската унија за интеграција, зазеде помек став, велејќи дека политичкиот дијалог треба да продолжи и дека опозицијата треба да се врати во парламентот пред да започне каква било дискусија за предвремени избори. (МИА, Нет прес, Алсат М, Макфакс, Сител - 03/02/11)
