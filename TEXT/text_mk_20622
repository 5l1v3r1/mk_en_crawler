09/11/2007
САРАЕВО, Босна и Херцеговина (БиХ) -- Судењето за геноцид против поранешниот офицер на босанските Срби, Милорад Трбиќ, беше отворено во четвртокот (8-ми ноември) во БиХ. Трбиќ беше помошник-командант за безбедност на Зворничката бригада на армијата на босанските Срби, во јули 1995 година. Тој е обвинет дека лично убил 55 муслимани и го надгледувал убиството на преку 7.000 други откако енклавата под заштита на ОН падна во рацете на српските сили. Трибуналот на ОН за воени злосторства во Хаг го предаде случајот на босанските судовите во јуни, сигнализирајќи зголемена доверба во судството и неговата способност за судење на воените злосторства. Ова е второ судење во БиХ поврзано со Сребреница. Претходно оваа година судот ги отвори судските процеси против 11 поранешни припадници на специјалните полициски сили на Република Српска. 
Исто така во четвртокот, експертите за судска медицина од БиХ објавија дека ја завршиле ексхумацијата на масовната гробница кај Каменица во Зворник, северно од Сребреница. Тие открија 35 целосни скелети и 205 делумни. (БИРН, РТРС, УПИ - 08/11/07)
