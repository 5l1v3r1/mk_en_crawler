25/05/2003
САРАЕВО, Босна и Херцеговина -- Највисоки воени официјални претставници на Федерацијата на БиХ и Република Српска во петокот (23-ти мај) постигнаа договор за формираoе на единствен Генералштаб и цивилна команда за Армијата за земјата. Командантите, генерал Атиф Дудаковиќ и генерал Ивица Зеко од Армијата на Федерацијата на БиХ и командантот на Армијата на Република Српска генерал Цветко Савиќ се согласија постојниот Генералштаб на ентитетот да биде укинат и новата структура да започне да функционира од почетокот на 2004 година. Новата структура ќе вклучува оддели за персоналот, за разузнаваoе, за обука, за логистика, за финансии и за цивилно-воени односи и ќе работи под контрола и команда на претседателството на БиХ. Командантите, исто така, се согласија да ги зајакнат ингеренциите на Постојаниот комитет за воени прашаoа, кој функционира како Министерство за одбрана во БиХ.
Командантот на СФОР, генералот Вилијам Ворд, кој посредуваше во разговорите, го пофали договорот. Заедничката команда и надзорот на вооружените сили во БиХ е фундаменталниот услов за прифаќаoе на државата во програмата на НАТО "Партнерство за мир", рече Ворд. (ХИНА, ФЕНА - 24/05/03)
