11/08/2010
СОФИЈА, Бугарија -- Владата и претседателот на Светската банка, Роберт Зелик, во вторникот (10-ти август) потпишаа меморандум за соработка во подобрувањето на инфраструктурата на земјата. Според договорот, банката ќе обезбеди техничка помош за апсорпција на средствата на ЕУ, како и за развој на клучните сектори, како што се енергетскиот, судството и административниот капацитет. Министерството за финансии истакна дека владата не позајмува дополнителни средства. Премиерот Бојко Борисов вели дека експертите на банката ќе помогнат да се оформат квалитетни проекти за апсорпција на кредитните линии вредни скоро една милијарда евра од различни меѓународни институции. (Фокус, Труд, БТА, Дарик - 10/08/10)
