03/11/2010
AНКАРА, Турција -- Властите во вторникот (2-ри ноември) објавија дека го идентификувале бомбашот-самоубиец од нападот во неделата во срцето на Истанбул, при кој беа повредени 32 лица. „Неговото име е Ведат Ачар, роден во 1986 година во Гурпинар округот на Ван“, рече портпаролот на истанбулскиот гувернер. Според него, Ачар се приклучил на терористичката Курдистанска работничка партија (ПКК) во 2004 година. ПКК негираше каква било поврзаност со нападот, и го продолжи својот едностран прекин на огнот со Турција до општите избори следното лето. (Радикал, Заман - 03/11/10; СНН, АФП, новинска агенција Анадолу, Хуријет - 02/11/10)
