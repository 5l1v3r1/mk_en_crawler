08/05/2011
БЕЛГРАД, Србија -- Министерот за внатрешни работи, Ивица Дачиќ, во петокот (6-ти мај) објави дека бразилската полиција уапсила најмалку четворица српски државјани како дел од акцијата против меѓународен синџир на трговија со кокаин. Според Дачиќ, Горан Нешиќ, кој беше осуден на осум години затвор во Србија за шверц со дрога, е исто така меѓу уапсените. Министерот рече дека операцијата, во која беа уапсени вкупно 17 лица, беше спроведена во заедничките напори меѓу бразилската и српската полиција и американската Агенција против дрогата (ДЕА). Бразилската полиција соопшти дека осуммина од уапсените се Срби, и дека властите во Белград побарале екстрадиција на маж осомничен дека е водач на криминалната група. (Eмпортал, Б92, Бета - 06/05/11)
