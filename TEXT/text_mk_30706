14/02/2011
ПРИШТИНА, Косово -- Меѓународната цивилна канцеларија (МЦК) нема да се меша во прашањата за формирање на владата, беше цитирана изјавата на шефот на канцеларијата, Питер Фејт, за медиумите во неделата (13-ти февруари). Фејт изјави за белградското радио Б92 дека косовските водачи треба да носат одлуки за владините структури, но потврди дека владините членови треба да имаат висок морален интегритет. Според него, што побрзо се конституира владата, толку побрзо ќе започнат преговорите меѓу Приштина и Белград. Фејт додаде дека репутацијата на Косово претрпе штета од извештајот на Дик Марти за шверцот со човечки органи, но ѝ советуваше на косовската влада да биде што е можно поотворена за истраги. Фејт рече дека е од суштинска важност политичките водачи осомничени за оваа вмешаност во шверц да не бидат дел од новата влада. (КЛАН Косова, КТВ, Телеграфи, Индексонлајн - 13/02/11)
