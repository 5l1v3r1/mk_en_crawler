27/01/2009
ПРИШТИНА, Косово -- Владата е една од четирите најкорумпирани институции во Косово, соопшти во понеделникот (26-ти јануари) Антикорупциската агенција на земјата. Директорот на агенцијата, Хасан Претени, ги претстави податоците за нивото на корупција за време на дебатата во Медија центарот во градот Чаглавица. Другите три најкорумпирани институции се судството, локалната администрација и јавните претпријатија.
Во другите вести од понеделникот, Центарот на мултинационалната оперативна група на КФОР (МТФЦ) откри скриена муниција во селото Граштица, во близина на Приштина. Портаролот на МТФЦ Оси Ландер рече дека припадниците на КФОР заплениле 100 антитенковски проектили и муниција за лесно оружје. (Зери, Коха Диторе, Лајм, Косова Сот - 27/01/09; Ртк, Телеграфи - 26/01/09)
