02/02/2010
AНКАРА, Турција -- Новата прокурдска Партија за мир и демократија (БДП) го одржа својот прв конгрес во понеделникот (1-ви февруари), избирајќи го Селахатин Демиртас за свој водач. Демиртас (37) и Гултен Кисанак, избран за копретседател на партијата, беа пратеници кои ја претставуваа Партијата за демократско општество (ДТП), додека истата не беше забранета од Уставниот суд во декември поради наводните врски со терористичката Курдистанска работничка партија. Откако претходно навестија дека ќе отпочнат бојкот, поранешните пратеници на ДТП подоцна одлучија да се приклучат на БДП. Поранешниот водач на ДТП, Ахмет Турк, и поранешниот пратеник на ДТП Ајсел Туглик -- кои заедно со други 35 политичари добија забрана за политичка активност во период од пет години -- присуствуваа на конгресот во понеделникот. (Заман - 02/02/10; АП, новинска агенција Анадолу - 01/02/10)
