22/02/2006
ВИЕНА, Австрија -- Првите директни разговори помеѓу Белград и Приштина поминаа во „духот на соработката“, рече во вторникот (21-ви февруари) Алберт Рохан, заменик-претставникот на ОН за разговорите. Преговарачите најдоа заедничка основа за некои прашања во текот на дискусијата, додаде тој. Двете страни разговараат околу прашањата на децентрализацијата и начините за пренесување на повеќе надлежности на локалните власти во Косово. Тие се согласија повторно да се состанат на 17-ти март. (Политика - 22/02/06; Интернешнал хералд трибјун, FIFA.com, AП, АФП, Ројтерс, Танјуг, Бета, Косова лајв - 21/02/06)
