21/12/2006
БРИСЕЛ, Белгија -- Комисијата на постојани претставници на ЕУ (КОРЕПЕР) во средата (20-ти декември) одлучи да отвори разговори со Хрватска за уште три поглавја од аквисот: политиката на претпријатијата и индустријата, економската и монетарната политика, како и царинската унија. Хрватска отвори и условно затвори две поглавја со ЕУ -- образование и култура, како и наука и истражување.
Исто така во средата, КОРЕПЕР одлучи да започне разговори со Турција за едно ново поглавје од аквисот -- политиката на претпријатијата и индустријата. КОРЕПЕР испрати писмо до Анкара, барајќи од турските власти да поднесат извештаи за своите ставови. Конкретните разговори ќе бидат отворени најрано во јануари. (ХРТ, Аксам, Милијет - 21/12/06; Заман, Анка - 20/12/06)
