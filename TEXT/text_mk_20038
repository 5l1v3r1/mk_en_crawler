17/09/2007
ПРИШТИНА, Косово, Србија -- Косовските Албанци отфрлија какво било решение кое би значело формирање конфедерација помеѓу Косово и Србија, рече во саботата (15-ти септември) водачот на Демократската партија на Косово и член на косовскиот преговарачки тим, Хашим Тачи. Тој го потврди раширеното мислење дека независноста е единствено решение прифатливо за косовските Албанци. Во неодамнешниот уреднички натпис во косовскиот весник „Коха диторе“ беа цитирани неколку западни дипломати, кои веруваат дека воспоставувањето федерација би било прифатливо, ако го предложи Србија.
Во другите вести од саботата, група од 11 американски експерти за балканските прашања објавија документ во кој повикуваат на итно решение на косовското прашање. Составен од Даниел Север, директор на Балканската иницијатива при Американскиот институт за мир, истиот ги повикува ЕУ и САД да ја искажат својата подготвеност за признавање на Косово како независна држава на 10-ти декември, кога треба да завршат тековните разговори за конечниот статус. (Телеграфи - 16/09/07; РТК, Косова лајв, Телеграфи, Косова прес, Балканвеб - 15/09/07) 
