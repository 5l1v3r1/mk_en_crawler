09/05/2006
БЕЛГРАД, Србија и Црна Гора -- Партијата Г17 Плус, помал партнер во српската владејачка коалиција, рече дека е можно да се повлече од владата и со тоа да наметне предвремени избори ако Ратко Младиќ не биде уапсен до септември. Министерот за финансии, Млаѓан Динкиќ, висок функционер во партијата, во понеделникот (8-ми мај) рече дека добил уверување од премиерот Воислав Коштуница дека бегалецот дотогаш ќе биде фатен. Водачот на Г17 Плус, Мирољуб Лабус, минатата недела поднесе оставка на местото заменик-премиер во знак на протест поради неапсењето од страна на владата на Младиќ до 30-ти април. Динкиќ рече дека главниот одбор на неговата партија в сабота ќе донесе одлука за тоа дали членовите на владата од Г17 Плус, исто така, ќе поднесат оставка. ЕУ одлучи да ги замрзне разговорите за Договорот за стабилизација и асоцијација со Белград поради прашањето на Младиќ. (Блиц - 09/05/06; Ројтерс, АП, УПИ, ББС, Бета, Танјуг, РТС - 08/05/06)
