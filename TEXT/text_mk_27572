29/04/2010
ПРИШТИНА, Косово -- Полицијата на ЕУЛЕКС изврши рација во канцелариите на Министерството за транспорт и телекомуникации во средата (28-ми април). Неколку цивилни претставници на ЕУЛЕКС, поддржани од вооружениот италијански персонал, поминаа неколку часа во канцелариите на „неколку локации во и околу Приштина“, како дел од тековната истрага што ја води Специјалното обвинителство во Косово. На прес-конференцијата веднаш по полноќ, министерот за транспорт, Фатмир Лимај, не ги објасни причините за рациите, макар што медиумите објавија дека истите е можно да произлегуваат од работата што е во тек на проектот за автопатот од 700 милиони евра и евентуалната корупција во доделувањето на договорите. (Зери, Коха Диторе, Косова Сот, Експрес - 29/04/10)
