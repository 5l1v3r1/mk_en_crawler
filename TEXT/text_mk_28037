18/05/2010
БУКУРЕШТ, Романија -- Властите во понеделникот (17-ти мај) предупредија за потенцијални поплави во северниот, западниот и централниот регион на Романија, поради поројните дождови кои може да предизвикаат излевање на реките од своите корита. Невремето ги погоди и другите делови од Балканот. Во хрватската општина Каѓавица, властите прогласија вонредна состојба откако количината на дождот што наврна во рок од два дена го надмина просекот од месечни врнежи. Во Србија претседателот Борис Тадиќ ги посети поплавените области во општината Трговиште во вторникот. Новите поплави однесоа два човечки животи и преплавија десетици домови изминатиот викенд. Реката Пчиња се искачи до врвот на својот брег, уништувајќи ги потпорните ѕидови и оставајќи ги жителите без струја и вода за пиење. (Mедиафакс, ХРТ - 17/05/10; Бетa - 16/05/10)
