29/05/2008
ЊУЈОРК, САД -- Генералниот секретар на ОН, Бан Ки-Мун, и генералниот секретар на НАТО, Јап Де Хоп Шефер, во средата (28-ми мај) во Њујорк се согласија дека не треба да има безбедносна празнина во Косово почнувајќи од 15-ти јуни, кога косовскиот устав треба да влезе во сила. Де Хоп Шефер повика на јасност во врска со начинот на кој УНМИК ќе се менува по овој датум, со оглед на тоа што НАТО нема желба да преземе полициска улога. Наводно, тој и Бан се согласиле дека алијансата треба да ја продолжи својата мировна мисија и дека УНМИК и понатаму ќе биде задолжен за полицијата. Плановите на ЕУ за преземање на овие должности преку нејзината мисија ЕУЛЕКС се одложуваат веќе неколку месеци. (Коха Диторе, Експрес, Зери, Епока е ре - 29/05/08; AП - 28/05/08)
