14/10/2010
АТИНА, Грција -- Вработените во железницата започнаа 24-часовен штрајк во четврток (14-ти октомври) против владините планови да го преструктуира државното железничко претпријатие ОСЕ. Штрајкот се совпаѓа со одлуката на парламентот за закон во врска со високозадолжената ОСЕ, мерка која ќе укине 2.300 работни места. Вработените во телекомуникациското претпријатие ОТЕ и поштенските услуги ЕЛТА, исто така штрајкуваат, во четврток. 
Во другите вести од четврток, властите распоредија полицајци во Акропол, во обид за прекин на континуираната блокада што ја вршеа вработените во Министерството за култура. Тие бараат исплата на заостанатите плати и протестираат за извесното отпуштање на 320 вработени чии договори истекуваат на крајот од месецот. Блокадата започна во вторникот и ги спречи туристите да го посетат Акропол. (АНА-МПА - 14/10/10; АФП, АП, Мега - 13/10/10)
