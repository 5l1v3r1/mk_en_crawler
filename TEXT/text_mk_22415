12/09/2008
AТИНА, Грција -- Министерството за надворешни работи повторно ја обвини Македонија дека ги отежнува преговорите за спорот околу името помеѓу двете земји, објавија медиумите во четвртокот (11-ти септември). „Во последно време македонската влада систематски го отежнува процесот на преговори на начин кој не ни дава многу причини за оптимизан, рече портпаролот на Министерството за надворешни работи, Јоргос Кумуцакос. „Скопје води политика која е националистичка и контрапродуктивна. Процесот на преговори е сé уште активен, но никој не може да предвиди како ќе се одвива ситуацијата“, додаде тој.
Во Њујорк, специјалниот претставник на ОН Метју Нимиц во четвртокот одржа нова рунда разговори за спорот околу името со грчкиот претставник Адамантиос Василакис и неговиот македонски колега, Никола Димитров. Нимиц за новинарите изјави дека претставил нови предлози кои содржат „нови елементи“, врз основа на идеите што ги дадоа двете страни. (AНА-МПА, ЕРT, In.news, MРТ, Макфакс, Сител - 11/09/08)
