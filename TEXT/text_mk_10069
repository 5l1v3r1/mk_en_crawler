09/07/2004
Од Гелу Трандафир за Southeast European Times во Букурешт - 09/07/04
Романскиот премиер Адријан Настасе во четвртокот (8-ми јули) го прекина скоро еднонеделниот молк и објави дека нема да поднесе оставка од функцијата претседател на владејачката Социјалдемократска партија (ПСД). Наместо тоа, рече Настасе, тој ќе побара промени во рамките на партијата и во Владата.
"Нема да се откажам од водеoето на ПСД, поради тоа што ни се потребни радикални промени во партијата и јас, дефинитивно, можам да ја постигнам таа цел. Ќе продолжам со извршуваoето на мојата премиерска должност, но во претстојниот период ќе извршам реконструкција во владиниот тим", рече Настасе.
Тој потврди дека се ширеле гласини оти ќе поднесе оставка од фунцијата во партијата поради слабите резултати на ПСД на неодамнешните локални избори. "Имавме ситуација по овие избори и јас ги разгледував сите можности, вклучувајќи ја и мојата оставка од функцијата претседател на партијата", рече тој.
Романскиот претседател Јон Илиеску, кој се смета за духовен татко на ПСД, остро го критикуваше раководството на партијата поради изборните резултати, обвинувајќи ги дека го загубиле допирот со гласачите и не успеале да се дистанцираат себеси од поединиците обвинети за корупција. Илиеску, исто така, истакна дека ќа ја обнови својата политичка активност во ПСД, ако партијата не успее "да се исчисти".
Тој став го налути Настасе и поттикна несогласуваoа од страна на либерал-демократската опозиција, која го обвини Илиеску дека ги прекршува уставните одредби кои забрануваат шефот на државата да се меша во политиката на партиите. Настасе и Илиеску се состанаа во четвртокот изутрина, наводно, за да ги надминат разликите помеfу нив. Настасе се очекува наскоро да одлучи за својот предлог за кандидат за наследник на Илиеску како претседател.
Разидуваoата помеfу претседателот и премиерот уште повеќе ја ослабна позицијата на партијата по падот на локалните избори. Претходно оваа година малкумина Романци се сомневаа дека ПСД ќе победи на ноемврските општи избори. Аналитичарите велат дека партија сега изгледа збунета, растргната од внатрешните борби и неспособна да одговори на сигналите што доаfаат од народот.
