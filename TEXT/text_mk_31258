02/01/2011
ПРИШТИНА, Косово -- Премиерот Хашим Тачи во петокот (31-ви декември) рече дека неодамнешниот извештај на Советот на Европа кој го обвинува за вмешаност во нелегални активности на шверц со човечки органи може да им наштети на идните разговори со Белград. „Тоа е напад од [авторот на извештајот] Дик Марти против дијалогот меѓу Косово и Србија“, рече Тачи во интервју за АФП, истакнувајќи дека времето кога излезе извештајот се совпадна со моментот кога Белград и Приштина требаше да започнат со „затворање на поглавјето на мрак и да отворат ново поглавје на иднината“. Во исто време, тој рече дека останува решителен во одлуката да се состане со српскиот претседател Борис Тадиќ. (AФП - 31/12/10)
