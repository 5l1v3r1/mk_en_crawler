10/03/2008
ТИРАНА, Албанија -- Високиот судски совет (ВСС) во неделата (9-ти март) објави дека започнува процес на декларирање на личниот имот, кој ќе важи за сите судии во Албанија, во обид за откривање на евентуална корупција. Изјавите треба да се поднесат до 31-ви март. Правната директорка на ВСС, Ана Шкемби, ги повика судиите да ги пополнат формуларите за имотната состојба точно, со оглед на тоа што земјата ќе ги проверува. „Најпрво тоа ќе фрли светлина на имотот на судиите, а потоа и ќе ги потврди евентуалните злоупотреби“, рече Шкемби. Експертите велат дека ако биде решен проблемот со корупцијата, тоа ќе почне да ја менува вообичаената перцепција на јавноста дека правниот систем е корумпиран и неспособен да се бори против криминалот. (Клан, Топ-ченал, Шкип - 9/03/08; Шекули, ВОA - 10/03/08)
