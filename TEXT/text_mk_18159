18/01/2007
СКОПЈЕ, Македонијa -- Словенечката амбасада во Скопје во средата (17-ти јануари) објави дека ја презела улогата на амбасада за врски на НАТО во Македонија, почнувајќи од 1-ви јануари. Словенија вети целосна помош во „забрзаните подготовки“ на Македонија за влез во Алијансата, како и дека ќе работи на подобрување на комуникацијата со македонската јавност и институциите, подигнувајќи ја свеста за користа и обврските од членството во НАТО. Словенечкиот министер за надворешни работи, Димитриј Рупел, в петок ќе го посети Скопје. 
Словенечкиот премиер Јанез Јанша, во средата пред Европскиот парламент во Стразбур, исто така вети дека ќе лобира за интеграција на Македонија во ЕУ. Љубљана ќе го преземе ротирачкото претседателство со ЕУ за една година. (Вечер - 18/01/07; Maкфакс, А1 ТВ - 17/01/07)
