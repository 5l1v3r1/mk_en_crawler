22/11/2005
ЗАГРЕБ, Хрватска -- Расте тензијата помеѓу владата и синдикатите во врска со економските проблеми. Во понеделникот (21-ви ноември) претставниците на синдикатот ја напуштија седницата на Економско-социјалниот совет на земјата, велејќи дека владата не го исполнила своето ветување за вклучување на синдикатите во подготовката на законот за буџетот за 2006 година. Премиерот Иво Санадер го негираше обвинувањето, тврдејќи дека неговата администрација ги почитува своите обврски и дека планира да се консултира со синдикатите во врска со буџетот пред да го поднесе истиот до парламентот на одобрување. (ХИНА, ХРТ - 21/11/05)
