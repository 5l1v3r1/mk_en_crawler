16/03/2010
СОФИЈА, Бугарија -- Министерот за финансии, Симеон Џанков, во понеделникот (15-ти март) потврди дека владата се откажала од идејата за зголемување на придонесите за здравственото осигурување. Наместо тоа, владата ќе поддржи алтернативно решение, според кое државата повеќе нема да ги покрива придонесите за здравственото и социјалното осигурување за државните службеници, почнувајќи од 1-ви април. Мерката се очекува да ги скрати трошоците за околу 70 милиони евра, кои ќе одат во буџетот за здравствената заштита. Џанков додаде дека тој лично се противи на користење на дел од резервите на фондот за здравствено осигурување за обезбедување повеќе ресурси за здравствената заштита, велејќи дека тоа ќе го зголеми буџетскиот дефицит. (Стандард, бТВ, Дарик - 15/03/10)
