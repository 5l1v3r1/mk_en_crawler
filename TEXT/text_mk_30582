15/03/2011
БЕЛГРАД, Србија -- Новата мисија на експерти на ЕУ во понеделникот (14-ти март) пристигна во едномесечна посета со цел да ги анализира одговорите на Србија во врска со заштитата на човековите и малцинските права, економските и социјалните прашања, и нејзината политика против дискриминацијата. Мисијата ќе се состане со високи функционери и претставници на граѓанското општество. Врз основа на одговорите на Србија на прашалникот на ЕУ и проценките на експертите, Европската комисија ќе изготви свое мислење за апликацијата на Белград за ЕУ. Србија се надева дека ќе добие кандидатски статус оваа година. (Танјуг, РТС, Бета - 14/03/11)
