27/05/2010
ПРИШТИНА, Косово -- Работни групи од Косово и Србија се состанаа во средата (26-ти мај) во Приштина, на разговори околу техничките детали пред ексхумацијата на масовната гробница откриена во Рашка, јужна Србија, претходно овој месец. „Очекуваме работата да почне интензивно најдоцна за две до три недели“, АФП го цитираше Пајазит Нуши, шеф на косовската делегација. Српските официјални претставници минатата недела ветија дека ќе почнат со темелна истрага. Гробницата се верува дека ги содржи остатоците на 250 косовски Албанци убиени за време на косовскиот конфликт во периодот 1998-1999 година. (Косова Сот, Експрес, Лајм, Зери - 27/05/10; AФП - 26/05/10)
