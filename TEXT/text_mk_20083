18/03/2008
САРАЕВО, Босна и Херцеговина (БиХ) -- Претставниците на ЕУ и Европската комисија во понеделникот (17-ти март) издадоа заедничко соопштение, повикувајќи го парламентот да го избере патот кој води до евроатланската интеграција. Тие, исто така, побараа од парламентарната заедничка Комисија за одбрана и безбедност да го промени своето неодамнешно отфрлање на две полициски реформски мерки. Реструктуирањето на полицијата е клучно за потпишување на Договорот за стабилизација и асоцијација со ЕУ. Специјалниот претставник Мирослав Лајчак, заедно со водачот на делегацијата на Европската комисија во БиХ, Димитрис Куркулас, и шефот на Полициската мисија на ЕУ во БиХ, бригадниот генерал Винченцо Копола, го потпишаа договорот, пред расправата пред парламентот во вторник. (Независне новине, Дневни аваз - 18/03/08; Фена, РТРС - 17/03/08)
