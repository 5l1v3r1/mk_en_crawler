24/10/2008
БЕЛГРАД, Србија -- Со признавањето на независноста на Косово пред две недели Црна Гора директно се вмеша во работите на Србија, рече српскиот претседател Борис Тадиќ во четвртокот (23-ти октомври). Сепак, Србија нема да го стори истото коментирајќи за протестите во Црна Гора против признавањето, додаде Тадиќ. Тој рече дека нема порака за црногорските опозициски партии бидејќи, како претседател, тој комуницира само со владите на другите држави. Тој инсистира на тоа дека одлуката на Подгорица претставува кршење на меѓународното право и дека има влијание врз независноста на Косово. „Црна Гора не беше одлучувачки фактор, но по признавањето таа презеде дел од одговорноста“, рече Тадиќ. Тој додаде дека признавањето од страна на сосед е многу позначајно отколку од страна на земјите што не се граничат со Србија. (TВ Монтенегро, Бета, РТС, Б92, Танјуг, Макфакс, БТА - 23/10/08)
