27/03/2006
СКОПЈЕ, Македонија -- Последниот Извештај на УНДП за рано предупредување за Македонија покажа намалена доверба на јавноста во државните институции. Претставувајќи ги резултатите во петокот (24-ти март) во Скопје, претставникот на УНДП во земјата, Норимаса Шимомура, рече дека во првото тримесечје од годината се намалила довербата на јавноста во сите институции - освен за војската и верските институции. УНДП вели дека овој тренд може да се припише на генерално ниските економски можности и сé поголемата корупција. Според истражувањето, над 50 отсто од граѓаните не й веруваат на владата и парламентот и сметаат дека власта е најкорумпирана. (Вест, Дневник, веб-страница на УНДП Македонија - 25/03/06; A1 TВ - 24/03/06)
