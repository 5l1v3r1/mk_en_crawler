14/03/2006
ЉУБЉАНА, Словенија -- Министерот за надворешни работи, Димитриј Рупел, во понеделникот (13-ти март) рече дека Љубљана нема да го попречи пристапувањето на Хрватска во ЕУ поради конфликтот во врска со средствата на Љубљанска банка. Двете земји се во жесток судир поради барањата за компензација на Хрватите кои имале депозити во банката пред 1991 година. Аналитичарите велат дека изјавата на Рупел сигнализира промена во словенечката политика, бидејќи Љубљана се закани дека ќе ја блокира интеграцијата на Хрватска само пред една недела. Промената очигледно уследи по состанокот на министрите за надворешни работи на ЕУ во Салцбург. (УПИ - 13/03/06)
