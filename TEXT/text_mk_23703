26/01/2009
AТИНА, Грција -- Илјадници фармери ги блокираа граничните премини и неколку главни патишта осми ден по ред во понеделникот (26-ти јануари), предизвикувајќи сообраќаен хаос низ целата земја. Тие протестираат поради земјоделската политика на владата и бараат повисоки субвенции за земјоделството, поголеми пензии, загарантирани минимални цени за нивните производи, намалување на повратниот ДДВ и пониски цени на горивото. Тракторите повторно ги блокираа премините Евзони и Дојрани на грчко-македонската граница, како и границите со Бугарија и Турција. Товарниот транспорт преку грчките граници е парализиран, а се пропуштаат само итните медицински пратки. Фармерите, исто така, планираат да го блокираат мостот што ги поврзува полуостровот Пелопонез и Коринт. Здружението на северните грчки индустрии ја повика владата брзо да го реши проблемот, велејќи дека протестите й штетат на економијата. Во неделата владата ги покани на разговори земјоделските синдикати. Министерот за земјоделство, Сотирис Хацигакис, треба да се состане со претставниците подоцна во понеделник, на разговори околу нивните барања. (Ta неа, Нафтемборики, Апогеуматини, Елефтерос типос, Елефтеротипија - 26/01/09; AНА-МПА, АФП - 25/01/09)
