27/09/2004
НОВИ САД, Србија и Црна Гора -- Српскиот претседател Борис Тадиќ во неделата (26-ти септември) изјави дека неговата Демократска партија (ДС) ќе ги поддржи само демократските и про-европските кандидати во вториот круг од локалните избори. За време на својата посета на Нови Сад, Тадиќ изјави дека ДС нема да го поддржува екстремизмот, радикализмот и оние кои сакаат да ја влечат Србија наназад. 
Во другите вести, претседавачот на националниот совет на Србија и Црна Гора за соработка со Трибуналот на ОН за воени злосторства, Расим Љајиќ, во петокот предупреди дека работата на експертската група е блокирана поради заминувањето на нејзините црногорски членови. Љајиќ изрече критики поради тоа што овој потег се прави токму сега, само неколку дена пред посетата на главната обвинителка на ОН, Карла дел Понте. (Данас - 27/09/04; Танјуг, Бета - 26/09/04; Б92 - 24/09/04) 
