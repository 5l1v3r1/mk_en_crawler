02/06/2010
БРИСЕЛ, Белгија -- Комисијата на Европскиот парламент (ЕП) за надворешни работи во вторникот (1-ви јуни) усвои резолуција која повикува на олеснување на етничките тензии и ги повикува водачите на Босна и Херцеговина (БиХ) да бидат поодговорни во врска со иднината на земјата во ЕУ. Иако членовите го поддржаа предлогот за укинување на визите за граѓаните на БиХ, тие истовремено изразија разочарување поради ограничениот напредок што земјата го постигна во својот процес на интеграција во ЕУ и повикаа на зајакнување на централната власт и крај на национализмот. „Користењето провокативен јазик и националистичка и сецесионистичка реторика, што ги поткопува односите меѓу српската, муслиманската и хрватската заедница и функционирањето на централната држава, мора да прекине“, се вели во документот. Дорис Пак, членка на делегацијата на ЕП за Југоисточна Европа, рече дека нема алтернатива за уставните реформи во БиХ. (Фена, Срнам РТРС, Дневни аваз, БХРТ - 01/06/10)
