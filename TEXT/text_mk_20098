16/09/2007
ПРИШТИНА, Косово, Србија -- Шефот на УНМИК, Јоаким Рикер, во петокот (14-ти септември) ги повика сите Срби да гласаат на изборите оваа есен во покраината. „Од клучно значење е косовските Срби да учествуваат на изборите на 17-ти ноември, за да може целосно да учествуваат во легитимните институции на Косово“, рече Рикер во изјавата. Тој, исто така, го повика Белград да не го обесхрабрува учеството на косовските Срби. „На демократијата мора да и се дозволи да оди по својот правец -- насекаде“, рече Рикер во изјавата. 
Во четвртокот српскиот претседател Борис Тадиќ официјално побара од сите косовски Срби да ги бојкотираат изборите во ноември. Тој рече дека гласањето ќе биде „контрапродуктивно“, со оглед на тековните преговори за конечниот статус на отцепената покраина. (AФП, БИРН, Фокус, АП - 14/09/07)
