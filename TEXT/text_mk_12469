10/05/2005
СОФИЈА, Бугарија -- Вкупно 33 партии и коалиции се пријавија за учество на парламентарните избори на 25-ти јуни, објави доцна во понеделникот (9-ти мај) Централната изборна комисија, по истекот на крајниот рок за пријавување. Партиите и коалициите треба да ги достават своите кандидатски листи до регионалните изборни комисии до 25-ти мај.
Исто така во понеделникот, министерот за правда Антон Станков предложи истражителите кои ги загубија своите работни места во процесот на судските реформи да бидат повторно вклучени во системот како обвинители. Станков го достави својот предлог до Врховниот судски совет, заедно со новиот нацрт кривичен закон претходно истиот ден. Реструктуирањето претставува услов за членството во ЕУ во 2007 година. (Труд, Дневник, БНР - 10/05/05; Медиапул - 09/05/05)
