23/03/2011
СКОПЈЕ, Македонија -- Состанокот на водачите што го свика претседателот Ѓорге Иванов заврши во вторникот (22-ри март) без никаков договор за одржување предвремени избори. Премиерот Никола Груевски, кој ја води владејачката ВМРО-ДПМНЕ, рече дека Бранко Црвенковски, водачот на главната опозициска партија СДСМ, не покажал подготвеност да направи отстапки во врска со нивните барања. Груевски се заканува дека ќе одржи предвремени избори без опозицијата. Црвенковски вели дека тоа е токму она што Груевски сака да го стори, и вети дека опозицијата ќе го продолжи својот бојкот на парламентот и нема да учествува на ниту едни избори ако не бидат исполнети нивните барања.
Имер Селмани, водачот на опозициската партија на етничките Албанци, Нова демократија, вели дека ЕУ и САД треба да помогнат како посредници во политичката криза. Парламентот, во меѓувреме, гласаше за одложување на планираниот попис на населението до октомври. Истиот требаше да се одржи следниот месец. (МИА, Алсат М, Сител, Канал 5 - 22/03/11)
