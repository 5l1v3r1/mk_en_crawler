06/10/2008
ЊУЈОРК, САД -- Специјалниот претставник на ОН, Метју Нимиц, во вторникот (7-ми октомври) ги покани грчкиот и македонскиот претставник Адамантиос Василакис и Никола Димитров да одржат нов круг разговори во Њујорк во врска со спорот околу името помеѓу двете земји. Нимиц се очекува да предложи ново алтернативно име, објавија грчките медиуми. Дипломатски извори во Атина изразија резервираност во врска со шансите за напредок, поради ескалацијата на конфликтот помеѓу македонскиот премиер Никола Груевски и претседателот Бранко Црвенковски. Минатата недела Груевски ја потврди својата поддршка за „двојното решение“, користење на едно име билатерално помеѓу Грција и Македонија и друго -- Република Македонија -- на меѓународно ниво. Сепак, Црвенковски рече дека Скопје е подготвено да прифати „фер компромис“ со Грција. Тој призна дека тој и Груевски не се согласуваат околу тоа како треба да се реши спорот. (EРТ, АНА-МПА, Катимерини, Нафтемборики - 04/10/08)
