31/10/2008
БРИСЕЛ, Белгија -- Словенија во четвртокот (30-ти октомври) одби да го поддржи отворањето на трите нови поглавја од разговорите за пристап на ЕУ со Хрватска, објавија медиумите. Актуелниот претседавач на ЕУ, Франција, ги отвори последните четири од 35-те поглавја на политиката, на состанокот со хрватските претставници во четвртокот. Но, Словенија стави вето на отворањето на поглавјата што ја покриваат регионалната политика, правдата, слободната и безбедносните прашања, прашањата на животната средина и слободниот обрт на капитал. Учесниците успеаја да го затворат само поглавјето за надворешните односи, за кое веќе се водеа преговори. Главниот хрватски преговарач со ЕУ, Владимир Дробњак, изрази жалење поради одлуката на Словенија и повика на исклучување на билатералните прашања од преговорите. Односите помеѓу двете соседни земји се заладени поради нерешени територијални спорови.
Исто така во четвртокот, медиумите објавија дека годишниот извештај на Европската комисија (ЕК) за Хрватска, кој се очекува следната недела, ќе го пофали напредокот на земјата кон членството во ЕУ. ЕК ќе каже дека Загреб може да ги заврши своите разговори за пристапување до крајот на 2009 година ако ги исполни преостанатите услови: борбата против корупцијата и организираниот криминал и реформата на своите бродоградилишта и челичарници. (ХИНА, ЕУБизнис, АФП, Јавно, МИА, Ројтерс, ЕУОпсервер, СТА - 30/10/08)
