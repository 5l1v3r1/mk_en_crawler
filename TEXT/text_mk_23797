20/05/2009
БЕРЛИН, Германија -- Судот го отфрли обидот за одземање на лиценцата на курдската телевизија Рој за емитување на германска територија, објавија медиумите во вторникот (19-ти мај). Турските власти жестоко ја критикуваа телевизијата со седиште во Данска за емитувањето соопштенија на терористичката Курдистанска работничка партија (ПКК) и поттикнување тероризам. Германското Министерство за внатрешни работи одлучи дека телевизијата Рој е нелегална, по жалбите од Турција. Сепак, судот во Лајпциг донесе одлука дека забраната нема да стапи на сила веднаш, бидејќи може да се соочи со законско оспорување. Емитувањето програма на курдски јазик од страна на телевизијата Рој ги залади односите на Турција со Данска, поради што Анкара на почетокот се спротивстави на кандидатурата на данскиот премиер Андерс Фо Расмузен за генерален секретар на НАТО. (ДПА, Заман - 19/05/09) 
