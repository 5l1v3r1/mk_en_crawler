17/11/2005
AНКАРА, Турција -- Турскиот апелационен суд ја потврди затворската казна од една година и осум месеци за новинарот кој го критикуваше судскиот систем во земјата. Бурак Бекдил, колумнист во весникот на англиски јазик „Тркиш дејли њус“, напиша дека обичниот човек не може да се надева на фер судење во Турција. Новинарот има намера да ја тужи земјата пред Европскиот суд за човекови права. 
Исто така, во средата (16-ти ноември) премиерот Реџеп Тајип Ердоган жестоко ја критикуваше одлуката на Европскиот суд за човекови права со која беше поддржана забраната за носење исламски шамии во турските секуларни образовни институции. (AП, Ројтерс, ЕУ Обсервер, Turks.US, MПA - 16/11/05)
