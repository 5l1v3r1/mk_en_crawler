02/06/2005
БАЊА ЛУКА, Босна и Херцеговина (БиХ) -- Претседателот на Република Српска (РС), Драган Чавиќ, во средата (1-ви јуни) ги отфрли критиките на меѓународната заедница, по одбивањето од страна на Парламентот на РС на предлогот поддржан од ЕУ за полициските реформи во Босна и Херцеговина (БиХ). ЕУ укажа на тоа дека со блокирањето на полициските реформи РС го одложува почетокот на разговорите за Договорот за стабилизација и асоцијација помеѓу БиХ и Унијата. 
Во средата меѓународно назначениот привремен администратор на „Привредна банка“ во источно Сараево, Тоби Робинсон, побара од банкарската агенција на РС да ги блокира сметките на СДС. Робинсон рече дека партијата стои зад финансискиот скандал од 1999 година, кој доведе до кражба на парите на депонентите. (РТРС, НТВ Хајат, Фена - 01/06/05)
