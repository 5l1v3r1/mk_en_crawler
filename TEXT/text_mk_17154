01/06/2006
ХАГ, Холандија -- Македонија потпиша договор за реадмисија во вторникот (30-ти мај) со земјите на Бенелукс -- Белгија, Холандија и Луксембург. Според договорот, потпишан за време на работната посета на Хаг на македонската министерка за надворешни работи, Илинка Митрева, потписниците се согласиле на реадмисија на протераните државјани, меѓу кои и осомничени криминалци и нелегални имигранти. Потпишувањето на договорите за реадмисија со земјите-членки на ЕУ се смета за клучно за либерализацијата на визниот режим за македонските државјани, истакна Митрева.
Во другите вести, македонскиот претседател Бранко Црвенковски во вторникот го посети италијанскиот регион на Пула. Разговорите со локалните официјални претставници се фокусираа на паневропскиот транспортен проект за Коридорот 8, како и на други прашања поврзани со билатералната соработка. (A1 TВ, МТВ, Макфакс - 30/05/06)
