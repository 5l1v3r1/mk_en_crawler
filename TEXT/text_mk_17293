24/12/2006
САРАЕВО, Босна и Херцеговина (БиХ) -- Директоратот за полициски реформи на БиХ во петокот (22-ри декември) ја заврши работата на својот предлог за реструктуирање на полицискиот сектор во земјата. Планот ги дефинира одговорностите и надлежностите на сите нови институции на државно ниво. Сепак, истиот ги содржи техничките критериуми за одбележувањето на идните полициски региони, наместо да ги специфицира мапите и границите на регионите -- извор на несогласувања помеѓу ентитетите на БиХ.
Во другите вести од петокот, управниот одбор на Советот за спроведување на мирот ги предупреди властите во БиХ за евентуалната унилатерална акција на ревидирање или промена на резултатите од процесот на политичка сертификација, спроведени од страна на поранешните меѓународни полициски сили на ОН од 1996 до 2002 година. Амбасадорите на земјите-членки на одборот на ПИК велат дека се загрижени поради неодамнешната одлука на владата на БиХ за воспоставување на домашен механизам за проверка во врска со ова прашање. Ваквиот потег е спротивен на резолуциите на Советот за безбедност на ОН и Дејтонскиот мировен договор, велат тие. (Независне новине, Дневни аваз - 23/12/06; ПБС БиХ, извори на ОХР, веб-страница на ОХР - 22/12/06)
