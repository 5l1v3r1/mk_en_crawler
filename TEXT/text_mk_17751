20/05/2007
АНКАРА, Турција -- Главниот обвинител во земјата ја критикуваше владата на премиерот Реџеп Тајип Ердоган за нејзините планови за измена на уставот во врска со изборот и надлежностите на претседателот. „Обидот да се надмине секој политички и административен проблем со измена на уставот ... води кон тензии во политиката и општеството“, рече Нури Ок. Владејачката Партија на правдата и развојот почна со обидите за усвојување амандмани со цел шефот на државата да се бира на директни избори, откако партија не успеа за неколку гласа во парламентот да го избере за претседател министерот за надворешни работи Абдула Ѓул.
Во меѓувреме во неделата, илјадници луѓе се појавија на последниот од серијата митинзи за поддршка на секуларизмот. Овој се одржа во црноморскиот пристанишен град Самсун. (СНН - 20/05/07; Ројтерс - 18/05/07)
