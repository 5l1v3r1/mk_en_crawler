15/01/2010
ПРИШТИНА, Косово -- Врховниот суд на Косово ги заврши сите преостанати криминални случаи наследени од правната администрација на УНМИК, објави ЕУЛЕКС во четвртокот (14-ти јануари). Петчлената комисија на судии од ЕУЛЕКС и Косово изрече пресуди за 20 случаи, од кои некои се стари повеќе од десет години. „Обвиненијата за овие кривични случаи варираат од воени злосторства до перење пари, организиран криминал, терористички дејства и примање мито“, се вели во соопштението за печатот на мисијата. (Косова Сот, Зери, Епока е Ре, Лајм, Коха Диторе - 15/01/10)
