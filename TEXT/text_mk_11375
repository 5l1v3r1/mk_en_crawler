27/01/2005
СОФИЈА, Бугарија -- Парламентот во средата (26-ти јануари) го усвои клучниот пакет нацрт-измени на уставот поврзани со идното членство на земјата во ЕУ, на својата прва расправа. Измените имаат за цел либерализација на пазарот на недвижности со укинување на сегашната забрана за купување земјиште за странци, овозможувајќи им на државјаните од земјите на ЕУ да добијат постојано живеалиште во Бугарија, да гласаат или да бидат избрани во локалните институции. Во согласност со законот, овие мерки мора да бидат одобрени во уште две расправи. 
Во средата заменик-премиерот Пламен Панајотов рече дека националната програма за борба против трговијата со луѓе ќе започне во февруари. Панајотов ја предводи владината ад хок комисија за ова прашање. (бТВ, Медиапул, Веб-страница на бугарската Влада - 26/01/05)
