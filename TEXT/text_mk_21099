03/12/2007
ПРИШТИНА, Косово, Србија -- Водачот на Косовската демократска партија (ПДК), Хашим Тачи, во саботата (1-ви декември) рече дека планира да се состане со водачите на сите политички партии во Косово и да ги покани да й се приклучат на новата владејачка коалиција. Тачи, чија партија победи на парламентарните избори на 17-ти ноември во покраината, за новинарите изјави дека по објавувањето на конечните резултати од изборите, тој ќе се обиде да ги интегрира сите парламентарни партии во новата влада, велејќи дека само широка влада ќе значи почитување на гласот на гласачите. Прелиминарните резултати покажуваат дека ПДК освои 34 отсто од гласовите, по што следи Демократската лига на Косово со 22 отсто од гласовите. Другите партии кои го исполнуваат прагот на поддршка се Сојузот за ново Косово, Демократската лига на Дарданија и Сојузот за иднината на Косово. (Косовалајв, РТК - 02/12/07)
