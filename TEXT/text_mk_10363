21/09/2004
ТИРАНА, Албанија -- Претставници од владејачката Социјалистичка партија и од главната опозициска Демократска партија во понеделникот (20-ти септември) се состанаа со шефот на Присуството на ОБСЕ во Албанија, Осмо Липонен. Тие разговараа за начините за излегување од ќор-сокакот кој се разви помеѓу членовите на двопартиската комисија во врска со изборните реформи. Комисијата, формирана во јули, не може да постигне консензус во врска со главните прашања. 
Во другите вести, Владата објави дека Светската банка се согласила да обезбеди финансиски средства за проектот за животна средина во Албанија, во висина од 3 милиони евра. Тој предвидува изградба на место за отпадот од поранешната хемиска фабрика во Порто Романо, на Јадранскиот брег. (Албански дневни вести - 21/09/04; АТА - 20/09/04) 
