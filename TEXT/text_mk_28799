12/11/2010
ЊУЈОРК, САД -- Високиот претставник Валентин Инцко во четвртокот (11-ти ноември) изјави за Советот за безбедност на ОН дека властите во БиХ стануваат сé поподелени и не прават скоро ништо за да ги унапредат напорите на земјата за влез во ЕУ и во НАТО. „За жал, националните агенди во земјата и понатаму преовладуваат над соработката и компромисот“, рече Инцко пред ОН, повикувајќи на промена во размислувањето на политичарите и подготвеноста за дијалог и компромис. Тој предупреди дека БиХ не може да си дозволи уште еден четиригодишен ќор-сокак. Тој беше многу критичен кон политичарите на Република Српска, кои продолжуваат со шпекулациите во врска со можното отцепување на помалиот ентитет и одбиваат да преговараат за ново уставно решение за БиХ, велејќи дека таа е „невозможна држава“. (AП, Ксинхуа, ОХР - 11/11/10)
