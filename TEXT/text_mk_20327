13/09/2007
AНКАРА, Турција -- Водач на вооружената единица на Курдистанската работничка партија (ПКК) им дал инструкции на нејзините членови да спроведат терористички напади во септември и октомври, објави во средата (12-ти септември) весникот „Милијет“. Во кодираните телеграми, водачот на ПКК со сириско потекло, познат како др.Бахоз Ердал, наводно им рекол на членовите на терористичката организација дека можат слободно да вршат секакви видови напади, но ги повикал да избегнуваат човечки жртви.
Во меѓувреме, турските власти кои спроведуваат истрага за спречениот обид за поставување голема бомба во фрекфентен дел од главниот град се фокусираат на ПКК. Канцеларијата на гувернерот на Анкара во средата објави дека експлозивната направа била слична со онаа што ја користеле курдските милитанти во 2005 и 2006 година и тежела повеќе од 600 килограми. За детонирање на бомбата требало да се искористи мобилен телефон, омилена метода на бомбашите на ПКК.
Во другите вести, турските војници убија четворица бунтовници на ПКК во судирот во југоисточната покраина Сиирт. Новоизбраниот турски претседател Абдула Ѓул во средата беше на турнеја низ областите во регионот во кои доминираат Курди, повикувајќи на национално единство и солидарност. (Tркиш викли џрнал, Чихан - 13/09/07; Милијет, Ројтерс, Сабах, АП, АФП - 12/09/07)
