17/11/2009
САРАЕВО, Босна и Херцеговина (БиХ) -- Вработените во мостарската градска администрација ги напуштија своите работни места во понеделникот (16-ти ноември), протестирајќи поради неспособноста на Градскиот совет да избере градоначалник и да го усвои буџетот за 2009 година. Синдикатот кој ги претставува пожарникарите, дури се закани дека ќе ги блокира сите влезови во градот во вторник. И покрај бројните обиди, Мостар нема градоначалник и нема усвоен буџет, поради несогласувањата меѓу членовите на Градскиот совет. Високиот претставник Валентин Инцко минатата недела предупреди дека ќе мора да преземе иницијатива откако Градскиот совет не успеа да избере градоначалник по 17-ти пат.
Во другите вести од понеделникот, БиХ го потврди својот прв смртен случај од свински грип. Четириесетгодишен маж од Мостар почина доцна во неделата. (Дневни аваз, Фена, РТРС, Срна, БХРТ - 16/11/09)
