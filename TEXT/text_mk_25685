21/01/2010
САРАЕВО, Босна и Херцеговина (БиХ) -- Американските власти во средата (20-ти јануари) екстрадираа во Сараево босански Србин по кого се трагаше во врска со геноцидот во Сребреница во 1995 година. Неџо Икониќ беше уапсен во САД врз основа на меѓународната потерница. Според босанските обвинители, тој командувал со специјалната полициска бригада која била одговорна за контрола на патиштата околу Сребреница. (Фена, РТРС, Дневни аваз, Sarajevo-x.com, Ројтерс - 20/01/10)
