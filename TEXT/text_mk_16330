11/08/2006
БАЊА ЛУКА, Босна и Херцеговина (БиХ) -- Менаџерот на Светската банка за БиХ, Дирк Рајнерман, изрази загриженост поради бавното темпо на економските и социјалните реформи во земјата, во интервјуто објавено во петокот (11-ти август) во Независне новине. Тој рече дека и покрај тоа што е постигнат напредок во реформите поврзани со процесот на интеграција во ЕУ и реструктуирањето на одбранбениот сектор, економската ситуација и понатаму е неповолна. Рајнерман повика на брзо усвојување на законот за Националниот фискален совет на БиХ, истакнувајќи дека државните институции мора да донесат и да ги спроведат одлуките во врска со фискалната политика, како и да го забрзаат процесот на приватизација и мерките за подобрување на бизнис климата. (Независне новине - 11/08/06)
