24/01/2006
МОСТАР, Босна и Херцеговина (БиХ) -- Високиот претставник во заминување, Педи Ешдаун, во понеделникот (23-ти јануари) ги посети Мостар и Требиње, во рамките на својата проштална турнеја низ БиХ. Во Мостар Ешдаун рече дека го смета отпочнувањето на процесот на обединување на етнички поделениот град за едно од најзначајните постигнувања во неговиот мандат. Ешдаун во вторник ќе ги посети Горни Вакуф и Бања Лука. 
Во другите вести, претседателот на парламентот на Република Српска, Душан Стојичиќ, изјави дека расправата по иницијативата на опозицијата за гласање недоверба на владата на ентитетот ќе се одржи во вторник. Главната опозициска партија Сојуз на независните социјалдемократи вели дека иницијативата ќе биде успешна, со поддршката на помалите опозициски партии. (Независне новине - 24/01/06; Фена, ПБС БиХ, РТРС - 23/01/06)
