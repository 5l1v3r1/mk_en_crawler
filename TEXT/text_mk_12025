15/03/2005
БАЊА ЛУКА, Босна и Херцеговина (БиХ) -- Министерот за внатрешни работи на Република Српска, Дарко Матијашевиќ, во понеделникот (14-ти март) рече дека Министерството е решено да продолжи со активностите кои имаат за цел остварување на целосна соработка помеѓу ентитетот и Трибуналот на ОН за воени злосторства. По своето враќање од Хаг, каде што го придружуваше обвинетиот Гојко Јанковиќ, Матијашевиќ потврди дека семејствата на бегалците кои ќе се предадат доброволно ќе добијат помош од Владата, додека на обвинетите ќе им биде понудено условно ослободување со кауција. Оние кои нема да се предадат ќе бидат уапсени, додаде тој. 
Во другите вести, Велика Британија, наводно, го повика Драган Човиќ да поднесе оставка од својата функција како хрватски член на трипартитното претседателство на БиХ. Тој минатата недела беше обвинет за проневера на пари и злоупотреба на функцијата, во врска со скандалот од 2000 година со локалната месна индустрија. Тој во тоа време беше министер за финансии на БиХ. (Дневни аваз, Независне новине - 15/03/05; Фена, РТРС - 14/03/05)
