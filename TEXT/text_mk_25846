18/02/2010
САРАЕВО, Босна и Херцеговина (БиХ) -- Српскиот државјанин кој се бараше во врска со убиството на познатиот хрватски издавач и новинар Иво Пуканиќ, ќе биде екстрадиран во Хрватска, одлучи судот на БиХ во средата (17-ти февруари). Бојан Гудуруќ й се предаде на полицијата во Бања Лука на 1-ви февруари. Неговиот адвокат вели дека Гудуриќ е можно да им биде предаден на хрватските власти на почетокот од следната година и дека тој повеќе сака да оди во Хрватска, отколку во Србија. Белград издаде одделна потерница за Гудуриќ, во која се набројани неколку наводни кривични дела. Пуканиќ, косопственикот и главен уредник на неделникот Национал, загина во експлозија на автомобил-бомба во центарот на Загреб на 23-ти октомври 2008 година, заедно со маркетинг-директорот на весникот Нико Фрањиќ. Инспекторите велат дека Гудуриќ ја активирал бомбата. Четворица други осомничени во случајот излегоа на судење на 3-ти февруари во Загреб. (РТРС, ХРТ, Јутарњи лист, Б92, Танјуг - 17/02/10)
