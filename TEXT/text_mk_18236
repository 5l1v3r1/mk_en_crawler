15/06/2007
ВАШИНГТОН, САД -- Романскиот министер за надворешни работи, Адријан Чориану, во средата (13-ти јуни) се состана со својата американска колешка Кондолиза Рајс и со претставници на Пентагон, при што им рече дека неговата земја е подготвена да го зголеми бројот на своите војници распоредени во рамките на Меѓународните сили за помош во безбедноста (ИСАФ) во Авганистан. Романија веќе има 900 мировници во ИСАФ, но е подготвена да испрати повеќе, вклучувајќи ги и офицерите за обука на авганистанските војници, објасни Чориану. Тој потврди дека иднината на романскиот контингент во Ирак е несигурна, со оглед на тоа што се зголемува притисокот на јавноста за повлекување. (Meдиапул, АФП, УПИ - 14/06/07)
