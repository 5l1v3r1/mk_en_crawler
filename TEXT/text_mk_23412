24/05/2009
ХАГ, Холандија -- Судењето на поранешната портпаролка на Трибуналот за воени злосторства Флоренс Хартман ќе трае од 15-ти до 17-ти јуни, објави во петокот (22-ри мај) Трибуналот на ОН. Таа е обвинета за непочитување на судот, поради наводното обелоденување две одлуки на Апелациониот суд во случајот на Слободан Милошевиќ, во нејзините книги „Мир и казна“ и „Откриени суштински документи за геноцид“. Случајот на Хартман беше одложен во јануари кога таа поднесе барање за исклучување на двајца судии, кои подоцна беа заменети. (AФП, Јавно, БТА - 22/05/09)
