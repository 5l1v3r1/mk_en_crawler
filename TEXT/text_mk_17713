25/03/2007
ПОДГОРИЦА, Црна Гора -- Франција вети дека ќе й помогне на Црна Гора да ја постигне својата цел за членство во ЕУ, рече францускиот министер за надворешни работи, Филип Дурст-Блази, за време на посетата на Подгорица во петокот (23-ти март). Тој ја заврши својата дводневна посета на регионот, која вклучуваше посети на Приштина и Белград, со цел да се нагласи поддршката на Франција за планот за Косово спонзориран од ОН. Тој ја пофали, како што рече, „стабилизаторската улога“ на Црна Гора во процесот и вети дека ќе лобира кај француските инвеститори за разгледување на приликите во Црна Гора.
Исто така во петокот, рускиот амбасадор во Подгорица, Јаков Герасимов, рече дека неговата влада ја смета Црна Гора за еден од своите клучни приоритети на Балканот. Москва беше една од првите што ја призна независноста на Црна Гора минатата година и воспостави дипломатски врски со новата држава. (Побједа, Вијести - 24/03/07; AП, Мина - 23/03/07)
