30/12/2010
НИКОЗИЈА, Кипар -- Министерот за надворешни работи, Маркос Кипријану, ја искажа целосната поддршка на неговата земја за напорите на Босна и Херцеговина (БиХ) за пристапување во ЕУ, што е можно поскоро. По состанокот во Никозија во средата (29-ти декември), министерот за надворешни работи на БиХ, Свен Алкалај, повика на напредок во разговорите за повторно обединување на поделениот остров. „Ги поддржуваме дискусиите за решавање на разликите меѓу двете заедници и ги повикуваме да подготват план за надминување на преостанатите несогласувања пред состанокот на генералниот секретар со двајцата водачи на крајот од јануари“, рече Алкалај. (АП, КНА - 29/12/10)
