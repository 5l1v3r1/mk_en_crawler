15/07/2009
Хрватскa ги исфрли Соединетите Држави од шампионатот на Девис купот, откако Марин Чилиќ го порази Џејмс Блејк во неделата (12-ти јули) со 6:3, 6:3, 4:6, 6:2, на првиот натпревар. Победата за Чилиќ й обезбеди пласман на Хрватска во нејзиното прво полуфинале по нејзината победа на Девис купот во 2005 година.
 *** 
Бугарскиот фудбалски тим на соништата, кој се рангираше на 4-тото место на светскиот шампионат во 1994 година, во петокот (10-ти јули) играше по повод 15-годишнината од својот успех. Во 1994 година Бугарија успеа да го победи двократскиот светски шампион Аргентина и трикратниот шампион Германија. 
*** 
Првиот олимписки победник на Бугарија Никола Станчев почина во понеделникот (13-ти јули), објавија спортските власти. Станчев (78) освои злато во 1956 година во борење, слободен стил, во среднотешка категорија, во Мелбурн. Истата година тој освои сребро на светскиот шамионат во Истанбул.
*** 
Дваесетипеттото издание на Летните студентски игри во Белград беше официјално затворено во неделата (12-ти јули). На настанот учествуваа 8.200 млади атлетичари од 122 земји од светот. Србија освои 19 медали, вклучително и пет златни. 
Косовскиот хор „Новороденче“ ја освои третата награда во мешана категорија на овогодинешниот Меѓународен младински музички фестивал „Сума кум лауде“ во Виена, објавија локалните медиуми во понеделникот (13-ти јули). Хорот го сочинуваат студенти од Косовската музичка академија. 
 *** 
Новиот отворен театар Темпи, е отворен во Омолиос, Грција, објави АНА-МПА на 7-ми јули. Есхиловата „Хоефори“, вториот дел од неговата трилогија „Орестија“, беше изведена од театарската група Тесали. Театарот со 600 седишта се наоѓа во предградието Темпи, помеѓу планината Олимп и планината Кисавос.
(Разни извори – 08/07/09-15/07/09)
