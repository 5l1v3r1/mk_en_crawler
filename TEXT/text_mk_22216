15/09/2008
ХАГ, Холандија -- Трибуналот на ОН за воени злосторства се очекува да го заврши судењето на поранешниот армиски командант на Босна и Херцеговина (БиХ), Расим Делиќ, в понеделник (15-ти септември). Делиќ, еден од муслиманите со највисока функија што досега се појавиле пред трибуналот, наводно не ги спречил воените злосторства што ги извршиле единиците на муџахедините под негова команда помеѓу 1993 и 1995 година. Тој, наводно, им дозволил на своите трупи да силуваат, вршат тортура и убијат десетици Хрвати и Срби во БиХ. (Дојче веле - 15/09/08; Фонет, Блиц - 14/09/08)
