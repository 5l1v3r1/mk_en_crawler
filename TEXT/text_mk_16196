15/06/2006
БЕЛГРАД, Србија -- Српската влада усвои одлука со која ја призна Република Црна Гора, се вели во официјалното соопштение за печатот од четвртокот (15-ти јуни). Исполнети се условите за воспоставување на дипломатски врски „кои ќе придонесат за развојот на пријателски и добрососедски односи“, се вели во соопштението. Владата, исто така, го одобри доделувањето на српско државјанство на црногорските граѓани кои живеат во Србија.
Во средата црногорската влада објави дека Босна и Херцеговина, Кина, Грција, Норвешка и Романија ја признале независноста на земјата и понудиле градење на билатерални врски. Истиот ден Министерскиот комитет на Советот на Европа (СоЕ) го прифати барањето на Црна Гора за полноправно членство во организацијата. (веб-страница на српската влада, Вијести - 15/06/06; РТРС, ПБС БиХ, веб-страница на СоЕ - 14/06/06)
