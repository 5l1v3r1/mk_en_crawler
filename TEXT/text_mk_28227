19/09/2010
AТИНА, Грција -- Полицијата уапси шест лица, во рамките на меѓународната полициска операција против трговијата со луѓе, објавија локалните власти во саботата (18-ти септември). Истрагата траеше осум месеци. Акцијата, спроведена во соработка со бугарските власти, се одржа во четвртокот (16-ти септември) и петокот. Уапсените лица -- петмина Бугари и една Романка -- наводно добиле стотици илјадници евра од трговија со луѓе, принудна проституција и трговија со човечки јајце-клетки. Еден грчки лекар беше, исто така, уапсен. (БТА, Дневник, новинска агенција Фокус - 18/09/10) 
