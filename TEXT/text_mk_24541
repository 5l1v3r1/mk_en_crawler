09/07/2009
AНКАРА, Турција -- Претседателот Абдула Ѓул во средата (8-ми јули) ја одобри контроверзната нова мерка која овозможува цивилните судови да судат воени офицери за некои кривични дела. Сепак, Ѓул побара некои регулативи да бидат спроведени на начин кој ќе ги „разбие сомнежите“ на војската. Армијата се спротивстави на мерката, тврдејќи дека истата е спротивна на членот 145 од уставот, во врска со воената правда. Ѓул во средата истакна дека новиот закон е во согласност со барањата на ЕУ и дека е донесен во рамките на напорите на Турција за пристапување во блокот. Истиот овозможува цивилните судови да судат воени офицери во мирнодопски услови, за обиди за соборување на владата, загрозување на националната безбедност, учество во организиран криминал или кршење на уставот. Покрај ова, истиот им ги пренесува на цивилните судови надлежностите за судење цивили во мирнодопски услови за кривични дела што се моментно опфатени со кривичниот законик на војската. (Хуријет, Сабах, Заман - 09/07/09; AФП - 08/07/09)
