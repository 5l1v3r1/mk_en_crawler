07/03/2008
БРИСЕЛ, Белгија -- Министрите за надворешни работи на НАТО се состанаа во четвртокот (6-ти март) во Брисел, но не донесоа конечна одлука за поканата на земјите од Јадранската повелба -- Македонија, Албанија и Хрватска -- за влез во Алијансата на престојниот самит во Букурешт. Генералниот секретар на НАТО, Јап де Хоп Шефер, рече „сите наши сојузници се убедени дека евроатланската интеграција е клучна за трајниот мир и стабилност на регионот“. Тој ги повика Грција и Македонија да го решат својот долготраен спор околу името во неделите пред состанокот на почетокот од април.
Во своето обраќање на форумот, грчката министерка за надворешни работи, Дора Бакојани, јасно стави до знаење дека Атина ќе го блокира членството во НАТО за Македонија додека не се реши прашањето. Таа рече дека Грција сега е за тоа да им се доделат покани за членство само на Албанија и Хрватска.
Во меѓувреме, американскиот државен секретар Кондолиза Рајс рече дека Вашингтон е за тоа да се поканат сите три земји. Таа рече дека земјите „ги чека уште работа до самитот во Букурешт, но тоа работат и треба да влезат во Алијансата“. (MИА, Макфакс, МРТ, АНА-МПA - 06/03/08)
