15/03/2009
ЗАГРЕБ, Хрватска -- Премиерот Иво Санадер во саботата (14-ти март) ја повика ЕУ да не се предава пред, како што ја опиша, словенечката „уцена“, која го блокираше пристапувањето на Загреб во ЕУ поради пограничниот спор помеѓу двете држави. „Ако ЕУ дозволи една од нејзините членки да се вклучи во уцена, а тоа е во случајов Словенија, тогаш интеграцијата на Европа нема иднина“, рече Санадер, потврдувајќи дека пограничниот спор „нема никаква врска со пристапувањето на Хрватска“, во ЕУ. Загреб се надева дека ќе ги заврши разговорите за членство до крајот на годинава, отворајќи го патот за членството во 2010 или 2011 година.
Во другите вести од петокот, кабинетот на претседателот Стипе Месиќ објави дека тој ги откажува посетите на Австралија, Нов Зеланд и Бразил оваа пролет, поради мерките на штедење поттикнати од економската рецесија. Владата очекува економска активност да се намали за 2 отсто оваа година. (AФП, Ксинхуа - 14/03/09; AФП, Јавно - 13/03/09)
