27/10/2005
ПРИШТИНА, Косово, Србија и Црна Гора -- Воена комисија на НАТО, која ја сочинуваат постојани претставници на сите 26-те земји-членки, пристигна во Косово во средата (26-ти октомври) за да изврши проценка на ситуацијата во покраината и во локалните привремени институции. Претседателот на комисијата, генерал Рејмонд Хенолд, истакна дека механизмите за безбедност и стабилност ќе бидат детално испитани, поради неодамнешната одлука на Советот за безбедност на ОН за започнување на разговорите за статусот. 
Во другите вести од средата, во близина на градот Качаник на југ беше нападното возило во кое се превезувале четворица полицајци од косовските Срби. Никој од полицајците во возилото не беше повреден. Ова е трет напад врз српски полицајци во оваа област во последниве два месеци. (РТС - 27/10/05; Танјуг, Косова лајв, АП, Ројтерс - 26/10/05)
