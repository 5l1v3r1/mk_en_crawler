03/04/2007
ХАГ, Холандија -- Апелационата комисија на Трибуналот на ОН за воени злосторства во понеделникот (2-ри април) ја потврди 20-годишната затворска казна на воениот злосторник Мирослав Брало, која тој ја призна. Поранешниот припадник на единицата на воената полиција на босанските Хрвати ги призна злосторствата врз муслиманите во областа Ахмичи во 1993 година. Тој беше осуден во декември 2005 година. Брало ќе остане во затворот на Трибуналот додека не биде донесена одлука каде ќе го одлежи остатокот од својата казна. (УПИ, ПБС, Фена, Ројтерс - 02/04/07)
