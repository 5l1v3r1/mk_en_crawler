30/09/2009
ТИРАНА, Албанија -- Министерот за образование Миќерем Тафај во вторникот (29-ти септември) вети понатамошна промена на новоревидираните учебници по историја, кои беа критикувани како неточни од страна на опозициските партии и медиумите. Тафај додаде дека секоја грешка во учебниците ќе биде коригирана до крајот на годинава. Во учебниците за 12-то одделение, настаните во врска со државната криза од 1997 година, предизвикани од падот на лажните финансиски пирамидални шеми се опишуваат како „комунистичка револуција оркестрирана од социјалистичката опозиција“. Кризата доведе до пад на владата предводена од водачот на Демократската партија (ДС) Сали Бериша, кој сега ја предводи владата. (Шекули, Старт, Балкан веб, Телеграфи - 29/09/09)
