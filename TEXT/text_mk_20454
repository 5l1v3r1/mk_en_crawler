11/02/2008
БЕЛГРАД, Србија -- Претседателот Борис Тадиќ, премиерот Воислав Коштуница и претседателот на парламентот, Оливер Дулиќ, в понеделник (11-ти февруари) ќе разговараат за актуелната политичка криза. Локалните медиуми предвидуваат дека состанокот претставува последна шанса за опстанок на владејачката коалиција. Аналитичарите велат дека шансите за помирување се минимални. 
Најголемите партии во владејачката коалиција -- Демократската партија (ДС) на Тадиќ и Демократската партија (ДСС) на Коштуница -- се согласуваат околу прашањето на конечниот статус на Косово, но не се согласуваат околу важноста на интеграцијата на Србија во ЕУ. Тадиќ инсистира на тоа дека нема корист од самоизолација и дека земјата мора да продолжи да се движи кон членството во ЕУ. Коштуница вели дека Србија мора да биде претпазлива и не треба да го потпишува привремениот политички договор што го нуди ЕУ, бидејќи тоа би било индиректно признавање на независноста на Косово.
Во коментарот за Вечерњи новости, членот на ДС Дулиќ рече дека предвремените парламентарни избори се една опција. (Блиц, Данас, Политика, Вечерњи новости - 11/02/08; Tанјуг, Бета - 10/02/08)
