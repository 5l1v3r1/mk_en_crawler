06/04/2008
ЗАГРЕБ, Хрватска -- Американскиот претседател Џорџ Буш во саботата (5-ти април) ја заврши својата посета на Хрватска. На плоштадот Св.Марко, тој им се обрати на околу 3.500 луѓе, меѓу кои беа и државните и владини водачи на Хрватска, Албанија и Македонија. Буш рече дека се надева оти Македонија, чија кандидатура беше блокирана поради спорот околу името со Македонија, ќе може да му се приклучи на НАТО што е можно поскоро. Тој, исто така, го поддржа членството во НАТО за Босна и Херцеговина, Црна Гора и Србија.
Хрватскиот премиер Иво Санадер, кој говореше пред обраќањето на Буш, рече дека неговата земја е подготвена да им помогне на своите соседи на патот кон интеграцијата во НАТО и ЕУ. „Нашите пријатели во Македонија можат да сметаат на нашата поддршка“, рече Санадер, ветувајќи дека ќе помогне да се најде решение во спорот околу името. (Јутарњи лист, Макфакс, АФП, ИТАР-ТАСС - 05/04/08)
