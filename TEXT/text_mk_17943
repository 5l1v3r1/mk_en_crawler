16/04/2007
AНКАРА, Турција -- Премиерот Реџеп Тајип Ердоган планира в среда (18-ти април) да објави дали ќе се кандидира за претседател, ставајќи крај на неколкунеделните шпекулации. Во изјавата за новинарите во неделата, тој ја отфрли загриженоста што минатата недела ја искажа претседателот во заминување Ахмет Неџдет Сезер, кој посочи дека ако Ердоган стане негов наследник, секуларизмот во Турција ќе биде загрозен. Ердоган тврдеше дека мислењето на Сезер не го делат мнозинството Турци и истакна дека во неговите четири години како премиер, економијата забележа константно подобрување. Во саботата повеќе од 200.000 луѓе се собраа во Анкара, протестирајќи против неговата евентуална кандидатура. (Фајненшал тајмс, Сабах, Заман - 16/04/07) 
