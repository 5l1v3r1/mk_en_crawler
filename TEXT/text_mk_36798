18/07/2004
БЕЛГРАД, Србија и Црна Гора -- Партијата во српската владејачка коалиција, Г17 Плус, во саботата (17-ти јули) ги критикуваше другите владејачки партии. Заменик-премиерот Мироsуб Лабус, кој е претседател на Г17 Плус, изјави на состанокот на раководството на партијата дека Владата не функционира соодветно и не може да ги реши проблемите со кои се соочува земјата. Лабус не кажа дали Г17 Плус ќе ја напушти коалицијата, но повика на формираoе мнозинска влада, која ќе заземе став за сите главни прашаoа. Актуелната владејачка коалиција не ја вклучува Демократската партија, која ја предводи претседателот на Србија Борис Тадиќ.
Исто така, на состанокот во саботата на Г17 Плус, сојузниот министер за одбрана, Првослав Давиниќ, изјави дека Белград мора да го пронајде и да го екстрадира Ратко Младиќ, кој е обвинет за воени злосторства и се наоfа во бегство или да докаже дека тој не се крие во Србија и Црна Гора. "Ние мора да одредиме дали генерал Младиќ е тука и да го екстрадираме ... или да расчистиме дека тој не се наоfа тука и да обезбедиме доказ за кој никој нема да се сомнева", рече Давиниќ. Тој додаде дека политичката волја за соработка со Хашкиот трибунал е поголема од кога и да е и предупреди дека без една таква операција Србија и Црна Гора нема да биде во состојба да влезе во ЕУ. (Б92, Танјуг, Ројтерс - 17/07/04)
