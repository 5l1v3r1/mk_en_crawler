03/11/2008
ХАГ, Холандија -- Сослушувањето во жалбената постапка на поранешниот висок офицер од босанските Срби, Момчило Крајишник, за неговата 27-годишна затворска казна ќе започне во понеделникот (3-ти ноември) во Хашкиот трибунал за воени злосторства. Крајишник доби казна во септември 2006 година за неговата наводна вмешаност во кампањата на „етничко чистење“, во која загинаа околу 100.000 босански муслимани и Хрвати, а 2,2 милиони беа протерани од своите домови во Босна за време на конфликтот во периодот 1992-1995 година. Според адвокатите на Крајишник поранешниот водач на босанските Срби Радован Караџиќ, кој исто така се соочува со обвиненија за воени злосторства, ќе сведочи во постапката в среда. Одбраната тврди дека во времето за кое станува збор, Крајишник работел под наредба на Караџиќ како негов „сопствен приватен премиер“. Крајишник „би сакал г-дин Караџиќ да посведочи дека ... улогата на г-динот Крајишник беше политичка, како портпарол и преговарач, и дека немал улога да управува со војската“, вели одбраната. (AФП, Нетпрес - 03/11/08)
