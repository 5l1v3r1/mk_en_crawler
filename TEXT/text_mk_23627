24/04/2009
ПАРИЗ, Франција -- Комесарот за проширување на ЕУ, Оли Рен во четвртокот (23-ти април) ја повика Србија да не го намалува интензитетот на спроведувањето на реформите поврзани со ЕУ и покрај светската економска криза. Говорејќи во Стразбур, Рен рече дека тој и комесарот на ЕУ за монетарни прашања, Јоакин Алмуња, работат заеднички на тоа како да се измени дел од предпристапната помош на ЕУ во пакетот помош за буџетот, со цел да й се помогне на Србија да го ублажи влијанието од кризата. Сепак, тој истакна дека владата не треба да дозволи назадување во клучните судски и структурни реформи. Тој, исто така, рече дека реформите во процесот на визна либерализација се одвиваат со добра динамика. Србија се надева дека ќе биде ставена на т.н. Бела Шенген листа за безвизно патување во ЕУ, почнувајќи од 2010 година. (РТС, Танјуг - 23/04/09)
