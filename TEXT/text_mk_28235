19/09/2010
ПРИШТИНА, Косово -- Околу 20 луѓе беа повредени во петокот (17-ти септември) за време на протестите на лозарите во Ораховац. Околу 500 лозари ги блокираа регионалните патишта со трактори, протестирајќи поради неуспешните преговори со една локална винарија, која одби да ги откупи нивните производи. Полицијата употреби солзавец за да ги растера демонстрантите, кои фрлаа камења на зградата на производителот на вино. Неколку лица беа уапсени. (Бета, Б92, АП - 17/09/10) 
