05/07/2009
ЗАГРЕБ, Хрватска - Претседателот Стипе Месиќ во петокот (2-ри јули) ја назначи вицепремиерката Јадранка Косор за мандаторка, на местото на Иво Санадер, кој поднесе оставка минатата недела. Парламентот се очекува да ја одобри новата влада в понеделник. Косор ќе биде првата премиерка на Хрватска од прогласувањето независност од Југославија во 1991 година.
Во саботата владејачката Хрватска демократска заедница едногласно ја избра Косор за свој нов претседател, на партискиот конгрес. Партијата го прогласи Санадер за свој почесен претседател.
Во меѓувреме, во интервју за весникот Јутарњи лист, Санадер говореше за својата изненадна одлука за поднесување оставка. Тој рече дека истата делумно била донесена во знак на протест поради „неприфатливото однесување“ на ЕУ кон Хрватска во поглед на нејзиниот долготраен спор околу поморската граница со соседна Словенија. (Фонет, Танјуг, Б92, ББС, ДПА - 04/07/09; ХИНА, ХРТ, Јутарњи лист, АП, АФП, Ксинхуа - 03/07/09)
