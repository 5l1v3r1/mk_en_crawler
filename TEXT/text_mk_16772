08/05/2006
БАЊА ЛУКА, Босна и Херцеговина (БиХ) -- Командантот на штабот на НАТО во БиХ, бригадниот генерал Луис В. Вебер, вели дека земјата постигнала напредок во борбата против тероризмот и организираниот криминал. Во интервјуто од понеделникот (8-ми мај) за Независне новине, Вебер истакна дека една од главните задачи на НАТО, ЕУФОР и другите меѓународни организации е да помогнат во воспоставувањето на сопствените капацитети на БиХ за решавање на ваквите проблеми. Според Вебер, домашните власти се справуваат и со прашањата поврзани со тероризмот. Што се однесува на главните осомничени Радован Караџиќ и Ратко Младиќ, Вебер потврди дека не знае каде се наоѓаат тие во моментов. Ако имаше каква било информација, НАТО ќе реагираше, рече тој. (Независне новине - 08/05/06)
