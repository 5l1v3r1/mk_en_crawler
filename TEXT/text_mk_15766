23/11/2006
AНКАРА, Турција -- Заменик-премиерот Мехемт Али Сахин ќе се состане со папата Бенедикт Шеснаесетти во име на турската влада, за време на неговата посета следната недела, според соопштението од средата (22-ри ноември). Премиерот Реџеп Тајип Ердоган и министерот за надворешни работи, Абдула Ѓул, ќе бидат во Рига во тоа време, и ќе присуствуваат на самитот на НАТО. Министерството за надворешни работи вели дека Ватикан бил информиран за поклопувањето на распоредите, но инсистирал папата да пристигне на прославата на денот на апостолот Св.Ендрју, основачот на Православната севселенска патријаршија во Истанбул.
Турција ја спроведува една од најголемите досега операции на обезбедување, со цел да се осигури безбедноста на папата. Во средата истанбулската полиција уапси 39 лица кои учествуваа на митингот во знак на протест поради посетата. (Сабах, Милијет - 23/11/06; Заман, НТВ - 22/11/06; AФКС - 20/11/06)
