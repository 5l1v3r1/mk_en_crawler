30/06/2010
 Бугарската тениска ѕвезда Цветана Пиронкова ја изненади петкратната вимблдонска шампионка Венус Вилијамс во вторникот (29-ти јуни), победувајќи ја со 6:2, 6:3 во четвртфиналниот натпревар. Пиронкова, најниско рангирана тенисерка во извлекувањето, се пласираше во полуфиналето против Русинката Вера Звонарева во четвртокот. Ниту еден друг бугарски тенисер досега не достигнал до оваа фаза на престижниот шампионат.
*** 
 Српската пливачка Наѓа Хигл победи во категоријата 200 метри грбно за жени на Отворениот пливачки шампионат во Париз во неделата (27-ми јуни). Таа заврши на првото место со 2:28.11. 
*** 
Филмот насловен како „Aлбанецот“ ја освои специјалната награда на жирито на Московскиот меѓународен филмски фестивал. Актерот Ник Џелилај ја освои наградата за најдобар актер на десетдневниот настан, кој заврши во неделата (27-ми јуни). „Албанецот“ е германско-албанска копродукција во режија на Јоханес Набер. 
 *** 
 Букурешт го отвори фестивалот Антропо арт во четвртокот (24-ти јуни). Шестдневниот фестивал се одржа под мотото „Антропо арт“ -- Ајде да се запознаеме меѓусебе“. Неговата цел е промовирање на културната разновидност, вклучително и социјалната и културната антропологија, уметноста, екологијата, образованието, филмот и медиумите. 
*** 
Борачот Мехмет Јесилјесли победи на овогодинешното 649-ти издание на традиционалниот турнир на борење во масло Кирпинар во Едрене во неделата (27-ми јуни). Во саботата турските борачи одржаа егзибициони натпревари со јапонските сумо-борачи.
 (Разни извори -- 23/06/10 - 30/06/10) 
