09/07/2010
БУКУРЕШТ, Романија -- Светскиот фонд за дивиот свет (ВВФ) во четвртокот (8-ми јули) ги повика романските власти да преземат долгорочни мерки за заштита на луѓето и природата од поплавите, додека надојдената река Дунав се заканува да се излее од своето корито. ВВФ вели дека лошото време, најверојатно, ќе продолжи и властите мора да најдат долготрајно решение за справување со поплавите. „ВВФ повикува на побрзо разгледување на мерките за обновување на природниот капацитет на плавното земјиште на Дунав за задржување на поплавите“, рече Ориета Хулеа, регионален координатор на ВВФ. Од 21-ви јуни Романија е зафатена од невреме и поплави во кои загинаа 25 луѓе, а 16.500 беа принудени да ги напуштат своите домови. (AФП, Адеварул, Евениментул зилеи - 08/07/10)
