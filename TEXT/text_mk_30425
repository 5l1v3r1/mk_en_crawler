17/12/2010
ПРИШТИНА, Косово -- Централната изборна комисија (ЦИК) во четвртокот (16-ти декември) потврди дека гласањето ќе биде повторено во три општини поради нерегуларностите во текот на предвремените избори на 12-ти декември. Одлуката беше донесена по препораките на Изборната комисија за приговори и жалби, која откри крупни прекршувања во овие градови. Изборната комисија за приговори и жалби објави нерегуларности во 30 избирачки места во Скендерај/Србица, Дренаш/Глоговац и Дечан/Дечане. Само во Скендерај/Србица, околу 8.000 гласови биле украдени. Прегласувањето се очекува на почетокот на јануари. (РТК, Кохавижн, ТВ 21 - 16/12/10)
