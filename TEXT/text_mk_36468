11/08/2004
ИСТАНБУЛ, Турција -- Владата во средата (11-ти август) ги обвини курдските сепаратисти за бомбашките напади во вторникот во Истанбул, во кои имаше и жртви, отфрлајќи го контра тврдеoето за одговорност од страна на група поврзана со Ал Каеда. Весниците ги цитираат турските официјални претставници дека Курдистанската работничка партија, која неодамна прогласи унилатерално ставаoе крај на шестгодишниот прекин на огнот, стои зад трите експлозии. Две сепаратистички групи ја презедоа одговорноста за нападите, во кои загинаа две лица, а 11 беа повредени. Според извештаите во медиумите, претходно непозната курдска група, која се нарекува себеси Курдистански соколи на слободата, тврди дека ги поставила бомбите во двата хотели и во фабриката за гас. Исламистичките бригади на Абу Хафс ал Масри, за која се смета дека има врски со Ал Каеда, исто така, ја презеде одговорноста, во изјавата објавена на веб-страницата на оваа група. (Ројтерс, ББС - 11/08/04; НТВ - 10/08/04)
