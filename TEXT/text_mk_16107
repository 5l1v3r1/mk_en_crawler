19/05/2006
СОФИЈА, Бугарија -- Софискиот апелационен суд во петокот (19-ти мај) ја потврди пресудата на долниот суд за враќање на Красимир Неделчев на функцијата заменик-директор на државниот фонд за земјоделство. Неделчев беше обвинет за корупција и примање на 192.000 евра за да не ги попречува програмите во рамките на САПАРД. Судот вели дека доказите биле неубедливи. Фондот веќе беше санкциониран од Европската комисија, која откри дека биле доделувани средства за проекти што сé уште не биле одобрени. (Фокус, Сега, Монитор - 19/05/06)
