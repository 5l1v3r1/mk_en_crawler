07/02/2007
ТАЛИН, Естојниа -- Министрите за надворешни работи и одбрана на трите Балтички земји и трите земји од Јадранската повелба ја потврдија својата решеност да продолжат со соработката во процесот на проширување на НАТО, по самитот во Талин, Естонија, во вторникот (6-ти февруари). И покрај позитивните пораки во врска со идното членство што беа искажани на самитот на НАТО во Рига минатиот ноември, земјите од Јадранската повелба -- Албанија, Хрватска и Македонија -- мора да работат напорно и да ги комплетираат своите реформски агенди, се согласија министрите. Судските и полициските реформи, како и борбата против корупцијата и организираниот криминал, беа нагласени како клучни области што бараат внимание. 
Министрите за надворешни работи и одбрана на трите нови земји-членки на Партнерството за мир -- Србија, Црна Гора и Босна и Херцеговина -- исто така учествуваа на самитот, како и американскиот заменик помошник државен секретар Розмари Дикарло. (Вечер, Вечерњи лист - 07/02/07; MИА, Макфакс, СРНА, МИНА - 06/02/07)
