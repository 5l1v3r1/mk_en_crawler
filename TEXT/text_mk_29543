01/10/2010
AНКАРА, Турција -- Забранетата Курдистанска работничка партија (ПКК) одлучи да го продолжи својот прекин на огнот со Турција за уште еден месец, објави во четвртокот (30-ти септември) командантот на ПКК, Мурат Карајилан. Тој додаде дека организацијата ќе ја разгледа можноста за траен мир ако турските власти ги прифатат нивните барања за поголеми права за Курдите и ги ослободат затворените курдски политичари. „Ако вистински напори за мир кој гради взаемна доверба бидат оформени во текот на следниот месец, ние ќе го претвориме ова во неограничен прекин на огнот. Ако не, ќе направиме повторна проценка“, рече тој. ПКК објави во средината на август дека ќе се воздржи од милитантни дејства, и потоа го продолжи првичниот прекин на огнот за една недела на 20-ти септември. (AП, Ројтерс, АФП, Хуријет - 30/09/10)
