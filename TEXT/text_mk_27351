30/05/2010
ХАГ, Холандија -- Српскиот министер за внатрешни работи, Ивица Дачиќ, и директорот на Еуропол, Роб Ваинрајт, во петокот (28-ми мај) потпишаа Меморандум на разбирање во Хаг, повикувајќи на воспоставување безбедна комуникациска линија меѓу двете институции. Друг договор беше потпишан за меѓусебно поврзани компјутерски мрежи. Дачиќ рече по состанокот дека двата договори се дел од патоказот за соработката на Србија со Еуропол и дека полноправното членство претставува стратешка цел за српската полиција. (Б92, Taнјуг - 28/05/10)
