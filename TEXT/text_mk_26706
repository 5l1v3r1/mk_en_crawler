08/12/2009
ХАГ, Холандија -- Трибуналот на ОН за воени злосторства му даде привремена слобода на поранешниот началник на Генералштабот на југословенската армија Момчило Перишиќ, објави судот во понеделникот (7-ми декември). Перишиќ, кој е обвинет за воени злосторства против човештвото и воени злосторства извршени помеѓу 1993 и 1995 година, за време на конфликтите во Босна и Херцеговина и Хрватска, ќе помине пет недели во Србија. По предавањето на властите во 2005 година, неговото судење во Хаг започна во октомври 2008 година. 
Во другите вести од понеделникот, Трибуналот го отфрли поднесокот на поранешниот водач на босанските Срби Радован Караџиќ, кој тврдеше дека судот немал „законска важност и легитимитет“. Караџиќ, кој е обвинет по 11 точки од обвинението за воени злосторства, злосторства против човештвото и геноцид, извршени за време на конфликтот во Босна во периодот 1992-1995 година, го достави поднесокот на крајот од минатиот месец. Судот рече дека тврдењето на Караџиќ е без основа и го советуваше да се концентрира на подготовките за својата одбрана. (Ројтерс, АП, РТРС, Taнјуг - 07/12/09)
