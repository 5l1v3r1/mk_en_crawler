21/09/2007
НИКОЗИЈА, Кипар -- Водачите на турската и грчката заедница ќе одржат одделни состаноци со генералниот секретар на ОН, Бан Ки-Мун, во Њујорк, објавија кипарските медиуми во четвртокот (20-ти септември). Претседателот на кипарските Грци, Тасос Пападопулос, ќе се состане со Бан Ки-Мун в недела, додека водачот на заедницата на кипарските Турци, Мехмет Али Талат, ќе го посети седиштето на ОН на 16-ти октомври. Двајцата водачи, најверојатно, ќе се состанат во октомври, на разговори околу спроведувањето на т.н.договор од 8-ми јули, со цел подобрување на квалитетот на животот на поделениот остров. (Aлитиа, Филефтерос, КНA - 20/09/07; AФП - 19/09/07)
