09/12/2008
БРИСЕЛ, Белгија - ЕУ во понеделникот (8-ми декември) ја повика Турција веднаш да ги нормализира врските со нејзината членка Кипар. На состанокот во Брисел, министрите за надворешни работи на ЕУ изразија жалење поради тоа што Турција сé уште на го спроведе Анкарскиот протокол, кој ја проширува царинската унија Турција-ЕУ и за Кипар. Тоа би значело отворање на турските аеродроми и пристаништа за авионите и бродовите на кипарските Грци. „Напредокот сега се чека како итност“, рекоа министрите во заедничката изјава. Тие, исто така, рекоа дека очекуваат Турција активно да ги поддржи тековните разговори со цел повторно обединување на поделениот Кипар. Во врска со напредокот во процесот на пристап во ЕУ на Турција, министрите ја повикаа Анкара да ги интензивира политичките реформи, да продолжи со судските реформи и да подготви антикорупциска стратегија. (Сабах, Хуријет, Чумхуријет, Радикал - 09/12/08; КНА, СНН Турк, ЕУбизнис, ДПА, Ксинхуа - 08/12/08)
