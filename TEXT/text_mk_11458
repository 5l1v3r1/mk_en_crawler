21/04/2005
СКОПЈЕ, Македонија -- Опозициската партија на етничките Албанци - Демократската партија на Албанците (ДПА) во средата (20-ти април) се закани дека ќе ги бојкотира седниците на парламентот, откако парламентарното мнозинство го отфрли предлогот на ДПА за прогласување на некои резултати од локалните избори за неважечки. ДПА, која не учествуваше во неодамнешниот втор круг од изборите, одбива да ги признае резултатите од првиот круг во 16 општини претежно населени со етнички Албанци. ДПА го обвини помалиот партнер во владата, Демократската унија за демократија, за манипулирање со гласањето. 
Во другите вести од средата, парламентот започна дебата во врска со предлогот на опозицијата за интерпелација на министерката за надворешни работи Илинка Митрева. Критичарите ја обвинуваат, помеѓу другото, и за скандалите во министерството. (Макфакс - 21/04/05; Телевизија Телма, А1 ТВ - 20/04/05)
