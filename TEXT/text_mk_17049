02/06/2006
АНКАРА, Турција -- Еден турски морнар загина, а петмина се исчезнати откако турски товарен брод потона по судирот со грчки танкер. Тоа се случи во близина на грчкиот туристички остров Хидра во Егејското Море во четвртокот (1-ви јуни). Турските власти велат дека седумина морнари од турскиот брод се спасени, додела истрагата за исчезнатите продолжува. Целиот екипаж на грчкиот танкер беше спасен, но бродот претрпе значителна штета. Инцидентот се случи десет дена откако грчки и турски борбен авион се судрија над Егејот. 
Во другите вести, во експлозија на метан доцна во четвртокот во рудникот за јаглен во западната турска покраината Беликешир загинаа 17 рудари. Други 35 беа спасени од окното.
Исто така во четвртокот, 14 лица беа повредени, од кои четири сериозно, при експлозија во подземно стрелиште во Истанбул. Инспекторите велат дека залутан куршум го погодил трансформаторот во подрумот на петкатната зграда, каде што е сместено стрелиштето, предизвикувајќи експлозија. (Чумхуријет, Катимерини, Ројтерс, АФП, АП - 02/06/06; AНА, АП, АФП - 01/06/06) 
