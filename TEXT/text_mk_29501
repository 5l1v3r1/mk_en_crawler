01/09/2010
БЕЛГРАД, Србија -- Британскиот секретар за надворешни работи Вилијам Хаг ги повика српските официјални претставници во вторникот (31 август) да ја преиспитаат нацрт-резолуцијата за Косово што планираат да ја претстават на Генералното собрание на ОН следната недела. „Она што навистина ни е потребно е договорен текст и договорен пристап и веројатно најдобар начин да се постигне тоа е да имаме нова резолуција", рече Хаг. Официјални претставници на Белград одговорија дека Србија е подготвена за компромис за нацрт-резолуцијата што ќе биде прифатлив за европските партнери, но не е подготвена да ја повлече истата. „Не доаѓа во обѕир само компромисот“ Србија да ја признае независноста на Косово, рече претседателот Борис Тадиќ во изјавата по состанокот со Хаг. Документот беше доставен до ОН по советодавното мислење на Меѓународниот суд на правдата од 22 јули, според кој декларацијата за независност на Косово од 2008-та година не го крши меѓународното право. Тој повикува на нови разговори со Приштина. За време на неговите средби во Белград, Хаг ја пофали Србија за реформите поврзани со ЕУ имплементирани во последниве години и ја увери земјата дека може да смета на поддршка од Велика Британија. (Beta, Tanjug, RTS, AP, AFP, Reuters - 31/08/10)
