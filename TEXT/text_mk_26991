08/03/2010
ПРИШТИНА, Косово -- Петицијата против „политичкото“ судење на водачот на движењето Ветевендосје (Самоопределување) Албин Курти беше потпишана од 145.000 граѓни, објавија во неделата (7-ми март) организаторите на петицијата. Курти одби да присуствува на судските рочишта предводени од судиите на ЕУЛЕКС, велејќи дека „не ги признава судиите кои работат за мисијата која не го признава Косово“. Тој се соочува со обвиненија во врска со протестот во февруари 2007 година кој се претвори во насилство, и во кој едно лице загина, а десетици беа повредени. Петицијата повика на истрага за настаните од февруари 2007 година. Од претседателот на парламентот, Јакуп Красниќи, беше побарано да свика специјална седница во врска со случајот. Потписите беа собрани во 28 општини во период од 19 дена. (Зери, Експрес, Косова Сот, Коха Диторe - 08/03/10)
