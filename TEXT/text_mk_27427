29/10/2010
БРИСЕЛ, Белгија -- Романскиот претседател Трајан Башеску во четвртокот (28-ми октомври) рече дека Букурешт ќе го поддржи создавањето антиракетен одбранбен систем, но не и билатералните договори за антибалистички штит. „Романија има билатерален договор со САД во врска со антиракетната одбрана, кој ги задоволува потребите од безбедност на земјата. Но, нашата цел е антибалистичкиот штит да биде реалност на НАТО, а не билатерална реалност на романско-американските односи, или романско-холандските или американско-холандските односи. Оваа билатерална основа не ми изгледа како вистинско решение“, рече Басеску на заедничката прес-конференција со генералниот секретар на НАТО, Андерс Фо Расмузен, во Брисел. Расмузен й се заблагодари на Романија за разбирањето на опасноста што се наметнува со ширењето на проектилите и за поддршката на напорите на НАТО во борбата против оваа закана. (Meдиафакс, веб-страница на НАТО - 28/10/10)
