28/05/2006
ТИРАНА, Албанија -- Замениците-министри за надворешни работи и други високи официјални претставници од 16 земји, како и претставници од десет меѓународни организации, се собраа во петокот (26-ти мај) во Тирана, на состанокот на Централноевропската иницијатива (ЦЕИ). Учесниците усвоија изјава во која се поздравува успешното организирање на референдумот во Црна Гора и се бара од сите партии да ги почитуваат неговите резултати. Претставниците, исто така, ветија поблиска соработка помеѓу нивните земји во борбата против меѓународниот тероризам. Тие рекоа дека со нетрпение го очекуваат пристапот на Хрватска, Албанија и Македонија во НАТО, што ќе ја зајакне регионалната стабилност. Албанија моментно претседава со ЦЕИ. Други членови се: Австрија, Белорусија, Босна и Херцеговина, Бугарија, Хрватска, Чешка, Унгарија, Италија, Македонија, Полска, Романија, Србија и Црна Гора, Словачка, Словенија и Украина. (Албански вести, БНР, Правда - 27/05/06; AП - 26/05/06)
