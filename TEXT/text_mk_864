20/12/2006

Tурскиот фудбалер Озгурчан Озчан ја доби наградата Меѓународно признание за фер игра, која ја доделува Меѓународниот комитет за фер игра. Озчан, кој игра за Галатасарај, ја доби наградата на специјалната церемонија во Будимпешта. Наградата произлегува од натпреварот минатата година во кој Озчан призна дека ја допрел топката пред да постигне гол. 
*** 
Поглаварот на Светиот синод на албанската православна црква, архиепископот Анастасиос Јанулатос, минатата недела ја доби наградата „почесен граѓанин на Корча“ за неговите напори во обновувањето на верските и културните споменици во албанскиот град Корча. Тој беше номиниран од страна на 250 локални интелектуалци. 
*** 
Бугарското дуо Албена Денкова и Максим Стависки се пласираа на првото место во категоријата уметничко лизгање на финалето од гранд при во Сент Петерсбург, Русија. Тие завршија со 161,24 поени, по што следеа Канаѓаните Мари-Франс Дубреј и Патрис Лозон на второто место и Русите Оксана Домнина и Максин Шабалин на третото место. 
*** 
Уметничката изложба насловена како „Париз-Атина 1863-1940“ беше отворена во Националната галерија на уметноста во Aтина. На истата се претставени околу 220 дела на познати грчки и француски уметници и ќе биде отворена до март 2007 година. 
*** 
Грчките и македонските aрхеолози ќе спроведат заедничко истражување во јужна Македонија и северна Грција, во рамките на проектот финансиран од ЕУ, објави Битолскиот музеј минатата недела. Прекуграничната иницијатива ќе трае 18 месеци и ќе покрива неколку археолошки локалитети, меѓу кои и Букри, Тумба карамани и Радоборска тумба. 
*** 
„Светот на Б’Арг -- уметност во рапсодијата на половина век“, посветена на животот и работата на познатиот романски уметник и новинар Јон Барбулеск, познат и како Б’Арг (1887-1969) е во тек во Букурешкиот национален музеј. Изложбата ќе трае до јануари. 
(Разни извори --13/12/06-20/12/06) 
