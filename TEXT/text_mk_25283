29/03/2010
БАЊА ЛУКА, Босна и Херцеговина (БиХ) -- Tрите опозициски партии во Република Српска (РС) потпишаа коалициски договор во Бања Лука во неделата (28-ми март), пред октомвриските генерални избори. Потписници на договорот се водачите на Српската демократска партија (СДС), на Партијата за демократски напредок (ПДП) и Српската радикална партија на РС. Сите три партии ќе го поддржат Огњан Тадиќ од СДС за претседател на РС, и кандидатот на ПДП за српски претставник во трипартитното босанско претседателство. Водачот на СДС Младен Босиќ по церемонијата рече дека коалицијата ќе ги прифати и другите партии што сакаат да ги поддржат овие кандидати. (РТРС, Срна, Дневни аваз, Танјуг, РТС, БХРТ - 28/03/10)
