15/06/2006
СКОПЈЕ, Македонијa -- Кампањата за парламентарните избори на 5-ти јули во Македонија официјално започна во четвртокот (15-ти јуни). Државната изборна комисија (ДИК) во средата ги усвои правилата, вклучувајќи ги и процедурите за броење на гласовите и јавните набавки. 
Македонската православна црква во средата ги повика сите партии и верници на мирно, демократко и достоинствено однесување за време на изборите. Исламската заедница упати слична таква порака пред неколку недели. 
Исто така во средата, претседателот на парламентот, Љупчо Јордановски, го претстави извештајот за активностите на актуелниот парламент. Тој истакна дека во изминатите четири години парламентот усвоил 800 нови закони, со што имал клучна улога во процесот на европска интеграција на земјата. Следната недела Јордановски ќе стане македонски амбасадор во САД. (Mакфакс, А1 ТВ - 14/06/06)
