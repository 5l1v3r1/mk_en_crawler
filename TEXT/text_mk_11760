20/03/2005
ЛУКСЕМБУРГ -- Министрите за одбрана на ЕУ во петокот (18-ти март) разговараа за евентуалното намалување на бројот на војниците од ЕУФОР во Босна и Херцеговина (БиХ). Министерот за одбрана на Луксембург, Лук Фриден, чија земја претседава со ЕУ, рече дека сé уште не е усвоена формална одлука. Сепак, тој потврди дека приоритет е зајакнувањето на локалната полиција и постепеното намалување на бројот на странските војници. Проверката на операцијата ќе биде извршена во мај. Шефот за безбедносна политика на ЕУ, Хавиер Солана, во меѓувреме, рече дека ЕУФОР нема да биде намален на помалку од 5.000 војници. Унијата моментно има околу 6.300 војници во БиХ. (Ројтерс, АФП - 18/03/05)
