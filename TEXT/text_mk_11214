25/04/2005
БУКУРЕШТ, Романија -- Претседателот Трајан Башеску и неговиот украински колега Виктор Јушченко се согласија нивните земји да ги решат прашањата на билатерално ниво и да не бараат меѓународна арбитража, беше објавено во петокот (22-ри април) по посетата на Јушченко на Букурешт. Според соопштението од кабинетот на Башеску двајцата претседатели посебно се задржале на украинскиот проект за изградба на каналот Бистрое во устието на Дунав, кој предизвика жестоки спротивставувања во Романија. Башеску и Јушченко одлучија да се формира билатерална комисија на двете земји за решавање на ова и другите прашања. (Ромпрес - 22/04/05; Девет часот - 21/04/05)
