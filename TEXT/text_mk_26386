13/11/2009
СКОПЈЕ, Македонија -- Министерот за надворешни работи, Антонио Милошоски, и вицепремиерот за европска интеграција, Васко Наумовски, во четвртокот (12-ти ноември) побараа од европските водачи да одредат датум за почеток на разговорите за пристапување во ЕУ, на нивниот самит во декември. Во писмото Милошоски вели дека земјата е посветена на изнаоѓањето решение на долготрајниот спор околу името со Грција и има конструктивна улога во разговорите со кои посредуваат ОН. Наумовски додаде дека во текот на изминатите години Македонија постигна значителен напредок во спроведувањето на реформите потребни за ЕУ. (Утрински весник - 13/11/09; MИА, Алсат - 12/11/09)
