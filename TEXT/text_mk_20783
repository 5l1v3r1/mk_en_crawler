07/09/2007
БУКУРЕШТ, Романија -- Претседателот на Конзервативната партија (КП), Дан Воикулеску, во четвртокот (6-ти септември) ја објави својата оставка од сенатот, велејќи дека не може да ги спроведе проектите што им ги ветил на своите гласачи, меѓу кои и серијата предложени социјални мерки. Воикулеску рече дека планира да го задржи своето претседателско место во КП и да остане во политиката.
Исто така во четвртокот, големите поплави во делови од источна Романија зедоа најмалку четири човечки животи. Неколку други лица се водат за исчезнати. Стотици домови беа оштетени во округот на Вранчеа, Бакау и Васлуи, каде што екипите за вонредна состојба беа распоредени за дотур на храна и вода. Премиерот Калин Попеску Таричеану посети дел од селата, велејќи дека штетата е поголема од очекуваната. (Медиафакс, Hotnews.ro, Ројтерс, АФП - 06/09/07) 
