18/02/2011
ТИРАНА, Албанија -- Претставниците на ОБСЕ и ЕУ во Тирана во четвртокот (17-ти февруари) рекоа дека престојните локални избори на 8-ми мај ќе се одржат во подобри услови отколку претходните избори. Амбасадорот на ЕУ, Еторе Секви, рече дека модернизираниот дигитален граѓански регистар значи дека Албанија има еден помалку проблем за кој треба да се грижи. Говорејќи на конференцијата за националниот систем на граѓанска регистрација, Секви рече дека Албанците сега имаат електронски лични карти и биометрички пасоши. Амбасадорот на ОБСЕ Еуген Волфарт се согласи дека модернизацијата на системот на адресирање значи дека гласачките списоци се далеку попрецизни. (ВоА, Телеграфи, Лајмифундит - 17/02/11)
