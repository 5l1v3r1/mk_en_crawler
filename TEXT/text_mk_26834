07/08/2009
ПОДГОРИЦА, Црна Гора -- Двајца новинари од подгоричкиот весник Вијести во четвртокот (6-ти август) изјавија дека биле нападнати од градоначалникот Миомир Мугоша и неговиот син Милјан, додека работеле на приказната за наводната злоупотреба на функцијата од страна на градоначалникот. Инцидентот се случил непосредно пред полноќ во средата, пред бар во сопственост на синот на Мугоса. Во расправијата, Милјан Мугоша, наводно, го нападнал заменик главниот уредник на Вијести, Михаило Јововиќ, кој се здобил со повреда на увото, која барала хируршка интервенција. Јововиќ и фотографот Борис Пејовиќ поднесоа обвиненија против синот на градоначалникот. Градоначалникот вели дека тој и неговиот син дејствувале во самоодбрана, откако биле нападнати. Тој, исто така, вели дека неколку дена бил следен. (Вијести, РТЦГ, Танјуг, Б92, РТС, АП - 06/08/09)
