27/03/2009
АТИНА, Грција -- Бомба експлодираше во петокот (27-ми март) пред зградата на поморските претпријатија во Пиреа. Експлозијата ги оштети блиските згради и паркираните автомобили, но повредени немаше. Антитерористичкиот оддел на полицијата го испитува случајот.
Во другите вести, полицијата во Атина во четвртокот употреби солзавец за да ја растера групата од околу 100 пожарникари кои протестираа во центарот на градот, барајќи решенија за постојано вработување. Друга далеку поголема група, од повеќе од 1000 пожарникари, одржа мирен протест пред Министерството за труд во средата. Околу 5.500 грчки пожарникари работат со договори на определено време. Нивните синдикати велат дека владата не им дава решенија за вработување, како што ветила. (AФП, Сити - 27/03/09; БTA - 26/03/09)
