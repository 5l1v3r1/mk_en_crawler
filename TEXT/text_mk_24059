16/04/2009
ТИРАНА, Албанија -- Полицијата ќе го почитува законот и нема да зазема страни за време на опшите избори на 28-ми јуни, рече началникот на полицијата Ахмет Пренци во средата (15-ти април), по состанокот со полициските началници од јужните градови. „Мораме да ги следиме сите полицајци и во случај на кршење на законот, ќе има дисципски мерки, па дури и исклучувања“, рече Пренци.
Во другите вести, албанските и холандските сили работат на чистење на водата во пристаништето Валона од стара муниција, објавија локалните медиумите во средата. Тони гранати од Втората светска војна се наоѓаат во оваа област, како и гранати од нередите во Албанија во 1997 година. Ова е прва операција со партнер во НАТО откако Албанија влезе во Алијансата претходно овој месец.
Исто така во средата, главната обвинителка Ина Рама рече дека истрагите за смртоносните експлозии во складиштето за муниција во Гердец минатата година се правични и ослободени од политичко влијание. Во вторникот локалните медиуми објавија извештаи кои го поврзуваат премиерот Сали Бериша со претпријатието кое го изгради центарот за уништување муниција во Гердец. Во експлозиите таму во март 2008 година загинаа 26 лица, а беа повредени 300. (Шекули, ВоА, Балкан веб, Ора њус, Топ ченал, Клан, Алсат, Топ Албанија радио - 15/04/09)
