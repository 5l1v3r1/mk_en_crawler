13/10/2009
AТИНА, Грција -- Меѓународната набљудувачка група Хјуман рајтс воч во понеделникот (12-ти октомври) ја повика ЕУ да изврши притисок врз новата социјалистичка влада на Грција, да стави крај на мизерниот третман на илегалните имигранти. Во извештајот, организацијата ја критикува Атина за затворањето имигранти и нивно чување во лоши услови, блокирање на нивниот пристап до процедурите за барање азил и нивно нелегално протерување во Турција. Според Хјуман рајтс воч, ставањето крај на злоупотребите поврзани со имигрантите, заштитата на нивните деца и реформата на системот на барање азил, треба да биде приоритет за новиот премиер Јоргос Папандреу и Брисел. Минатата година грчките власти уапсија 146.000 илегални имигранти, во споредба со 58.000 во 2002 година. (AП - 13/10/09; Ројтерс - 12/10/09)
