28/04/2005
ЗАГРЕБ, Хрватска -- Трибуналот на ОН за воени злосторства со седиште во Хаг во средата (27-ми април) покрена обвиненија против четворица Хрвати. Првите двајца се Маркица Ребиќ, кој беше на чело на Службата за безбедност на информациите и Ивица Маријачиќ, новинар и главен уредник во загребскиот неделник „Хрватски лист“. Тие се обвинети за прекршување на судска тајна со објавувањето на изјавата што ја дал сведок под заштита. Второто обвинение содржи слични обвинувања против Стјепан Шешељ, издавачот на загребскиот неделник „Хрватско слово“, и неговиот уредник, Домагој Маргетиќ. Според обвинителите, сите тие биле свесни дека откривањето на идентитетот на сведокот и неговото сведочење е нелегално. Ако бидат осудени, тие ќе се соочат со затворска казна во траење до седум години или парична казна од 10.000 евра. (ХИНА, веб-страница на МКТЈ - 28/04/05)
