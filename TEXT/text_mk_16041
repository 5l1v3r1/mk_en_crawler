18/07/2006
СКОПЈЕ, Македонија -- ВМРО-ДПМНЕ и Демократската партија на Албанците (ДПА) наводно постигнале договор за формирање на новата влада. По состанокот на водачите на двете партии во понеделникот (17-ти јули) Антонио Милошоски од ВМРО-ДПМНЕ и Арбен Џафери од ДПА потврдија дека е постигнат начелен договор. Коалицијата, во која исто така влегува и Новата социјалдемократска партија, Демократската обнова на Македонија и Партијата за европска иднина, ќе има сигурно мнозинство во парламентот. (Вечер, МИА, Макфакс, А1 ТВ - 18/07/06; A1 TВ - 17/07/06)
