21/12/2009
ХАГ, Холандија -- Поранешниот офицер на Југословенската народна армија (ЈНА) Веселин Шљиванчанин, кој беше осуден за воени злосторства извршени во Хрватска во 1991 година, ќе ја отслужи 17-годишната затворска казна во Словачка, објавија медиумите во петокот (18-ти декември). Словачката министерка за правда, Виера Петрикова, потврди дека нејзината земја го прифатила барањето на Хашкиот трибунал за воени злосторства во врска со Шљиванчанин, но додаде дека е потребно и одобрение од домашниот суд. Во мај апелациската комисија на Хашкиот трибунал донесе одлука дека Шљиванчанин го овозможил масакрот од 1991 година на 194 хрватски воени затвореници и повеќе од трикратно ја зголеми неговата првична казна од пет на седумнаесет години. (РТРС, Срна, БХРТ, Танјуг - 19/12/09; Б92 - 18/12/09)
