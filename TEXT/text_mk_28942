09/06/2010
ПОДГОРИЦА, Црна Гора -- Полицијата уапси етнички Србин по кој трагаше Хрватска за воени злосторства извршени во 1991 година, објавија медиумите во вторникот (8-ми јуни). Марин Кривошиќ (45) беше уапсен во саботата врз основа на потерницата што ја издаде Загреб. Тој е осомничен за вмешаност во убиствата на 56 хрватски цивили во селото Бацин на почетокот од хрватската војна во периодот 1991-1995 година. Поранешен припадник на српската паравојска, Кривошиќ ќе остане во притвор во очекување на процедурите за екстрадиција. (РТЦГ, Танјуг, АП, АФП - 08/06/10)
