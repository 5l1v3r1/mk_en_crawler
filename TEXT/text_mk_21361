31/07/2008
ПРИШТИНА, Косово -- УНМИК може да остварува разговори со Белград само за техничките и практичните прашања, но не и за нешто поврзано со независноста и суверенитетот на Косово, рече премиерот Хашим Тачи во средата (30-ти јули) по состанокот со шефот на УНМИК, Ламберто Заниер. „Сакам да расчистам дека ова не е дијалог, ниту преговори, туку тоа се состаноци во рамките на мандатот и надлежностите на г-дин Заниер“, рече Тачи. Заниер рече дека тој ќе ги следи инструкциите на генералниот секретар на ОН, Бан Ки-Мун. Тој истакна дека неговиот пристап е практичен и има за цел решавање на проблемите.
Во другите вести, српскиот министер за Косово и Метохија, Горан Богдановиќ, бара српските полицајци во косовската полициска служба да работат под команда на полицијата на УНМИК. Богдановиќ инсистирал на тоа во средата, за време на состанокот со Заниер во Приштина. Тие, исто така, разговарале за полициските и судските проблеми во областите со претежно српско население во северно Косово. (Коха Диторе, Лајм, Зери - 31/07/08; РТК, Кохавижн - 30/07/08)
