04/12/2006
ЛОНДОН, Велика Британија -- Германија и Франција се очекува во вторник (5-ти декември) да усвојат поостра позиција за кандидатурата на Турција за влез во ЕУ кога нивните водачи ќе се состанат во Саарбрачкен. Фајненшал тајмс во понеделникот објави дека германската канцеларка Ангела Меркел и францускиот претседател Жак Ширак ќе побараат од ЕУ да одреди 18-месечен краен рок за Турција да стави крај на рестрикциите за бродскиот и авионскиот сообраќај на Кипар. Европската комисија не сугерираше усвојување на една ваква клаузула во својата препорака за делумно замрзнување на разговорите за пристап со Турција. 
Во другите вести, турскиот премиер Реџеп Тајип Ердоган во неделата го посети Иран. И додека фокусот беше ставен на Средниот Исток, особено на Ирак, Ердоган, наводно, повика на дипломатски мерки како на најдобар начин за решавање на прашањата во врска со нуклеарната програма на Иран. (Фајненшал тајмс, Радикал, Сабах, Хуријет - 04/12/06; Заман, Катимерини - 02/12/06)
