01/05/2008
САРАЕВО, Босна и Херцеговина (БиХ) -- Судот за воени злосторства го прогласи Зијад Куртовиќ за виновен за воени злосторства врз цивили и воени затвореници и го осуди на 11 години затвор во средата (30-ти април). Според обвинението, Куртовиќ (41) ги прекршил одредбите на Женевските конвенции во втората половина од 1993 година, додека бил припадник на босанската армија со претежно муслимански војници. Тој служел во Долна Дрезница, дел од мостарската општина. Судот, исто така, го осуди за затворање цивили од босанските Хрвати и воени затвореници во една католичка црква, каде што ги тепал со палки, крстови и статуи на светци и ги принудувал да јадат страници од библијата. (РТРС, СРНА, ДПА, Ројтерс, БХРТ - 30/04/08)
