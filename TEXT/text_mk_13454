25/01/2006
БРИСЕЛ, Белгија -- Во вторникот (24-ти јануари) ЕУ го поздрави предлогот на Турција за укинување на сите економски санкции против Кипар. Комесарот за проширување на ЕУ, Оли Рен, рече дека иницијативата на турскиот министер за надворешни работи, Абдула Ѓул, „е наменета за основа за понатамошните разговори со засегнатите страни под покровителство на ОН“. Планот, кој му беше доставен и на генералниот секретар на ОН, Кофи Анан, вклучува отворање на турските пристаништа за бродовите на кипарските Грци, дозвола за авионите на кипарските Грци да летаат над турската територија, како и отворање на пристаништата на кипарските Турци за меѓународните бизниси. (Катимерини - 25/01/06; TurkishPress.com, NTV, Turks.US, AНA, FT.com - 24/01/06)
