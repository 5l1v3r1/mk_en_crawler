25/03/2008
ЗАГРЕБ, Хрватска -- Јосип Фришчиќ, претседателот на Хрватската селска партија (ХСС), партнер во владејачката коалиција, во вторникот (25-ти март) ги негираше гласините дека партијата размислува да ја напушти владата поради одлуката за одложување на спроведувањето на заштитената еколошка рибарска зона (ЗЕРП) во Јадранското Море. Фришчиќ за загребскиот весник „Вјесник“ изјави дека ХСС сé уште смета дека зоната е суверено право на Хрватска и ќе го брани нејзиното спроведување насекаде. Сепак, тој рече дека е јасно оти разговорите за пристап на Хрватска во ЕУ ќе беа прекинати, ако владата не се повлечеше од ова прашање. Фришчиќ ги отфрли како пуста желба изјавите на водачот на опозициската Социјалдемократска партија, Зоран Милановиќ, кој рече дека владејачката опозиција ќе се распадне поради ЗЕРП. (Вјесник - 25/03/08)
