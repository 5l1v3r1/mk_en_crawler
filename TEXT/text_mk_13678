21/11/2005
БЕЛГРАД, Србија и Црна Гора -- Министерот за човекови права на Србија и Црна Гора, Расим Љајиќ - кој е, исто така, и претседател на националниот совет за соработка со Трибуналот на ОН за воени злосторства - за време на викендот рече дека Трибуналот, најверојатно, ќе му дозволи на поранешниот генерал на Југословенската армија, генерал Павле Стругар, да отпатува за Подгорица, каде што ќе биде опериран. Семејството на Стругар поднесе официјално барање до главната обвинителка за воени злосторства, Карла дел Понте, и наскоро се очекува одлуката. Пред почетокот на неговиот судски процес на крајот од 2003 година Стругар помина некое време во белградската воена болница, заздравувајќи од неименувана болест. Тој е обвинет за воени злосторства во врска со опсадата на Дубровник во периодот 1991-1992 година.
Во другите вести, поранешниот припадник на Ослободителната војска на Косово Антон Лекај се изјасни за невин во врска со обвиненијата за воени злосторства на отворањето на неговиот судски процес во петокот во Белградскиот суд. Дваесетипетгодишниот Лекај е обвинет за киднапирање, тортура, силување и убиство на косовски Цигани во јуни 1999 година. (Блиц - 21/11/05; Tанјуг - 18/11/05)
