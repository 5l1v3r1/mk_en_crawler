04/04/2011
ПРИШТИНА, Косово -- Главната опозициска Демократска лига на Косово (ЛДК) повторно ќе ги бојкотира изборите за нов претседател ако нема генерален консензус меѓу партиите за кандидатот. Партискиот водач Иса Мустафа го објави ова по состанокот со Генералниот совет на ЛДК во неделата (3-ти април). „Изборот на претседател треба да биде резултат на политичкиот договор, кој ќе го изрази интересот не само на владејачките политички субјекти, туку и на опозицијата, имено граѓаните на Република Косово“, им рече Мустафа на новинарите по состанокот.
Две други опозициски партии, Движењето Ветевендосје и Алијансата за иднината на Косово, исто така посочија дека ќе ја бојкотираат седницата ако Беџет Пацоли се кандидира повторно за претседател. Уставниот суд минатата недела пресуди дека неговиот избор од страна на парламентот е спротивен на уставот. (Eкспрес, Зери, Коха Диторе, Косова Сот - 04/04/11; TВ 21, Клан Косова, Кохавижн - 03/04/11)
