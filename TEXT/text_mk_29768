28/01/2011
ТИРАНА, Албанија -- Еди Рама, водачот на главната опозициска Социјалистичка партија (СП), се спротивстави на повиците на меѓународната заедница за откажување на демонстрациите планирани за петок (28-ми јануари) и ќе ја предводи толпата што ќе се собере пред владата. Рама во четвртокот рече дека митингот ќе биде во чест на трите лица што загинаа пред една недела за време на протестот што, исто така, го организираше опозицијата. Демонстрантите ќе носат свеќи и цвеќиња, рече Рама. 
Премиерот Сали Бериша го откажа провладиниот протест, планиран за в сабота, откако меѓународната заедница ги повика партиите да најдат политичко решение за владејачката криза, наместо да собираат маси народ на улиците. 
Во меѓувреме, во четвртокот, полицијата во Тирана предупреди дека не може да гарантира оти митингот во петок ќе се одвива непречено. Тие го опишаа протестот како закана по националната безбедност и сигурноста на јавноста. Наводно, поставена е бодликава жица за заштита на важните државни објекти. (ББС, ВоА, Балкан веб, Телеграфи - 27/01/11) (Шекули, Топ ченал, Ора њус, Алсат - 27/01/11)
