27/05/2011
ПРИШТИНА, Косово -- Шефицата за надворешни работи на ЕУ, Кетрин Ештон, в петок (27-ми мај) се наоѓа во посета на Приштина, „за да ја потврди посветеноста на ЕУ на европската перспектива на Косово“. Ештон, исто така, изрази поддршка за дијалогот меѓу Косово и Србија како основен потег за елиминирање на пречките на патот кон ЕУ. Во изјавата објавена од страна на кабинетот на Ештон се вели дека ЕУ сака целиот Западен Балкан да се движи кон Европа. „Сакаме да најдеме практични решенија кои може да ги подобрат секојдневните животи на обичниот народ“, се вели во истата. Весникот Коха Диторе објави дека шефицата на косовскиот преговарачки тим во дијалогот со Србија, ЕдитаТахири, ќе постави три барања: забрзување на процесот на визна либерализација, склучување договори со ЕУ и забрзување на процесот кој ќе му помогне на Косово да добие кандидатски статус во ЕУ. (Коха Диторе, Косова Сот, Експрес - 27/05/11; Телеграфи, РТК - 26/05/11)
