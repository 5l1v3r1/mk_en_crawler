24/06/2009
Четвртото издание на букурешкиот Меѓународен саем на книгата -- Букфест 2009 -- се одржа од средата (17-ти јуни) до неделата, објави Хотњус. Саемот содржеше традиционални уреднички настани, концерти и филмски проекции, вклучително и избор на филмови презентирани на Трансилванискиот меѓународен филмски фестивал 2009. Повеќе од 25.000 наслови на книги беа претставени на овогодинешниот саем. Букфест е проект на Романското здружение на издавачи. 
*** 
Светскиот шампион во стрелање глинени гулаби Јоргос Ахилеос од Кипар освои златен медал во финалето за мажи на Светскиот куп ИССФ во Сан Марино во петокот (19-ти јуни), објавија кипарските медиуми. Ахилеос погид 146 цели -- 121 цели во квалификациите и перфектни 25 погодоци во финалето.
*** 
Повеќе од 200 велосипедиски од 23 земји учествуваа на Велосипедската трка Дунав 2009 од вторникот (23-ти јуни) до саботата, објави Медиафакс. Трката е прва европска велосипедска трка долж Дунав, преку Романија, Бугарија и Србијa. 
*** 
Првото издание на Еко фест се одржа во Херцег Нови, Црна Гора, од петокот (19-ти јуни) до неделата. На настанот, кој се одржа под мото „Со подобрување на себеси ја подобруваме животната средина“, учествуваа црногорски уметници и меѓународни диџеи, обединети во идејата за промовирање на екологијата, охрабрување на спортот и забавата, заштитата на природата и културното наследство и јакнењето на туризмот.
*** 
Глобален музеј на комунизмот беше отворен на 16-ти јуни. Онлајн музејот ја промовира борбата против комунизмот и вели дека Бугаријa има околу 200.000 жртви на комунизмот. Страницата ги содржи биографиите на првиот и последниот комунистички владетел, Ѓорѓи Димитров и Тодор Живков, приказните на опозицискиот водач Никола Петков и дисидентскиот писател Ѓорѓи Марков.
*** 
Шестото издание на Меѓународниот фолклорен фестивал се одржува во Велес, Maкедонијa, од средата (24-ти јуни) до недела. Оваа година на настанот ќе учествуваат претставници од Македонија, Романијa, Полска, Босна и Херцеговина, Србија, Хрватскa и Словачка. 
 (Разни извори – 17/06/09-24/06/09) 
