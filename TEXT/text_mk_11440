22/02/2005
СОФИЈА, Бугарија -- Опозициските партии во Парламентот едногласно ги критикуваа промените во Владата, објавени од страна на премиерот Симеон Саксобурготски во понеделникот (21-ви февруари), осудувајќи го, како што го нарекоа, лошиот избор што произлезе од политичкото пазарење. Пратениците беа особено критични кон одлуката за назначување на Мирослав Шевлиевски од Ново време за нов министер за енергија и неистакнатата пратеничка од НДС-II Нина Чилова за министерка за култура и туризам. Реконстукцијата беше, исто така, критикувана и во бугарските медиуми. 
Во другите вести од понеделникот, ирските медиуми објавија дека Ирската републиканска армија се обиде да купи една бугарска банка и да ја искористи за перење пари од криминални активности. Според извештаите, банката требало да се искористи до пристапот на Бугарија во ЕУ во 2007 година, кога ќе биде воведена построга фискална контрола. (бТВ, 24 Часа, Труд, Дејли телеграф - 22/02/05; AП, АФП - 21/02/05)
