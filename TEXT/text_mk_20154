16/11/2007
ТИРАНА, Албанија -- Откако официјално ја прифати оставката на министерот за правда, Илир Русмајли, премиерот Сали Бериша во четвртокот (15-ти ноември) предложи неговиот правен советник, Енкелед Алибеај, да го преземе Министерството за правда. Алибеај (34) вели дека негова главна задача ќе биде да ги комплетира реформите во судскиот систем. Тој мора да биде одобрен од претседателот Бамир Топи и од парламентот. Русмајли поднесе оставка во средата поради наводите за корупција.
Во меѓувреме, агенцијата Макфакс објави дека албанската влада одлучила да ја прошири листата на лица на кои им е забрането да инвестираат во Албанија поради наводни врски со терористичките организации. Додадени се уште шест нови имиња, за вкупно 42. (Кохајоне, Шекули, Шкип - 16/11/07; Балканвеб, Топ-ченал, 24-оре, РФЕ, веб-страница на премиерот, Макфакс - 15/11/07)
