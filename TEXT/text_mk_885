19/02/2007
Опрема за детекција на нуклеарен и друг радиоактивен материјал беше инсталирана на словенечко-хрватскиот граничен премин кај Бергана на 13-ти февруари. Опремата беше донирана од Меѓународната агенција за атомска енергија и ќе им помогне на пограничните власти да ги спречат обидите за воспоставување на канали на шверц со радиоактивен материјал и потенцијалните терористички напади. Опремата може да детектира плутониум, ураниум, ториум и друг радиоактивен материјал. 
*** 
Aлбанскиот министер за образование и наука, Генц Поло, и неговиот турски колега, Хусеин Челик, потпишаа договор за соработка во врска со истражувачката технологија на 11-ти февруари во Анкара. Договорот предвидува размена на истражувачи, со цел спроведување на студии и примена на современи научни пристапи, како и одржување на билатерални истражувачки конференции и работилници. 
*** 
Водечкиот турски мобилен оператор „Туркчел“ го избра хелсиншкиот „Валимо вајарлес“ за помош во проектот „Мобајл Сигначур“, Туркчелимобилмза. Програмата ќе ја воведе технологијата на електронски потписи во мобилните телефони. „Турчели“ смета дека пазарот за менаџмент со мобилниот идентитет и силните решенија за проверка на автентичноста, се во фаза на брз раст -- додека владините и финансиските институции се залагаат за примена на посигурни процедури за потпишување на документите и овластување на трансакциите, преку мобилните телефони. 
 *** 
Националниот иновативен центар за информатички и комуникациски технологии беше официјално отворен во Софија на 12-ти февруари. Центарот го создаде Државната агенција за информатички технологии и комуникации, со поддршка на Мајкрософт Бугаријa. Центарот ќе го координира развојот и спроведувањето на проектите на современата технологија, во кои ќе учествуваат високи образовни институции, Бугарската академија на науките и приватни бизниси.
*** 
Србија и Швајцарија ќе потпишат договор за соработка во научниот сектор на 12-ти февруари. Документот ќе й овозможи на Србија пристап до финасиите на Програмата за соработка помеѓу Источна Европа и Швајцарија (СКОПЕС) 2005-2008 година, што ја води Швајцарската национална фондација за наука (СНСФ). Програмата, конкретно, обезбедува реализација на 15 заеднички српско-швајцарски истражувачки проекти во областа на нуклеарната физика, екологијата, здравството, геологијата и хемијата, институционалното партнерство и финансирањето на српските научници во конференциите на СНСФ.
 *** 
Почетокот на изградбата на новата централа за био-дизел гориво во Република Српскa (РС) која започна во рамките на проектот на РС и САД -- беше официјално одбележан со церемонијата на локалитетот Ситнеши кај Српча, минатата недела. Според претставникот на американските инвеститори, Ненад Кокановиќ, вредноста на проектот се проценува на околу 15 милиони американски долари. Тој рече дека фабриката ќе биде изградена во рок од шест месеци и ќе резултира со отворање на околу 150 нови работни места до крајот на оваа година. Се предвидува истата да произведува 60 тони био-дизел гориво на ден. 
 (Разни извори -- 12/02/07-19/02/07) 
