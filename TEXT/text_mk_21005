04/02/2008
АНКАРА, Турција -- Армијата вели дека десетмина курдски сепаратисти се убиени за време на судирите во источната покраина Бингол во неделата (3-ти февруари). Борците, членови на терористичката Курдистанска работничка партија (ПКК), се убиени за време на тридневната операција во услови на обилни снежни врнежи. Нема извештаи за евентуални жртви од војската.
Во другите вести од неделата, турските власти потврдија повторно појавување на случај на птичји грип кај кокошките во едно мало село во близина на северниот град Самсун, на црноморското крајбрежје. Сé уште не е потврдено дали се работи за опасниот вид Х5Н1. Воведен е карантин, а неколку десетици кокошки се заклани за да се спречи евентуалното ширење на вирусот. (Заман - 04/02/08; AФП, Ројтерс, Фокус, РБЦ, АП, НТВ, РИА Новости - 03/02/08)
