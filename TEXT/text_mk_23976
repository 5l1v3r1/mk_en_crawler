19/07/2009
СОФИЈА, Бугарија -- Централно-десничарската Сина коалиција и конзервативната Партија на редот, правото и правдата (РЗС) во петокот (17-ти јули) одбија да потпишат меморандум за поддршка на малцинствата влада формирана од Граѓаните за европски развој на Бугарија (ГЕРБ). Водачите на Сината коалиција рекоа дека партијата нема да се приклучи на предложеното политичко партнерство, бидејќи не й била понудена конкретна програма. Сепак, истата ќе ја поддржи новата влада кога ќе й биде гласана доверба во парламентот, најверојатно на 27-ми јули, рекоа претставниците на партијата. Другата десничарска партија, РЗС, објави дека нема да го потпише документот бидејќи нејзиниот партнер од ЕУ, Европската група конзервативци и реформисти (ЕЦРГ), се спротивставила на учеството на ултранационалистичката партија Атака (Напад) во договорот. Предложениот меморандум беше изготвен со цел да се потврди единството и консолидацијата на мнозинството, како и поддршката на десничарските партии за идната влада и усвојувањето на уставните амандмани. (Дарик, бТВ, Нова ТВ, БТА, Софиска новинска агенција, Медиапул, БНН, Софија ечо - 17/07/09)
