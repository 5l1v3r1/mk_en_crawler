11/02/2008
ЗАГРЕБ, Хрватска -- Околу 2.000 луѓе се собраа во саботата (9-ти февруари) во Загреб, за да побараат преименување на централниот плоштад Маршал Тито. Демонстрантите скандираа слогани нарекувајќи го поранешниот југословенски водач убиец и побараа името на плоштадот да се промени и повторно да биде Плоштад Театар, како што се нарекувал пред Втората светска војна. Во исто време, околу 200 поддржувачи на Тито одржаа контрадемонстрации.
Во својата радио изјава претседателот Стипе Месиќ ја критикуваше иницијативата за промена на името на плоштадот. „Проблемот не е Тито. Проблемот се некои кругови кои се носталгични за времињата на пронацистичкиот хрватски режим“, рече тој. (Вечерњи лист - 11/02/08; AФП, ДПА, ХРT - 09/02/08) 
