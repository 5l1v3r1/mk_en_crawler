17/07/2009
AНКАРА, Турција -- Владата ќе воведе драстична забрана за пушење во кафулињата, рестораните и баровите низ целата земја почнувајќи од недела (19-ти јули), објавија локалните медиуми. Властите планираат парично да ги казнуваат прекршителите, во обид да помогнат во искоренувањето на оваа навика во земјата, која убива илјадници луѓе секоја година. Ова е продолжение на легислативата усвоена минатата година, со која беше забрането пушењето во канцелариите и јавните места. Властите им дадоа на кафулињата и рестораните рок од 18 месеци да ги спроведат новите правила. По истекнувањето на преодниот период в недела, сопствениците ќе мора да ги отстранат пепелниците и да постават знаци со кои ќе ги информираат пушачите за забраната и казните што произлегуваат од неа. Според официјалните податоци, повеќе од 30 отсто од сите возрасни во Турција пушат. (Заман, Туркиe - 17/07/09; AФП - 16/07/09)
