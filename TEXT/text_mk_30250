22/02/2011
СОФИЈА, Бугарија -- Бугарските бизнисмени им платиле повеќе мито на администраторите минатата година отколку во 2009 година, според студијата на локална експертска група, објавена во понеделникот (21-ви февруари). Податоците до кои дојде Центарот за проучување на демократијата покажаа дека економската криза ја зголемила зависноста на бизнисмените од државните службеници; околу 16 отсто од сите бизнисмени признаваат дека платиле мито за административни услуги. Корупцијата на високо ниво, во меѓувреме, останува генерално непроменета. Нивоата на корупција кои ги вклучуваат неекономските услуги, всушност, драстично се намалиле, од 171.000 во 2009 на 85.000 во 2010 година. (БНТ, Дневник, Медиапул, Дарик - 21/02/11)
