12/04/2005
БЕЛГРАД, Србија и Црна Гора -- За време на посетата на Белград во понеделникот (11-ти април) највисокиот меѓународен претставник во Босна и Херцеговина (БиХ) Педи Ешдаун изјави дека БиХ и Србија и Црна Гора мора да му ги предадат сите обвинети за воени злосторства на Трибуналот на ОН со цел да се комплетираат барањата за соработка. По разговорите со високи српски официјални претставници Ешдаун рече дека неодамнешната соработка помеѓу Белград и Бања Лука за екстрадицијата во Хаг отвори нов пат за двете држави и ќе ги зајакне нивните кандидатури за евроатланска интеграција. 
Сепак, амбасадорот на БиХ во НАТО и во ЕУ Свен Алкалај во интервјуто за печатот во понеделникот рече дека не очекува неговата земја да добие покана за пристапување во програмата на НАТО Партнерство за мир за време на самитот на Алијасата во Вилниус следната недела. И покрај тоа што го призна неодамнешниот напредок, тој рече дека нивото на соработката е сé уште помало од она што го бара главната обвинителка на Трибуналот на ОН Карла дел Понте. (Независне новине, Дневни аваз - 12/04/05; Бета, Б92, РТРС - 11/04/05)
