29/06/2006
БРИСЕЛ, Белгија -- ЕУ во средата (28-ми јуни) одлучи да ги забрза разговорите за пристап со Хрватска отворајќи уште две нови поглавја од преговорите -- едно за конкурентноста, а другото за царината. Портпаролот на австриското претседателство со ЕУ соопшти дека само едно поглавје, она за конкурентноста, ќе биде отворено во преговорите со Турција. Тој објасни дека Европската комисија сé уште ги проверува турските закони за царината поради тоа што Анкара не ја прошири царинската унија со ЕУ и за Кипар.
Во другите вести од средата, хрватската влада усвои долгорочна стратегија за развој на вооружените сили, која предвидува формирање на целосно професионални сили до 2010 година. Според овој документ, кој го покрива периодот 2006-2015 година, мореднизацијата на армијата ќе чини околу две милијарди евра, од кои една третина ќе биде обезбедена од заеми. Парламентот мора допрва да го одобри тоа. (Вјесник, Вечерњи лист - 29/06/06; Ројтерс - 28/06/06) 
