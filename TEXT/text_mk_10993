30/06/2005
СОФИЈА, Бугарија -- Претседателот Георги Парванов во средата (29-ти јуни) од партиите што влегоа во новиот парламент побара тие да ги забрзаат преговорите за формирање на нова влада за да не биде одложено членството на земјата во ЕУ во 2007 година. Парванов планира да свика инаугуративна седница на новиот законодавен дом следната недела, и покрај тоа што партиите што добија најголем број гласови на минатонеделните избори -- Бугарската социјалистичка партија и НДС-II -- досега не успеаја да формираат коалиција. Ниту една од нив не е подготвена да се откаже од премиерското место.
Во другите вести, британскиот министер за надворешни работи, Џек Строу, во средата ја потврди поддршката на неговата земја за влезот на Бугарија и Романија во ЕУ во 2007 година. За време на прес-конференцијата пред почетокот на претседателството на Велика Британија со ЕУ в петок, тој додаде дека Лондон го поддржува планираното започнување на преговорите за членство во ЕУ со Турција во октомври. (Медиапул, Ромпрес - 30/06/05; БНТ, бТВ, АФП - 29/06/05)
