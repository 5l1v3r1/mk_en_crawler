22/07/2007
ХАГ, Холандија -- Трибуналот на ОН во петокот (20-ти јули) одлучи да ги спои случаите на воени злосторства на двајца роднини од босанските Срби. Милан и Средоје Лукиќ се обвинети во врска со убиството на 100 муслимани во Вишеград за време на конфликтот во периодот 1992-1995 година. Минатата недела апелационата комисија на ОН ја отфрли одлуката за пренесување на судењето на Милан Лукиќ во Сараево, поради тежината на кривичното дело. Во својата последна одлука, Трибуналот рече дека двата случаи се фактички тесно поврзани и вклучуваат голем број исти сведоци и жртви.
Во другите вести од петокот, Хашкиот трибунал одби да му даде условно ослободување на поранешниот косовски премиер Рамуш Харадинај, поранешен командант на бунтовниците на Ослободителната војска на Косово. Тој побара ослободување за време на летниот прекин со работата на судот, за да го посети своето семејство, но обвинителите рекоа дека има опасност од заплашување на сведоци. Харадинај е обвинети за злосторства против Србите и етничките Албанци осомничени дека им помагале. (AП, Ројтерс, Б92 - 21/07/07; AП, Фена, Бета, РТС, БТА, БИРН, МИА - 20/07/07)
