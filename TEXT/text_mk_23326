27/05/2009
САРАЕВО, Босна и Херцеговина (БиХ) -- Експертите за судска медицина пронајдоа нова масовна гробница во источниот град Власеница, објавија локалните медиуми во вторникот (26-ти мај). Се верува дека гробницата ги содржи остатоците на босанските цивили убиени во масакрот во Сребреница во 1995 година. Досега се ископани 12 тела, а експертите веруваат дека ќе најдат уште. Околу 8.000 босански мажи и момчиња се убиени во масакрот. (БХРТ, Онаса, ББС, АП - 26/05/09)
