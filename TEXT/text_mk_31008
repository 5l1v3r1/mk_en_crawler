07/12/2010
ЊУЈОРК, САД -- Српската влада мора да ја зголеми ефикасноста на своето трагање по бегалецот Ратко Младиќ, напиша обвинителот на Трибуналот на ОН за воени злосторства, Серж Брамерц, во извештај кој го претстави пред Советот за безбедност на ОН во понеделникот (6-ти декември). Брамерц истакна дека и покрај изразената политичка посветеност, постигнат е мал напредок во лоцирањето и фаќањето на Младиќ и другиот воен бегалец, Горан Хаџиќ. Главниот обвинител додаде дека иако соработката со Босна и Херцеговина и Хрватска е задоволителна, Србија досега не успеа да ја исполни својата обврска кон Трибуналот. Покрај тоа, Брамерц ја повика меѓународната заедница да изврши поголем притисок врз српските власти, во однос на пристапувањето на земјата во ЕУ, со цел забрзување на нејзината соработка со судот. (Taнјуг, Бета, Б92, РТС, ДПА, АФП - 06/12/10)
