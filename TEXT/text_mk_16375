13/09/2006
БУКУРЕШТ, Романија -- Претседателот Трајан Башеску во вторникот (12-ти септември) потпиша декрет со кој се разрешува од должноста министерот за одбрана, Теодор Атанасиу, од неговото место, поради кривичната постапка отпочната против него минатата недела. Истрагата која треба да утврди дали Атанасиу открил доверливи информации за локацијата на романските војници во странство, бара сведочење од подредените во Министерството за одбрана, што може да доведе до конфликт на интереси, рече Башеску.
Тој во вторникот, исто така, издаде декрет со кој се наложува пензионирање на началникот на Генералштабот на армијата, генерал Еуген Бадала. Антикорупциските обвинители го испитуваат во врска со договорот за воена набавка од 2000 година.
Од другите настани, Башеску во вторникот достави извештај до парламентот, во кој се предлага реструктуирање на учеството во мировните мисии на Балканот, Авганистан и Ирак до крајот на оваа година. Документот покажува дека Башеску сака да го намали присуството во Ирак, истовремено зголемувајќи го тоа во Авганистан. (Гандул, Адеварул - 13/09/06; Ромпрес, Медифакс - 12/09/06)
