23/10/2007
НИКОЗИЈА, Кипар -- Спорот помеѓу Дамаск и Никозија во врска со новата поморска линија помеѓу Сирија и Северен Кипар може да биде разрешен наскоро, објавија во понеделникот (22-ри октомври) кипарските и грчките медиуми. Почесниот претседател на Движењето на социјалемократите на кипарските Грци, Васос Лисаридес, во саботата го посети Дамаск, на барање на кипарскиот претседател Тасос Пападопулос. Лисаридес вели дека сирискиот претседател Башар ал Асад го уверил оти наскоро ќе биде најдено взаемно прифатливо решение.
Спорот започна пред еден месец, кога турскиот Северен Кипар воспостави поморска линија кон Сирија, најпрво само за крстосување, а потоа и како редовна линија. Ова стана прва поморска врска помеѓу Северен Кипар и друга земја освен Турција. (Сајпрус мејл, Нафтемпорики, Фокус, КНА - 22/10/07)
