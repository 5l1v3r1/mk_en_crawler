01/07/2004
ХАН ПИЈЕСАК, Босна и Херцеговина (БиХ) -- Војниците на НАТО спроведоа потрага во четвртокот (1-ви јули) во Република Српска, еден ден откако високиот претставник Педи Ешдаун отпушти 60 функционери поради тоа што не успеале да го уапсат Радован КараYиќ, осомничен за воени злосторства, кој се наоfа во бегство. Операцијата во четвртокот беше спроведена во близина на источниот град Хан Пијесак, главната воена база на поранешниот водач на босанските Срби за време на војната, Ратко Младиќ. Трибуналот во Хаг ги обвини Младиќ и КараYиќ за геноцид спроведен за време на конфликтот 1992-1995 година. Портпаролот на СФОР одби да каже дали силите, со поддршка на локалната полиција, спроведоа потрага по осомничените за воени злосторства.
Во понеделникот патролите на СФОР започнаа да ги зајакнуваат активностите на сите гранични премини со Србија и Црна Гора, проверувајќи ги возилата и патниците, како и оние што го користат стариот мост за пешаци. (Ројтерс - 01/07/04; Јутарoе новине, Дневни лист, Независне новине, Вечерoе новости, Блиц, Слободна Далмација - 30/06/04)
