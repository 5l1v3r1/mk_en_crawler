02/04/2009
ПРИШТИНА, Косово -- Опозициските партии побараа од претседател Фатмир Сејдиу во средата (1-ви април) да закаже локални избори во октомври. Водачот на Алијансата за иднината на Косово, Рамуш Харадинај, и водачот на Реформистичката партија, Теута Сахација, велат дека изборите треба да се одржат пред да почне студеното време. „Би било добро да не ги одржиме изборите премногу доцна. Подобро е тие да се одржат што е можно поскоро“, рече Харадинај по состанокот со шефот на мисијата на ОБСЕ, Вернер Алмофер. Есен 2009 година се споменува како можен изборен период. Опозициските партии, исто така, сакаат ОБСЕ да помогне во организирањето и следењето на гласањето, и покрај неговиот неутрален статус за Косово, објавија медиумите во четвртокот. (Зери, Коха Диторе, Лајм, Косова Сот - 02/04/09)
