11/10/2009
AТИНА, Грција -- Енергетската безбедност во Европа е една од главните приоритети на ОБСЕ, рече во петокот (9-ти октомври) Јоао Соареш, претседател на парламентарното собрание на ОБСЕ, на отворањето на тридневниот состанок на организацијата во Атина. Во своето обраќање пред учесниците, претседателот на грчкиот парламент Димитрис Суфас, рече дека неговата земја е вклучена во многу меѓународни енергетски проекти, вклучително и проектот Бургас-Александрополис и проектот Јужен тек. Тој, исто така, ги посочи енергетските договори меѓу Атина и другите земји, како што се Турција и Албанија. (AНА-МПА, БТA - 09/10/09)
