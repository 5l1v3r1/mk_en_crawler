20/01/2006
КАНБЕРА, Австралија -- Властите го уапсија поранешниот српски паравоен командант Драган Васиљковиќ, кој е обвинет за мачење и убивање на хрватски војници и цивили во бунтовничките територии под окупација на Србите за време на конфликтот во периодот 1991-1995 година. Апсењето го објави австралискиот државен обвинител, Филип Рудок, во петокот (20-ти јанури). Педесетиедногодишниот Васиљковиќ беше уапсен во Сиднеј врз основа на хрватската потерница. Тој имал двојно државјанство и работел како инструктор по голф во Перт. Хрватска ќе има рок од 60 дена за да поднесе официјално барање за негова екстрадиција. Судијата му одреди континуиран притвор во очекување на рочиштата за негова екстрадиција. (Ројтерс, АП, ББС - 20/01/06)
