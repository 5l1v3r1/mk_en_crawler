26/02/2010
БРИСЕЛ, Белгија -- Комесарот на ЕУ за економски и монетарни прашања, Оли Рен, во четвртокот (25-ти февруари) рече дека планира да ја посети Грција в понеделник, на разговори околу напорите за намалување на огромниот буџетски дефицит на државата и ставање под контрола на нејзините големи долгови. Пред да замине за Атина, Рен ќе биде информиран од финансиските експерти на ЕУ кои ја завршија сопствената посета во четвртокот, со цел анализирање на реформите предложени од владата. (AП, АФП, АНА-МПА - 25/02/10)
