25/09/2005
БУКУРЕШТ, Романија -- Едно лице почина по големите поплави што ја погодија Романија, со што бројот на жрвите во последните неколку дена се зголеми на седум. Според локалните власти најмалку едно лице загина во петокот (23-ти септември) во јужното село Барбулешти, а стотици беа евакуирани од областа. 
Последните поплави се случуваат во време кога романскиот владин комитет за национални вонредни состојби одлучи да одвои дополнителна помош за областите кои беа најпогодени од оваа катастрофа. Владата, исто така, ја одобри и одлуката за доделување по 9.000 евра за помош на семејствата на жртвите од поплавите. 
Вп соседна Бугарија вонредната состојба сé уште трае во неколку општини, по поројните дождови кои траеја скоро една недела. Според последните извештаи ситуацијата во северниот бугарски крајбрежен град Шабла, погоден во четвртокот од четириметарски бран, постепено се нормализира. Повторно има струја и вода, и локалните власти започнаа со проверката на настанатата штета. (бТВ - 24/09/05; веб-страница на романската влада, Ромпрес - 23/09/05) 
