30/11/2005
ЗАГРЕБ, Хрватска -- Членките на Централноевропскиот договор за слободна трговија (ЦЕФТА) ги олеснија критериумите за членство со цел слободната трговска област да се прошири и во другите земји од Југоисточна Европа, рече хрватскиот премиер Иво Санадер во вторникот (29-ти ноември) по завршувањето на конференцијата на ЦЕФТА во Загреб. Санадер објасни дека со новите правила земјите што сакаат да се приклучат во ЦЕФТА мора да склучат договори за слободна трговија со членките на ЦЕФТА, мора да имаат институционализирани односи со ЕУ и мора да имаат полноправно членство во Светската трговска организација или да се посветат на почитувањето на сите регулативи на СТО. Досега од аспирантите за ЦЕФТА се бараше да бидат членки на СТО и да имаат договори за стабилизација и асоцијација со ЕУ. (ХИНА, Медиапул, МИА, Макфакс - 29/11/05)
