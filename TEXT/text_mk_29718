26/05/2011
АНКАРА, Турција -- Административниот суд во средата (25-ти мај) поништи дел од рестрикциите за продажба на алкохол наметнати претходно оваа година. Судот пресуди дека забраната за продажба на алкохол на концерти и други настани претставува кршење на слободата за купување алкохолни пијалаци, што го потврдува правото на луѓето над 18 години да купат и консумираат алкохол. Пресудата беше одговор на парницата што ја покрена Анкарската адвокатска комора. Судот, исто така, ја поништи забраната за продажба на алкохол во садови од помалку од 20 центилитри, која беше воведена во обид за ограничување на пристапот до одделно послужени алкохолни пијалаци. Ограничувањата беа воведени во јануари, и покрај протестите на секуларистите. Премиерот Реџеп Тајип Ердоган вели дека рестрикциите имаа за цел да се заштитат младите. (Заман, Ватан - 26/05/11; Хуријет - 25/05/11)
