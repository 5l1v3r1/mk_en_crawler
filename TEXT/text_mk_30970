08/02/2011
ПРИШТИНА, Косово -- Агенцијата за приватизација на Косово (ПАК) ги повика Србија и Црна Гора во понеделникот (7-ми февруари) да не се обидуваат да ги продадат косовските претпријатија поседувани од страна на вработените и нивниот имот. Според агенцијата, јавните наддавања се одржуваат заради продавање на имотот во и надвор од територијата на Косово. ПАК тврди дека обидите за приватизација на косовските претпријатија и нивниот имот од страна на институциите на соседните земји не се поддржани од Косово или меѓународното право. (Коха Диторе, Телеграфи, Индексонлајн, РТК, Експресс - 08/02/11)
