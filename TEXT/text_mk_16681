08/10/2006
ИСТАНБУЛ, Турција -- Германскиот канцелар Ангела Меркел ја изрази својата поддршка за дијалогот помеѓу политичарите и сите вери, за време на состанокот во петокот (6-ти октомври) со муслиманските, православните христијански и еврејските водачи во Истанбул. Разговорите беа остварени на крајот од нејзината дводневна официјална посета на Турција. Истиот ден, таа и нејзиниот турски колега, Реџеп Тајип Ердоган, учествуваа на германско-турскиот бизнис форум. Во обраќањето на форумот Меркел рече дека ЕУ ќе го одржи своето ветување и дека ни нема да бидат поставени нови услови во кандидатурата на Турција за влез во ЕУ. Сепак, таа додаде дека Турција мора да ги исполни своите обврски од проширениот договор за царинска унија од 2005 година со ЕУ, кој го опфаќа и Кипар. 
Во саботата, по нејзиното враќање во Берлин, Меркел рече дека и покрај тоа што се во тек разговори со Турција и Хрватска, блокот не може да прифати ниту една друга членка освен Бугариај и Романија „во блиска иднина“. Германија треба да го преземе ротирачкото претседателство со ЕУ на 1-ви јануари. (AФП - 08/10/05; Заман, Чихан, АНА-МПА, УПИ, Ксинхуа - 07/10/06)
