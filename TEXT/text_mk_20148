17/12/2007
НИКОЗИЈА, Кипар -- Советот за безбедност на ОН во петокот (14-ти декември) одлучи да ја продолжи мисијата на Силите за безбедност на ОН во Кипар (УНФИКИП) за уште шест месеци, до 15-ти јуни 2008 година. Во едногласно усвоената резолуција членовите на Советот за безбедност рекоа дека состојбата на статус кво на поделениот остров е неприфатлива. Тие повикаа на крај на одложувањата за спроведување на мерките за регулирање на ситуацијата, засновани на бизонална федерација на две заедници и политичка еднаквост.
Во моментов УНФИКИП има 869 војници, 92 цивилни полицајци и 39 меѓународни цивилни администратори во Кипар. Тие се задолжени за одржување на тамон-зоната помеѓу кипарската национална гарда и турските сили. (РБК, веб-страница на ОН, АП, Сајпрус мејл - 15/12/07; Ксинхуа, ДПА, КНA - 14/12/07)
