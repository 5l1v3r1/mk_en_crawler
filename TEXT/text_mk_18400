10/04/2007
БЕЛГРАД, Србија -- Демократската партија (ДС) очекува продолжување на конститутивната седница на српскиот законодавен дом и изборот на новиот претседател на парламентот, кој ќе закаже итен состанок за финансирањето на државниот буџет и косовското прашање што е можно побргу. Претставникот на ДС, Милан Марковиќ, во понеделникот (9-ти април) истакна дека конститутивната седница е прекината на 14-ти февруари. Демократскиот блок, во меѓувреме, се бори да постигне согласност за коалициска влада уште од изборите во јануари.
Во другите вести, „Њујорк тајмс“ вели дека одлуката на Трибуналот на ОН за воени злосторства да й се дозволи на Србија да ги цензурира дискриминаторските документи, може да влијае на неодамнешната одлука на Меѓународниот суд на правдата (МСП) со која Србија беше ослободена од директна одговорност за геноцидот во Сребреница во 1995 година. Според весникот, на Србија й е дозволено да запечати одредени делови од својата воена архива заради националната безбедност. Изворите што ги цитира весникот велат дека одлуката на Трибуналот го принудиле МСП да ја заснова својата одлука на доказите што ги собрал во текот на другите случаи на воени злосторства. (Данас, Блиц - 10/04/07; Taнјуг, Бета - 09/04/07; Њујорк тајмс, УПИ - 08/04/07)
