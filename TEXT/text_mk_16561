10/07/2006
ТИРАНА, Албанија -- Осуммина осомничени за трговија со дрога се уапсени во Албанија по заедничката операција спроведена со Италија и Турција, објавија властите во Тирана во петокот (7-ми јули). Осуммината, наводно, управувале со канал на трговија со хероин од Турција за Италија преку Албанија. Агент од полицискиот оддел за борба против трговијата со дрога во Тирана, наводно, исто така, бил вмешан и се соочува со обвинение за откривање на државни тајни. 
Во другите вести, македонските власти во неделата го екстрадираа Лулзим Бериша во Албанија, врз основа на меѓународната потерница за него. Во април тој беше уапсен во Тетово со лажен пасош. Бериша се бараше за убиство на шест лица и за други кривични дела во Албанија. (Aлбански вести - 10/07/06; Газета сот - 08/07/06)
