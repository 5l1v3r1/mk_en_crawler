26/05/2010
ЗАГРЕБ, Хрватска -- Европската комисија (ЕК) поднесе предлог заедничка преговарачка позиција до Советот на ЕУ, во која се посочува подготвеноста да отпочне со пристапните разговори во врска со судското поглавје, објавија локалните медиуми во вторникот (25-ти мај). Хрватска ја поднесе својата преговарачка позиција во февруари и сега се очекува да отпочне пристапни разговори за ова поглавје пред крајот на јули. Главниот обвинител на Трибуналот на ОН за воени злосторства, Серж Брамерц, моментно е во посета на Хрватска и ќе претстави извештај за нивото на соработка на земјата со Трибуналот во јуни. Истиот мора да биде поволен за Холандија и Велика Британија да се согласат да го отворат поглавјето. Хрватските власти велат дека ги обезбедиле сите потребни документи што ги бараше Трибуналот. (ХРТ, ХИНА, Пословни - 25/05/10)
