21/02/2008
ПРИШТИНА, Косово -- Командантот на КФОР, Ксавиер де Бу Марнак, во средата (20-ти февруари) ги обвини водачите на косовските Срби за вмешаност во неодамнешните палења на двата гранични контролни пункта помеѓу Косово и Србија. „Некои локални водачи во северно Косово вчера презедоа голема одговорност“, изјави Марнак за новинарите.
Граничните премини Јариње и Бања беа затворени во средата, откако најмалку 1.000 Срби од Косово и Србија ги уништија и ги запалија, како одмазда на едностраното прогласување независност од страна на Приштина. Водачот на косовските Срби, Милан Ивановиќ, ги отфрли обвинувањата на Марнак како „смешни“. (Вечер - 21/02/08; AФП, ББС, Бета, Танјуг, Б92, Студио Б, РТС - 20/02/08)
