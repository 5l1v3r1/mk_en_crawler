19/03/2009
БЕЛГРАД, Србија -- Вицепремиерот Божидар Ѓелиќ во средата (18-ти март) инсистираше дека Србија ќе добие позитивна оценка од Министерскиот совет на ЕУ и ќе им се приклучи на државите од т.н. бела Шенген листа пред крајот на годинава. Истакнувајќи дека техничкиот дел од разговорите за визно олеснување е завршен, тој рече дека Европската комисија ќе го претстави својот извештај пред Советот на ЕУ во април. Во извештајот ќе биде потврден значителниот напредок на Србија во сите области, рече Ѓелиќ, цитирајќи неименувани извори. Претходно оваа недела министрите за надворешни работи на ЕУ кои се состанаа во Брисел заклучија дека државите од Западен Балкан не постигнаа доволно напредок за да ја оправдаат визната либерализација. (РТС, Политика, Глас Србије, Бета - 18/03/09)
