19/05/2011
AНКАРА, Турција -- Веб-страницата која предизвика скандал по објавувањето на компромитирачки видео-снимки на опозициски политичари во средата (18-ти мај) се закани дека ќе објави уште такви снимки. Видеата објавени од групата „Различни националисти“ доведоа до четири оставки во Партијата за националистичка акција (МХП). Во средата групата објави дека има уште шест нови снимки. Водачот на МХП Девлет Бахчели инсистираше на тоа дека неговата партија „нема да потклекне пред заканите и уцените“, уште еднаш обвинувајќи ја Партијата на правдата и развојот за водење на валкана кампања помалку од еден месец пред општите избори на 12-ти јуни. Премиерот Реџеп Тајип Ердоган во средата потврди дека неговата партија нема никаква врска со скандалот. (Милијет - 19/05/11; Заман, Хуријет, Аксам - 18/05/11)
