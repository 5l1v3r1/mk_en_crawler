08/09/2004
ХАГ, Холандија -- Главната обвинителка на Трибуналот на ОН за воени злосторства, Карла дел Понте, и понатаму е скептична во врска со подготвеноста на Белград за соработка, како што изјави министерот за човекови права на Србија и Црна Гора, Расим Љајиќ, кој го посети Хашкиот трибунал во вторникот (7-ми септември). Љајиќ, кој е, исто така, и претседател на советот на државната заедница за соработка со Трибуналот на ОН, ги опиша разговорите со Понте како „мошне тешки“ и „непријатни“, особено во врска со поранешните команданти на босанските Срби, Ратко Младиќ и Горан Хаџиќ, како и четворицата српски генерали кои ги бара Хашкиот трибунал. 
Црногорскиот премиер Мило Ѓукановиќ, во меѓувреме, во вторникот предупреди дека претставниците на Подгорица би можеле да бидат повлечени од советот за соработка. Тој рече дека Црна Гора нема да биде жртва на несоработката на Србија. (Танјуг, Б92, Бета - 07/09/04) 
