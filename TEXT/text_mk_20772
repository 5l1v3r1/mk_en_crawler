07/11/2007
БРИСЕЛ, Белгија -- Европската комисија во средата (7-ми ноември) го потпиша Договорот за стабилизација и асоцијација со Србија -- завршувајќи го првиот чекор кон полноправното членство во ЕУ. Комесарот за проширување на ЕУ, Оли Рен, отпатува на церемонијата во Белград. Тој рече дека официјалното потпишување ќе се случи следната година, ако Србија покаже целосна соработка со Трибуналот на ОН за воени злосторства. „Ова претставува вистинска пресвртница за Србија. Сега Србија мора да ја помине последната милја и да постигне целосна соработка“, рече тој во врска со условот Белград да го предаде воениот командант на босанските Срби, Ратко Младиќ, и неколкуте други бегалци обвинети за воени злосторства.
Невладината организација „Хјуман рајтс воч“ ја критикуваше одлуката на ЕУ, велејќи дека Унијата „ја наградува Србија иако таа го штити генералот обвинет за геноцид“. (Блиц, Данас - 07/11/07; Ројтерс, АП, АФП, ББС, ДПА, УПИ, Танјуг, Бета, РТС, Б92, соопштение за печатот на ХРВ - 06/11/07)
