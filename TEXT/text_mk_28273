19/04/2010
ПРИШТИНА, Косово -- Шефот на УНМИК, Ламберто Заниер, вели дека односите меѓу мисијата на ОН и Приштина се подобрени, иако остануваат разликите околу некои прашања, вклучително и „стратегијата на север“, се цитира Заниер во неделата (18-ти април) во интервју за белградскиот дневен весник Политика. Владиниот портпарол Мемли Красничи, сепак не се согласува за статусот на врските, велејќи: „Односите меѓу косовските институции и УНМИК ниту се подобрени, ниту се влошени“.
Заниер вели дека УНМИК го поддржува спроведувањето на стратегијата во северниот дел, со претежно српско население, преку дијалог и со учество на сите засегнати страни, додавајќи дека владеењето на правото е клучно за остварување напредок. Тој верува дека условите за дијалог ќе бидат поповолни откако Меѓународниот суд на правдата ќе го даде своето мислење за законитоста на еднострано прогласената независност на Косово. (Коха Диторе, Зери, Косова Сот - 19/04/10; Политика - 18/04/10)
