27/10/2006
ЗАГРЕБ, Хрватска -- Претседателот на Воениот комитет на НАТО, генерал Рејмонд Хенолт, во четвртокот (26-ти октомври) рече дека со оглед на напредокот постигнат во поглед на воените реформи, кандидатурата на Хрватска за членство во НАТО, најверојатно, ќе добие силен поттик на самитот на Алијансата во Рига во ноември. За време на неговата посета на Загреб, Хенолт, исто така, ја пофали стабилизаторската улога на Хрватска во регионот, и нејзиното учество во меѓународните мировни мисии.
Во другите вести од четвртокот, Стипе Месиќ се состана со својот колега од Малта во посета на земјата, Едвард Фенеч-Адами, кој ја истакна целосната поддршка на Малта за кандидатурата на Хрватска за членство во ЕУ. Двајцата водачи разговараа и за зајакнувањето на билатералните економски врски. (Вечерњи лист, Вјесник - 27/10/06; ХРТ, ХИНА - 26/10/06)
