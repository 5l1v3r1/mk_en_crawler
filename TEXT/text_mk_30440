11/04/2011
СТОКХОЛМ, Шведска -- Скоро сите балкански земји ги намалија своите воени трошоци минатата година, според годишниот извештај за 2010 година за светските воени трошоци, објавен од страна на Меѓународниот институт за истражување на мирот (СИПРИ) во Стокхолм, во понеделникот (11-ти април). Бугарија води на листата на скратувачи на трошоците со 28 отсто пад од 2009 година. Други земји со значително намалување се Албанија и Грција, каде што воените трошоци беа скратени за повеќе од 10 отсто. Мали кратења беа објавени и во Кипар и Црна Гора. Во Турција, пак, воените трошоци се зголемија во локалната валута (турска лира) и во процентот на БДП, но беа намалени кога ќе се пресметаат во американски долари. (Веб-страница на СИПРИ - 11/04/11)
