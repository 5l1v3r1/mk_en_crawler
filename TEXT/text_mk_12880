03/06/2005
АНКАРА, Турција -- Премиерот Реџеп Тајип Ердоган во четвртокот (2-ри јуни) објави реконструкција на владата, по оставките на тројца министри. Тој за новинарите изјави дека министерот за земјоделство, Сами Гуцлу, министерот за цивилни и станбени прашања, Зеки Ергезен, и министерот за прашањата на жените, Гулдал Аксит, поднеле оставка. Во извештаите на медиумите се вели дека тројцата ќе беа сменети поради лошите резултати. 
Во другите вести, водачот на кипарските Турци, Мехмет Али Талат, во четвртокот пристигна во Анкара со премиерот Ферди Сабит Сојер и министерот за надворешни работи, Сердар Денкташ. Тројцата ќе се состанат со Ердоган и со турскиот министер за надворешни работи, Абдула Ѓул. (AФП, TurkishPress.com - 02/06/05)
