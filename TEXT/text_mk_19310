28/09/2007
САРАЕВО, Босна и Херцеговина (БиХ) -- Мировните сили предводени од ЕУ во БиХ (ЕУФОР) во четвртокот (27-ми септември) й ја предадоа целосната одговорност за расчиствувањето на мините на Армијата на БиХ. Во изјавата ЕУФОР рече дека овој потег ја нагласува сé поголемата доверба во институциите на БиХ, додавајќи дека ќе ја снабди армијата целосна опрема, возила и кучиња за откривање мини што й се потребни. Околу 4 отсто од територијата на БиХ и понатаму останува посеана со нагазни мини кои датираат од конфликтот во периодот 1992-1995 година. 
Исто така во четвртокот, претставниците на судскиот сектор и меѓународната заедница се состанаа во Сараево, на тркалезна маса посветена на судските реформи. На состанокот, со кој претседаваше високиот претставник Мирослав Лајчак, беа утврдени краткорочните приоритети за финализирање на сеопфатната стратегија на секторот и подготвување на државната стратегија за решавање на случаите на воени злосторства. (Фена, РТРС, НТВ Хајат, АФП, веб-страница на ОХР - 27/09/07)
