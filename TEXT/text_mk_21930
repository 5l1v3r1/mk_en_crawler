21/09/2008
AНКАРА, Турција -- Премиерот Реџеп Тајип Ердоган ги повика поддржувачите на својата владејачка Партија на правдата и развојот (АКП) да ги бојкотираат медиумите што ја критикуваа владата. Повикот од петокот (19-ти септември) уследи по неодамнешниот конфликт помеѓу Ердоган и најголемата медиумска група во Турција, Доган, во врска со наводната вмешаност на Ердоган во корупција. Владата ги отфрли сите обвинувања. Медиумскиот конзорциум Доган контролира скоро половина од печатените и електронските медиуми во Турција.
Во меѓувреме, министерот за внатрешни работи, Бесир Аталај, во петокот објави дека наредил истрага за активностите на турската добротворна организација „Дениз Фенери“, откако германскиот суд осуди тројца нејзини членови за измама. Поранешниот шеф на организацијата Мехмет Гурхан (45) ќе одлежи скоро шест години во затвор. Двајца други членови, Мехмет Таскан и Фирдевси Ермис, беа осудени за измама и соучество и добија покуси казни. Според судот во Франкфурт, помеѓу 2002 и 2007 година, триото проневери повеќе од 14 милиони евра од добротворната организација. 
Сите тројца се верува дека имаат тесни врски со владејачката АКП. Сепак, судот не пронајде доказ дека АКП имала корист од проневерите. (Хуријет - 20/09/08; Ројтерс, новинска агенција Анадолу, УПИ, Хуријет, Сабах - 19/09/08)
