03/03/2010
ПРИШТИНА, Косовo -- Претседателот Фатмир Сејдиу и премиерот Хашим Тачи нема да седат зад ознаката „УНМИК/Косово“ на регионалната конференција на ЕУ и Западен Балкан, подоцна овој месец во Словенија. Нивните канцеларии во вторникот (2-ри март) потврдија дека двајцата официјални претставници ќе одат во Словенија само ако бидат поканети како еднакви на нивните колеги од другите држави. Цитирајќи извори од Брисел, српските медиуми објавија дека Косово нема да биде претставено како држава на конференцијата, туку како регион кој и понатаму е под администрацијата на УНМИК. (Коха Диторе, Епока е Ре, Зери - 03/03/10; РТК, Кохавижн - 02/03/10)
