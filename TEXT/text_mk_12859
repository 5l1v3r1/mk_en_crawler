03/04/2005
ТИРАНА, Албанија -- Претседателот Алфред Мојсиу и косовскиот премиер Бајрам Косуми во саботата (2-ри април) се согласија дека решавањето на косовското прашање на конечниот статус ќе донесе мир и стабилност на Балканот. За време на разговорите во Тирана Косуми предвиде дека преговорите околу статусот ќе започнат оваа година и ќе бидат финализирани до средината на 2006 година. Мојсиу рече дека иднината на Косово треба да биде одредена од страна на нејзините жители, во соработка со меѓународната заедница. Тој, исто така, ја истакна важноста на дијалогот помеѓу Приштина и Белград. (веб-страница на албанскиот претседател, Танјуг, Телма ТВ - 02/04/05)
