10/06/2007
САНКТ ПЕТЕРСБУРГ, Руска федерација -- Руската позиција во однос на Косово е добро позната и не е променета, му рече рускиот водач Владимир Путин на српскиот премиер Воислав Коштуница во Санкт Петерсбург во саботата (9-ти јуни). Двајцата се состанаа на маргините од меѓународниот економски форум, што се одржа изминатиот викенд. Путин рече дека неговите ставови во врска со Косово се разликуваат во однос на оние на неговите западни колеги, и дека самитот на Г8 во Германија претходно оваа недела овозможи разјаснување на пристапот на Москва. Москва се противи на усвојувањето на кој било план што е неприфатлив за Белград. 
Коштуница, во меѓувреме, му рече на Путин дека Србија не може да го прифати планот предложен од страна на поранешниот специјален претставник на ОН, Марти Ахтисари, под никакви услови. Планот, рече Коштуница, би можел да отсече 15 отсто од она што Србија го смета за своја легитимна територија. (Taнјуг, РТС, Бета, Б92 - 09/06/07)
