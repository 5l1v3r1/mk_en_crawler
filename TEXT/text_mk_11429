26/01/2005
АНКАРА, Турција -- Две лица загинаа, а најмалку 22 се повредени при серијата земјотреси во југоисточна Турција во вторникот (25-ти јануари). Најсилниот земјотрес -- со јачина од 5,5 степени според Рихтеровата скала -- се случи нешто пред 7 часот изутрината. Двете жртви се резултат на уривањето на куќа во селото Кајмакли. Поголем дел од повредите луѓето ги здобиле при скоковите од прозорците и балконите. Оштетени се повеќе од 80 згради. (НТВ - 26/01/05; AФП - 25/01/05) 
