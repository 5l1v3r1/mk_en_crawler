04/08/2006
КОМОТИНИ, Грција -- Властите објавија дека граничната полиција уапси 38 индиски имигранти и двајца мажи осомничени дека ги шверцувале во земјата во близина на турската граница во четвртокот (3-ти август). Имигрантите, сите млади мажи, биле скриени во камион со албански регистарски таблички. Возачите, еден Албанец и еден Грк, наводно добиле скоро 90.000 евра за да ги пренесат имигрантите до Атина. Тие беа уапсени на 10 километри од границата во близина на Сапес, на североисток, за време на рутинска проверка. Грција е популарна влезна точка за илјадници имигранти од Азија, кои се обидуваат да стигнат во Западна Европа, главно преку Турција. (AФП - 03/08/06)
