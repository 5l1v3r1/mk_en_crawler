12/08/2005
МИТРОВИЦА, Косово, Србија и Црна Гора -- Генералниот секретар на ОБСЕ, амбасадорот Марк Перин де Бришамбо, во четвртокот (11-ти август) изјави дека ОБСЕ мора да воспостави и да ги одржува контактите со сите заедници со цел да придонесе во процесите што се очекува да се случат на Косово во текот на следните неколку месеци. Де Бришамбо, кој се наоѓа во посета на Приштина, се состана со претставниците на косовските Срби и изврши обиколка на областите каде што претежно живеат Срби со цел да се запознае со моменталната ситуација. Тој рече дека принципите на ОН мора да се почитуваат и дека разговорите помеѓу Белград и Приштина мора да се поддржуваат. Де Бришамбо в петок ќе се остане со претставници на косовските Албанци и со претставниците на меѓународната заедница во Косово. (Taнјуг, РТС - 11/08/05)
