29/01/2009
СОФИЈА, Бугарија -- Демократите за посилна Бугарија (ДСБ), една од двете најголеми десничарски партии, изгубија уште тројца членови на парламентот во средата (28-ми јануари), поради несогласувањата околу партиската коалициска стратегија. Судири во партијата има веќе долго време, претежно поради спротивставувањето на партискиот водач, Иван Костов. Како резултат на тоа ДСБ ќе има само 13 места во парламентот, од 17 освоени на изборите во 2005 година. Првото преминување во друга партија се случи на крајот од 2006 година, поради несогласувања со партиското раководство. Тројцата нови пратеници на ДСБ кои ги напуштија партиските редови, во средата објавија дека ќе продолжат да работат во парламентот, но повеќе нема да й припаѓаат на партијата. (24 Часа - 29/01/09; Дарик, бТВ - 28/01/09) 
