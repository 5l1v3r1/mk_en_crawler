09/01/2005
БАЊА ЛУКА, Босна и Херцеговина (БиХ) -- Претседателот на Република Српска (РС) Драган Чавиќ во саботата (8-ми јануари) го избра Перо Букејловиќ од Српската демократска партија (СДС) за следен премиер. 58-годишниот Букејловиќ, кој по професија е машински инженер, беше министер за индустрија и транспорт во периодот од 2001 до 2003 година. Тој за новинарите изјави дека неговиот главен фокус ќе биде социјалната политика, приватизацијата и соработката со Трибуналот на ОН за воени злосторства. Тој, исто така, вети дека ќе работи за политичката страбилност на РС. Мандаторот сега има рок од 40 дена за да ја состави новата влада и да ја претстави пред Парламентот, кој потоа треба да ја одобри. Букејловиќ доаѓа на местото на Драган Микеревиќ, чиј кабинет поднесе оставка минатиот месец поради санкциите од страна на високиот претставник на меѓународната заедница Педи Ешдаун. (Ројтерс, АФП, РТРС, ПБС БиХ, Дневни аваз - 08/01/05)
