28/02/2011
ТИРАНА, Албанија -- Кризата во Либија го погоди цивилниот транспорт меѓу Албанија и Италија, објавија локалните медиуми во неделата (27-ми февруари). Италијанските власти сега засега ги одложија бродските линии за и од Албанија, со цел да ги користат бродовите за евакуација на своите државјани од Либија. 
Во меѓувреме, косовското Министерство за надворешни работи во неделата објави дека група од 13 државјани од Албанија и Косово се евакуирани од оваа нестабилна африканска земја. Групата го напушти Триполи еден ден порано и се упати во воена база во Турција. Албанското Министерство за надворешни работи ги повика сите свои граѓани сè уште заробени во Триполи да се пријават во Турската амбасада. (Балкан веб, Топ ченал, Шекули, Њус 24 - 27/02/11)
