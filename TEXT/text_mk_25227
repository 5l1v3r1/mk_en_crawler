30/03/2010
БЕЛГРАД, Србија -- Пратениците во вторник (30-ти март) ќе започнат расправа за предлог-резолуцијата во која се осудуваат злосторствата извршени во Сребреница во јули 1995 година. Документот беше поднесен од страна на 114 пратеници од владејачката коалиција. Покрај осудувањето на злосторствата во Сребреница од 1995 година врз Бошњаците -- како што беше потврдено од Меѓународниот суд на правдата -- во истата се вели дека Белград очекува и другите поранешни југословенски републики да ги осудат злосторствата извршени врз Србите. Во предлог-резолуцијата не се споменува зборот „геноцид“ поради противењето на некои членови на коалицијата и опозициски партии. (Tанјуг, РТС, Б92 - 29/03/10)
