19/01/2009
БРИСЕЛ, Белгија -- Турскиот премиер Реџеп Тајип Ердоган во понеделник (19-ти јануари) се наоѓа во Брисел, во обид за обнова на напорите за пристап на земјата во ЕУ. Тој ќе одржи разговори со претседателот на Европската комисија, Жозе Мануел Баросо, шефот за надворешна политика на ЕУ, Хавиер Солана, претседателот на Европскиот парламент (ЕП), Ханс-Герт Потеринг, и водачите на политичките групи во ЕП. Посетата се смета за историска, бидејќи е прва од ваков вид на премиерско ниво од 1996 година, и прва посета на Ердоган на Брисел од самитот на ЕУ во декември 2004 година, на кој Турција присуствуваше како земја кандидатка. Иако тој ќе се фокусира на проценката на состојбата на односите Турција-ЕУ, најверојатно ќе бидат опфатени и темите на глобалната финансиска криза и ситуацијата во Газа. (Сабах, Заман, Милијет, Хуријет - 20/01/09; новинска агенција Анадолу, АФП, Ројтерс, Фајненшал тајмс - 19/01/09)
