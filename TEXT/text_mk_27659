27/08/2010
MAДРИД, Шпанија -- Министерството за внатрешни работи во четвртокот (26-ти август) објави дека Србинот осомничен за воени злосторства Веселин Влаховиќ бил екстрадиран во Босна и Херцеговина (БиХ). Влаховиќ (41), познат како Чудовиштето од Грбавица, беше уапсен на почетокот од март во Шпанија, каде што се преселил откако избегал од црногорскиот затвор во 2001 година. Тој е обвинет за убиство, силување и тортура на несрпско население додека бил член на паравоена единица од 1992 до 1993 година. (Вечерње новости, Б92, Блиц, АП, ДПА, АФП - 26/08/10)
