17/10/2006
ЛУКСЕМБУРГ -- Главниот обвинител на ОН, Карла дел Понте, го претстави својот извештај за соработката на Србија со Меѓународниот кривичен трибунал за поранешна Југославија пред Тројката на ЕУ -- највисоките дипломати на поранешните, сегашните и идните претседавачи на ЕУ -- за време на состанокот во понеделникот (16-ти октомври) во Луксембург. Таа рече дека во Србија нема политичка волја за исполнување на меѓународните обврски, и особено барањето за предавање на обвинетиот за воени злосторства Ратко Младиќ.
Подоцна во понеделникот, комесарот за проширување на ЕУ, Оли Рен, и финскиот министер за надворешни работи, Ерки Туомиоја, чија земја моментно претседава со ЕУ, потврди дека разговорите за Спогодбата за стабилизација и асоцијација со Србија нема да продолжат, поради несоработката во врска со воените злосторства. Тие го соопштија ова по состанокот во Луксембург со српскиот премиер Воислав Коштиница. (Блиц, Данас - 17/10/06; Бета, Танјуг, РТС - 16/10/06)
