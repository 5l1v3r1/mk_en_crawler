09/01/2008
Фудбалскиот сојуз на Босна и Херцеговина (НФСБИХ) едногласно го одобри назначувањето на поранешниот капитен на репрезентацијата, Мехо Кодро, за нов национален тренер, во саботата (5-ти јануари). Заменик-претседателот на НФСБИХ, Сулејман Чолаковиќ, рече дека тимот ќе добие нов квалитет со Кодро. 
Aлбанијa беше домаќин на традиционалното Рели Албанија. Трката донесе учесници од Италија, Грција, Maкедонијa и Косовo. 
*** 
Maкедонската влада одвои околу 650.000 евра за продолжување со градежните работи на најголемата црква на Балканот. Изградбата започна пред 15 години во Битола и остана во првична фаза. 
*** 
Околу 150 часови од албански документарци и 160 фотографии беа прикачени на веб-страницата на архивите на италијанскиот Институт Луче, што ќе им овозможи на истражувачите од целиот свет да прегледуваат слики од изминатите 50 години албанска историја. Проектот го финансираа институтот и албанската Државна филмска архива. 
*** 
Грчките православни верници го прославија Теофанија -- или Богојавление -- во неделата (6-ти јануари). На церемониите присуствуваа високи политички претставници, меѓу кои и грчкиот премиер Костас Караманлис. 
*** 
Хрватскиот музеј на државната химна ќе биде сместен во градот Глина, родното место на композиторот на химната, Јосип Руњанин. Иницијативата е покрената по повод 130-годишнината од смртта на композиторот. 
*** 
Бугарскиот министер за култура, Стефан Данаилов, во понеделникот (7-ми јануари) објави дека реставрираната бугарска црква Св. Константин и Елена во Едрене, Tурција ќе биде отворена подоцна оваа година. Црквата е изградена во 1869 година, по голем дел од нејзиниот кров е уништен во пожарот во 1989 година. 
(Разни извори – 02/01/08-09/01/08)
