12/12/2010
БЕЛГРАД, Србија -- Ивица Дачиќ беше едногласно избран за водач на Социјалистичката партија на Србија (СПС) на осмиот партиски конгрес во Белград во саботата (11-ти декември). Дачиќ, кој е и вицепремиер и министер за внатрешни работи, рече дека СПС поминува низ голема реформа за да стане модерна левичарска партија. Партијата, додаде тој, постигна „радикално раскинување со минатото“ и е посветена на остварувањето на целта за членство во ЕУ. (Taнјуг, РТС - 11/12/10)
