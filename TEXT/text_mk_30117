22/12/2010
ТИРАНА, Албанија -- Стотици бизнисмени поднесоа тужба против ЧЕЗ Дистрибуција, претпријатието задолжено за дистрибуција на електрична енергија во Албанија. Повеќето поплаки произлегуваат од ненајавените прекини на електричната енергија и слабото снабдување, објавија медиумите во Тирана во вторникот (21-ви декември). ЧЕЗ Дистрибуција призна дека енергетскиот дотур не ги исполнува потребните стандарди, но тврди дека му треба повеќе време да го надгради системот. ЧЕЗ го приватизираше единствениот систем за дистрибуција во земјата на почетокот од 2009 година. Албанската конфиндустрија, организација која ги претставува локалните бизнисмени, вели дека има уште 1.000 претпријатија што се погодени од ова, но не се решаваат да поднесат тужба против ЧЕЗ. (Клан, Алсат, Вижн +, Њус 24 - 21/12/10)
