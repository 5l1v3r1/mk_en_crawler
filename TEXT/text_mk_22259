17/10/2008
СКОПЈЕ, Македонија -- Политичките водачи кои се состанаа во четвртокот (16-ти октомври), се согласија да се воздржат од каков било официјален одговор на последниот предлог на ОН за решавање на долготрајниот спор околу името со Грција. Претседателот Бранко Црвенковски и премиерот Никола Груевски ќе одржат уште еден круг разговори пред да го усвојат конечниот став. „Со оглед на договорената динамика во процесот на преговорите, одговорот на Македонија не треба да се очекува оваа недела“, се вели во соопштението. Претходно, Црвенковски и Груевски рекоа дека последниот пакет идеи е неприфатлив без „големи измени“. Последниот предлог на посредникот на ОН Метју Нимиц предвидува името „Република Северна Македонија“ да се користи на меѓународен план, а скратената верзија -- „Северна Македонија“ -- да се користи во ОН. (БИРН, МИА, Макфакс, А1, МРТ - 16/10/08)
