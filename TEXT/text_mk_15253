30/05/2006
БЕЛГРАД, Србија и Црна Гора -- Во својата прва официјална посета на Белград, високиот претставник во Босна и Херцеговина (БиХ), Кристијан Шврац-Шилинг, разговараше за прашањата што се однесуваат на соработката во врска со воените злосторства, билатералните односи и регионалната соработка со српскиот претседател Борис Тадиќ, со српскиот премиер Воислав Коштуница и со министерот за надворешни работи на Србија и Црна Гора, Вук Драшковиќ. Официјалните претставници се согласија дека сите нерешени прашања мора да се решат низ дијалог. Во врска со соработката со Трибуналот на ОН за воени злосторства во Хаг, Шварц-Шилинг истакна дека нема поврзаност помеѓу недоволната соработка на Србија и напредокот на БиХ во преговорите за Спогодбата за стабилизација и асоцијација со ЕУ. (веб-страница на ОХР, РТС, Б92, Танјуг - 29/05/06)
