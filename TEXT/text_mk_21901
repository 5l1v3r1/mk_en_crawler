23/11/2008
БЕЛГРАД, Србија -- Владата во петокот (21-ви ноември) ја потврди својата одлука да поднесе противтужба против Хрватска за воени злосторства и геноцид, наводно, извршени против етничките Срби за време на операцијата Бура во 1995 година. Белград одлучи да започне постапка за поднесување тужба во Меѓународниот суд на правдата (МСП), изјави за новинарите министерот за трговија, Слободан Милосављевиќ. Тој рече дека владата ќе формира правен тим кој ќе работи на утврдување на фактите во врска со конфликтите во Хрватска во периодот 1991-1995 година. Министерството за надворешни работи ќе подготви противтужба, рече Милосављевиќ. Потегот на Белград беше одговор на одлуката на Хрватска да поднесе тужба против Србија, обвинувајќи ја за етничко чистење за време на војната. Минатата недела МСП донесе одлука дека има надлежност за тужбата и ќе го претресе случајот. (Политика, Б92, Бета, Танјуг, Ројтерс - 21/11/08)
