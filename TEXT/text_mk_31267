02/01/2011
AНКАРА, Турција -- Претседателот Абдула Ѓул за време на посетата на Дијарабакир во четвртокот (30-ти декември) истакна дека Турција мора да ги прифати лингвистичките и верските разлики меѓу граѓаните, но, истовремено, мора да задржи обединета држава. „[Иако] официјалниот јазик на Турција е турскиот“, рече Ѓул, „ние имаме граѓани што користат различни јазици“, вклучително и курдски и арапски. „Сите тие се наши; [тие] се наши јазици“, додаде тој. 
Посетата дојде еден ден откако Националниот совет за безбедност рече дека нема да се прифатат предизвици за официјалниот турски јазик. Курдското малцинство инсистира на повеќе права, вклучително и правото на образование на нивни мајчин јазик и користење на курдскиот јазик на јавни места.
Во другите вести од четвртокот, полицијата ги објави апсењата на десет лица осомничени за врски со Ал каеда. Осомничените беа притворени за време на операциите во средата во Бурса и Истанбул, по информациите што ги добија дека договараат напади пред новогодишната ноќ. (Ројтерс, Хуријет, Заман, новинска агенција Анадолу, Радио Слободна Европа, Телеграф - 30/12/10)
