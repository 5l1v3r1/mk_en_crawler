15/05/2006
САРАЕВО, Босна и Херцеговина (БиХ) -- Вториот круг од техничките разговори за Спогодбата за стабилизација и асоцијација (ССА) помеѓу БиХ и ЕУ се одржа во петокот (12-ти мај) во Сараево. Примарниот фокус беше ставен на прашањата поврзани со либерализацијата на трговијата. На прес-конференцијата по разговорите Дирк Ланге, шеф на Единицата за Албанија и БиХ на Генералниот директорат за проширување на ЕУ, истакна дека финализирањето на разговорите за ССА до крајот на годинава во голема мера зависи од напредокот на БиХ во реформите, особено од реструктуирањето на полицискиот сектор во согласност со принципите на ЕУ. Следниот круг разговори ќе се одржи за еден месец. (ПБС БиХ, Pincom.info - 12/05/06)
