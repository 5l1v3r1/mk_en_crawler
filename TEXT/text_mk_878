18/06/2007
 Хрватскиот физичар Марин Шољачиќ беше дел од тимот научници на МИТ кој одржа експериментална демонстрација на нерадиоктивен пренос на енергија, докажувајќи ја нивната теорија дека таков пренос е можен преку силно поврзани магнетни резонанци. Извештајот за експериментот беше објавен во списанието Сајанс минатата недела.
*** 
 Хрватскa, Македонија и Србијa се приклучија на седмата Рамковна програма на ЕУ за истражувачки и технолошки развој (ФП7), потпишувајќи одделни договори за нивниот влез, во средата (13-ти јуни) во Брисел. Трите земји сега може да учествуваат во проекти на ФП3 и да аплицираат за финансиски средства за наука и истражување. 
*** 
 Бугарската влада го одобри нацрт-договорот за билатералната научна и технолошка соработка со САД. Договорот предвидува заедничка организација на научни проекти и семинари, размена на информации, документација и експертиза, и заедничко користење на објектите и научните материјали. 
*** 
Теодор Милев, актуелен генерален директор на „Мајкрософт“ Бугаријa, ќе ја предводи глобалната иницијатива на американското претпријатие „Партнери во учењето“, за Централна и Источна Европа, почнувајќи од 1-ви јули. Според извештајот за печатот од „Мајкрософт“ Бугарија, Милев ќе биде задолжен за стратегијата за промовирање на технологијата со цел реализација на позитивни промени во регионот. 
*** 
 Српското Здружение за конзервација од четвртокот (14-ти јуни) до саботата го одржа својот годишен состанок во Велико Градиште. Овогодинешната тема беше заштитата и реконструкцијата на тврдините. 
 *** 
Млади пронаоѓачи од целиот свет се собраа во турскиот главен град Анкара, на четвртата Меѓународна олимпијада за дизајн „Замислена линија“. Вкупно 7.454 проекти од 41 земја беа претставени на настанот.
 (Разни извори – 11/06/07-18/06/07) 
