15/06/2005
ЗЕНИЦА, Босна и Херцеговина (БиХ) -- Истражителите од Трибуналот на ОН за воени злосторства пристигнаа во вторникот (14-ти јуни) во босанската општина Зеница за да се состанат со претставници на општинскиот совет, суд и обвинителство. Детали околу посетата не се објавени.
Исто така во вторникот, делегацијата на Европската комисија во БиХ донираше нова опрема со вредност од околу 200.000 евра за лабораторијата за ДНК анализа при Полициската академија во Сараево. Донацијата има за цел поддршка на модернизирањето на полициските сили во БиХ. (Независне новине - 15/06/05; ПБС БиХ, РТРС, Фена - 14/06/05)
