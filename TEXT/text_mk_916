10/01/2007

Хрватот Иван Љубичиќ победи на АТП тенискиот турнир Катар опен минатата недела, поразувајќи го Британецот Енди Мури со 6:4 и 6:4. Победата му ја донесе седмата АТП титула на Љубичиќ. 
*** 
Maкедонското Министерство за култура отвори тендер за реставрација на куќата во која мисионерката мајка Тереза живеела како дете. Победникот ќе има задача куќата да ја претвори во музеј. 
*** 
Осум мaкедонски градови -- Дебар, Кавадарци, Кичево, Кочани, Охрид, Прилеп, Радовиш и Струга -- се натпреваруваат за титулата „Град на културата“ оваа година. Советот за култура при министерството се очекува да донесе одлука во текот на следните недели. Целта на натпреварот е промовирање на туризмот и културен развој.
*** 
Снимањето на „Непознатото“ -- филм во копродукција на Бугарија, Германија, Грција и Русија -- ќе започне на крајот од летото или почетокот од есента. Филмот е базиран на романот „Бариера“ на бугарскиот писател Павел Вежинов (1914-1983). 
*** 
Изложба на античката дачиска култура ќе биде отворена оваа недела во Музејот на национална историја на Романија во Букурешт, како дел од поголемата програма насловена како Дачија авгвсти провинцијал (Создавањето на провинцијата). Настанот започна во 2006 година во знак на сеќавање на 1.900-годишнината од трансформирањето на старата област во Југоисточна Европа, Дачија, во романска провинција.
*** 
Србинот Новак Ѓоковиќ во неделата (7-ми јануари) победи на меѓународниот тениски турнир Аделаиде, поразувајќи го Австралијанецот Крис Гучионе со 6:3, 6:7 и 6:4. Ова е трета АТП титула на Ѓоковиќ. 
*** 
Во средата (10-ти јануари) во Белградската библиотека беше отворена изложба на книги, мапи и портрети кои го отсликуваат Белград од 19-тиот век. Настанот е посветен на 200-годишнината од прогласувањето на Белград за главен град на слободна Србија во 1806-1807 година, како и 76-годишнината на Белградската библиотека. 
*** 
Истанбулската галерија Дем арт и уметничката веб-страница lebriz.com претставија скулптури и слики на турските уметници Надја Ардити, Никмет Карабулут и Махмут Каратопрак на 17-тиот Саем на уметноста во Мајами. Саемот, кој траеше од петокот (5-ти јануари) до понеделникот, се одржа во Конгресниот центар Мајами бич во САД. 
(Разни извори -- 03/01/07-10/01/07) 
