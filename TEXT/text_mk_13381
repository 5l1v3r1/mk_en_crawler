22/09/2005
ТИРАНА, Албанија -- Претседателот Алфред Мојсиу присуствуваше на поморската вежба „Кооперативен ангажман 2005“ во средата (21-ви септември) во заливот на Валона. Вкупно 11 земји од НАТО и од Партнерството за мир учествуваа на вежбата. Мојсиу ја истакна важноста на вежбата, во поглед на аспирациите на Албанија за членство во НАТО. 
Исто така во средата, Мојсиу се состана со американската амбасадорка во Тирана, Марси Рис. Тој ја информираше за својата неодамнешна посета на Њујорк, како и за билатералните состаноци што ги одржа на маргините од самитот на ОН. Тие, исто така, разговараа и за последните политички настани во Албанија, особено за напорите на новата влада да ја врати Националната информативна служба под контрола на Министерството за внатрешни работи. (Aлбански вести - 22/09/05; веб-страница на албанскиот претседател - 21/09/05) 
