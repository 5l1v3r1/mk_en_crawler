07/07/2004
(Разни извори - 30/06/04 - 07/07/04)
Преглед на спортски, забавни и други вести од културата од Балканот од 30-ти јуни досега:
Хрватската тениска ѕвезда Марио Анчиќ го имаше својот најдобар настап досега, победувајќи го Англичанецот Тим Хенман во четвртфиналето од Вимблдон на 3-ти јуни. Анчиќ беше поразен од страна на Анди Родик во полуфиналето, но на светската ранг-листа се искачи од 31-вото на 12-тото место.
***
Италијанскиот тенор Лучано Павароти на 3-ти јули одржа концерт во Загреб, отворајќи го со тоа 5-тиот Музички и театарски фестивал, на кој присуствуваа 7.000 посетители. Павароти настапи со сопранот Кармела Ремијо и со Оркестарот на Хрватската радио-телевизија.
***
Албанскиот Театар за опера и балет е домаќин на продукцијата на претставата Приказна од западната страна, поставена во албанска околина со традиционални носии. На овој настан, организиран во соработка со Албанската државна телевизија и театарот Нова опера од Oујорк, учество ќе земат неколку познати локални артисти.
***
Гитаристот Ал ди Меола го отвори првиот атински Џез-фестивал, кој се одржува на отворена сцена од театарот Ликовитос, во близина на грчкиот главен град. На седумдневниот фестивал ќе учествуваат и Чарлс Лојд и Ричард Галијано.
***
Поетот Петко Дабески ја освои овогодинешната награда "Браќа Миладоновци" на Струшките вечери на поезијата во Македонија. Дабески ја освојува оваа награда по вторпат. Оваа година се натпреваруваа триесетидвајца поети.
***
Градот Охрид во Македонија е домаќин на 43-тиот Балкански фестивал на народни песни и игри. На фестивалот ќе настапат музичари од Македонија, Хрватска, Босна и Херцеговина, Србија и Црна Гора, Албанија, Бугарија, Грција и Унгарија.
***
Бугарската Академија на науките наименува шестмина академици, меfу кои и тројца од уметностите и хуманитарните науки: писателката и историчарка Вера Мутафчиева, диригентот на Детскиот радио хор, Христо Недјалков и филмскиот продуцент, Sудмил Стајков. Останатите назначени се професори по природните науки.
***
Aлбанскиот национално-историски музеј е домаќин на специјалната изложба "Од древност до независност". На изложбата, посветена на историјата на албанскиот народ, се прикажани предмети, уметнички дела, мебел и друго.
