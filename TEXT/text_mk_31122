06/03/2011
ЊУЈОРК, САД -- Генералниот секретар на ОН, Бан Ки-мун, предупреди дека разговорите за повторно обединување на Кипар не можат да се одолговлекуваат засекогаш, објавија медиумите во петокот (4-ти март). Во извештајот за напредокот на Советот за безбедност на ОН, тој изрази загриженост во врска со бавното темпо на разговорите меѓу кипарските водачи, предупредувајќи дека престојните избори во Турција и во Кипар уште повеќе ќе влијаат на динамиката на разговорите. Бан вели дека ќе одлучи до крајот на месецов дали ќе свика нов состанок со кипарскиот претседател Деметрис Христофиас и водачот на кипарските Турци, Дервиш Ероглу. (Сајпрус мејл, Заман - 05/03/11; Новинска агенција Анадолу, Ворлд булетин - 04/03/11) 
