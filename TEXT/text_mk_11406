23/02/2005
БРИСЕЛ, Белгија -- За време на самитот на државите на НАТО и претседателите на владите во вторникот (22-ри февруари) земјите-членки на НАТО повторно ја потврдија својата силна поддршка за континуираното присуство на Алијансата во Косово. Во официјалната изјава се искажува решеноста на НАТО за придонес во политичкиот процес што го водат ОН за градење на мултиетничко, мирно и просперитетно општество таму. За време на состанокот американскиот претседател Џорџ В. Буш апелираше до европските водачи да ги остават на страна споровите и да ја градат новата ера на трансатланско единство. (ББС, ВоА, МПА, Танјуг - 22/02/05)
