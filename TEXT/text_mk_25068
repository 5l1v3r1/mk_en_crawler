28/08/2009
БЕЛГРАД, Србија -- Претседателот Борис Тадиќ и високиот комесар на ОН за бегалци, Антонио Гутереш, во четвртокот (27-ми август) се согласи дека нерешавањето на прашање на бегалците -- 17 години по избивањето на конфликтите на Балканот -- е неприфатливо. Гутереш изрази задоволство од напорите на српските власти за помош на бегалците од Хрватска, поддршка на раселените лица од Косово, како и за помош на ромската заедница. Тадиќ, од своја страна, истакна дека решавањето на проблемот на бегалците е од клучна важност за конечното помирување на сите нации на Балканот.
Во другите вести, министерот за надворешни работи, Вук Јеремиќ, во петокот отпатува за Њујорк, на разговори со официјални претставници на канцеларијата на генералниот секретар на ОН. Тој ќе се состане со постојаните претставници во ОН на Азербејџан, Виетнам, Нигерија, Бразил и други земји. (РТС, Танјуг, Бета, Б92, Радио Србија - 27/08/09)
