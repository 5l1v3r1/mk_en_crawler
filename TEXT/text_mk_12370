11/05/2005
АНКАРА, Турција -- Во вторникот (10-ти мај) во Турција се одржа панел-дискусија за иднината на односите помеѓу Турција и ЕУ. На настанот присустуваа политичари, експерти и странски дипломати, кои разговараа за прашањата поврзани со кандидатурата на Турција за членство во ЕУ и спроведувањето на реформите пред очекуваното започнување на разговорите за пристап на 3-ти октомври. Сепак, анкетата спонзорирана од страна на владејачката Партијата на правдата и развојот покажа дека поддршката за кандидатурата на Турција во ЕУ е намалена од крајот на минатата година. Според резултатите објавени во вторникот, за разлика од минатиот декември кога 75 отсто од јавноста го поддржуваа пристапот во ЕУ, таа бројка сега е 63 отсто. Експертите ова намалување го припишуваат на разочарувањето на Турците поради дебатата што се разви во некои земји-членки на ЕУ. (TurkishPress.com, Агенција Анадолу, Фајненшал тајмс - 10/05/05)
