22/06/2005
СТРАЗБУР, Франција -- Парламентарното собрание на Советот на Европа (ПАЦЕ) во вторникот (21-ви јуни) усвои резолуција со која Белград и Приштина се повикуваат да отворат вистински дијалог за идниот статус на Косово. Во документот, од кој делови беа цитирани во српските медиуми, се бара од властите во Србија и Црна Гора и косовските привремени институции, како и од партиите на косовските Албанци и Србите, да започнат разговори и да постигнат заедничко прифатливо решение. Беше истакнато дека компромис би бил можен само со отстапки од секоја страна. Резолуцијата, исто така, ја изразува загриженоста на ПАЦЕ во врска со континуираната недоверба помеѓу одделните етнички заедници во покраината. (Данас - 22/06/05; Бета, Б92, Taнјуг - 21/06/05)
