18/06/2006
САРАЕВО, Босна и Херцеговина (БиХ) -- Пратениците на Република Српска (РС) ќе се вратат во парламентот на БиХ и ќе продолжат со работата оваа недела, по неколкунеделен бојкот. Соопштението за ова уследи по состанокот во петокот (16-ти јуни) помеѓу високиот претставник Кристијан Шварц-Шилинг и водачите на Претставничкиот дом на БиХ. Пратениците од РС престанаа да доаѓаат на седниците во знак на протест поради одбивањето од страна на владата на БиХ да наименува специјална комисија која ќе ја испита вистината за саравските Срби кои исчезнаа во конфликтот во 1990-тите. Сега кога комисијата е формирана, членовите од босанските Срби се очекува да се вратат на работа. Шварц-Шилинг укажа дека оние кои ја блокираат работата на парламентот треба да бидат санкционирани. (Независне новинe - 17/06/06; Извори на ОХР, ПБС БиХ - 16/06/06)
