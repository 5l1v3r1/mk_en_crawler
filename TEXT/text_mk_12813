05/01/2005
САРАЕВО, Босна и Херцеговина (БиХ) -- Локалните медиуми објавија дека високиот претставник Педи Ешдаун в среда (5-ти јануари) ќе го посети Белград, каде што ќе оствари разговори со високи официјални претставници во врска со проблемите во Република Српска (РС) и потребата за соработка со Трибуналот на ОН за воени злосторства. Минатиот месец српските водачи остро ги критикуваа мерките што ги воведе Ешдаун во РС, како резултат на нејзиното неисполнување на меѓународните обврски. Во вторникот Министерството за внатрешни работи на РС објави дека соработката со Трибуналот и апсењето на обвинетите за воени злосторства ќе биде приоритет во 2005 година.
Исто така во вторникот, продолжија разговорите помеѓу најголемите партии во РС по санкциите што ги воведе Ешдаун. Сепак, договор не е постигнат и некои партии сега поставуваат услови за своето учество во кабинетот, кој мора да биде формиран до сабота. (Дневни аваз, Данас, Независне новине - 05/01/05; Бета, Фена, НТВ Хајат, ПБС БиХ, Pincom.info - 04/01/05)
