11/04/2011
AНКАРА, Турција -- Илјадници средношколци протестираа во неколку провинции низ целата земја во саботата (9-ти април) и неделата, против управата за тестирање во земјата, во врска со наводите за можна измама, што избија на површина околу неодамнешниот испит за запишување на универзитет. Државниот испит на ИГС го полагаа околу 1,7 милиони студенти во март. Според неодамнешните наводи, одговорите на тестот можеле да се најдат со користење на специјална шифра, што предизвика жестока дебата низ целата земја. Според локалните медиуми, протестите изминатиот викенд беа организирани преку Фејсбук. (Хуријет - 10/04/11; Доган - 09/04/11)
