26/05/2010
ПРИШТИНА, Косово -- ЕУЛЕКС одлучи да ги стопира ненајавените посети на српските официјални претставници на Косово, пред локалните избори на 30-ти мај во северно Косово, каде што живее претежно српско население. Мисијата на ЕУ за владеење на правото й даде инструкции на косовската полиција да ги запира поворките на српските официјални претставници и да проверува дали посетите се одобрени. Портпаролката на ЕУЛЕКС Карин Лимдал во вторникот (25-ти мај) рече дека Белград е информиран за измените. Во вторникот директорот на косовската полиција Бехар Селими го обвини ЕУЛЕКС дека дозволува српските официјални претставници да одржуваат предизборна кампања во северна Митровица, велејќи дека двапати контактирал со ЕУЛЕКС, но не добил одговор. Еден посетител од висок профил беше поранешниот српски премиер Воислав Коштуница, кој одржа кампања во северно Косово во неделата. (Зери, Косова Сот, Епока е Ре, Коха Диторе - 26/05/10)
