18/06/2007
САРАЕВО, Босна и Херцеговина (БиХ) -- Повеќе од 5.000 луѓе се собраа во саботата (16-ти јуни) во северната област на БиХ Брчко, на погребот на 80 луѓе убиени таму во 1992 година, на почетокот од конфликтот. Жртвите, 77 босански муслимани и тројца босански Хрвати, беа убиени набргу откако трупите на босанските Срби го окупираа градот и започнаа кампања на етничко чистење. Жртвите беа идентификувани со тестови на ДНК, по ексхумацијата од масовната гробница во Горица минатата година.
Во другите вести, генералниот секретар на Интерпол Роланд Нобл, во неделата пристигна во дводневна посета на БиХ. Целта на посетата беше размена на искуства со Меѓународната комисија за исчезнати лица, чија експертиза беше клучна, на пример, кога цунами ја погоди Азија во декември 2004 година. (Дневни аваз - 17/06/07; РТРС, Фена, АФП, АП, ББС - 16/06/07) 
