03/07/2005
БЕЛГРАД, Србија и Црна Гора -- Јавниот обвинител на Босна и Херцеговина (БиХ), Маринко Јурчевиќ, српскиот јавен обвинител, Слободан Јанковиќ, и српскиот обвинител за воени злосторства, Владимир Вукчевиќ, во петокот (1-ви јули) потпишаа договор за соработка во апсењето на обвинетите за воени злосторства. Овој потег се опишува како значаен чекор напред во процесот на изведување на воените злосторници пред лицето на правдата и поттикнување на помирувањето во регионот.
Исто така во петокот, главниот обвинител на Република Српска, Амор Букиќ, рече дека главен приоритет на оваа институција е процесирање на решавање на случаите поврзани со воените злосторства. Тој, исто така, укажа на тоа дека обвинителството на БиХ би можело да одлучи да ја преземе надлежноста за некои случаи кои првично беа иницирани и започнати од страна на обвинителството на ентитетот. (ПБС БиХ, РТРС - 01/07/05)
