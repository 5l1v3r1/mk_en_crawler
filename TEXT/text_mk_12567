07/04/2005
РИМ, Италија -- Највисоките верски и политички водачи на Балканот го потврдија своето присуство на погребот на папата Јован Павле Втори в петок (8-ми април). Православните цркви од регионот ги оставија зад себе своите несогласувања и стари конфликти со Ватикан и испраќаат свои претставници за да му ја оддадат својата последна почит. Севселенскиот патријарх Бартоломеј Први ќе му се придружи на водачот на Грчката православна црква Христодулос, турскиот ерменски патријарх Месроб Втори, романскиот православан патријарх Теоктист, како и владиките Неофит и Домитиан од Бугарија. Ќе присуствуваат и неколку албански верски водачи: католичкиот надбискуп Рок Мирдита, Селим Муца од сунитската муслиманска заедница, Хаџи Деде Решат Барди од шиитската муслиманска заедница на Бектeши и православниот архиепископ Анастасиос. На погребот, исто така, планираа да присуствуваат и шефовите на држави од Албанија, Бугарија, Босна и Херцеговина, Хрватска, Грција, Македонија, Црна Гора, Романија, Србија, Србија и Црна Гора и Турција. (Ројтерс - 06/04/05)
