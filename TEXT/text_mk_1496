02/09/2009
Познатиот италијански цикрус, Ембел рива, кој беше отворен во петокот (28-ми август) во Приштинa, привлече стотици гледачи. Основан во 1970-тите Ембел рива е еден од малкуте културни настани што се одржале во последно време во косовскиот главен град. Посетата беше поддржана од владата и Италијанската амбасада во Приштина. 
*** 
 Maкедонскиот пијанист Симон Трпчески ја започна својата европска турнеја со настапот во Кадоган хол во Лондон во понеделникот (31-ви август). Тој ќе ја отвори сезоната на Кралската филхармонија во Ливерпул на 10-ти септември, ќе настапи за првпат во Норвешка, ќе одржи серија концерти во Германија и Луксембург и ќе ја заврши турнејата во декември во Лондон ројал фестивал хол. 
*** 
Повеќе од 300 учесници од над 30 земји присуствуваа на 12-тото издание на Меѓународниот музички натпревар Георге Енеску од неделата (30-ти август) до вторникот во Букурешт. Натпреварот се состои од три секции -- пијано, виолина и композиција. 
*** 
Луксузниот Ориент експрес, кој се движеше од Париз до Истанбул во понеделникот (31-ви август) пристигна во планинското одморалиште Синаја, во централна Романијa, и застана во Букурешт. Деведесетте патници во возот го посетија локалниот замок Пелеш. Патувањето од Франција до Турција чинеше околу 6.000 евра. 
*** 
Осмото издание на музичкиот фестивал Нишомнија беше отворен во четвртокот (3-ти септември) во Ниш, Србијa. Повеќе од 20 локални и меѓународни групи ќе учествуваат на четиридневниот настан во градската тврдина. 
*** 
Австриско-италијанската продукција „Ла Пивелина“, ја освои наградата Златен гладијатор, на Меѓународниот филмски фестивал во Драч, Aлбанија во неделата (30-ти август). Второто издание на фестивалот се состоеше од серија филмски премиери. 
*** 
 Грција беше домаќин на годишната Егејска регата од средата (23-ти август) до вторникот, организирана од страна на Министерството за поморска трговија. Повеќе од 80 учесници учествуваа на деветото издание на настанот, на кое натпреварувачите едреа 107 милји меѓу неколку острови во Егејското Море. 
 (Разни извори – 26/08/09-02/09/09)  
