01/07/2009
AТИНА, Грција -- Во среда (1-ви јули) во Грција стапи на сила забраната за пушење на јавни места, објавија медиумите. Парламентот ја усвои мерката минатата година, во согласност со регулативите на ЕУ за заштита на луѓето од пасивното пушење. Според новите одредби, пушењето ќе биде забрането во сите ресторани, барови, канцеларии и во јавниот транспорт. Законот, исто така, предвидува парични казни во висина меѓу 1.000 и 20.000 евра за продажба на цигари или алкохол на малолетници.
Околу 40 отсто од Грците пушат -- највисок процент во Европа. Двата претходни закони воведени во 2002 и 2003 година претежно се игнорираа. (Етнос, Катимерини, Та Неа - 01/07/09; In.news, АФП - 30/06/09) 
