30/04/2010
ЊУЈОРК, САД -- Посредникот на ОН, Метју Нимиц, во четвртокот (29-ти април) го информираше генералниот секретар, Бан Ки-Мун, за разговорите што ги одржа во средата со македонскиот претставник Зоран Јолевски и грчкиот претставник Адамантиос Василакис. Додека ЕУ ги повика Атина и Скопје да го решат спорот за името до јуни, ОН нема да инсистира на никаква временска рамка за договор, рече портпаролот на ОН Мартин Несирки за Дојче Веле. Тој додаде дека е важно да се постигне договор кој ќе вклучува компромис и ќе биде прифатлив за двете страни. (MИА, Макфакс, Идивиди - 29/04/10)
