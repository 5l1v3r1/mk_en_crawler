05/05/2011
ТИРАНА, Албанија -- Албанските криминални група се меѓу најопасните и најактивни во шверцот на дрога и оружје, според најновиот извештај на ЕУРОПОЛ за заканите од организиран криминал во блокот на ЕУ, објавен во средата (4-ти мај). Според документот, албанските и литванските криминални групи изградиле криминални бизниси и ја засилиле врската на нелегални трговии. 
„Од сите центри, југоистокот има најголема експанзија во последниве години, како резултат на зголемениот шверц преку Црното Море, ширењето од бројни балкански правци за нелегална стока за и од ЕУ, и значителниот пораст на нелегалната имиграција преку Грција“, се вели во извештајот. „Овие настани во регионот придонесоа за формирањето нова балканска оска за шверц во ЕУ, која ја сочинува Западен Балкан и Југоисточна Европа. Новите транзитни центри се во процес на формирање во земји како Унгарија, каде што се спојуваат неколку балкански и црноморски правци“, се додава во истиот. (Балкан веб, Лајмифундит, Топ њус, Њус 24, веб-страница на Еуропол - 04/05/11) 
