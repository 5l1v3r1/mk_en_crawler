26/12/2010
БЕЛГРАД, Србија -- Обвинителот за воени злосторства, Владимир Вукчевиќ, во петокот (24-ти декември) објави дека германската полиција уапси еден поранешен припадник на паравоената единица „Чакали“, кој се бара за воени злосторства во 1999 година во Косово. Зоран Обрадовиќ е еден од главните осомничени во врска со воените злосторства извршени во селото Чуска. Судењето на деветмината други поранешни членови на „Чакали“ за сурово убиство на преку 40 етнички албански цивили за време на војната во 1999 година во Косово почна на 20-ти декември во Белград. Седумнаесет други осомничени остануваат на слобода. (Taнјуг, Бета, Б92, АФП, АП - 24/12/10)
