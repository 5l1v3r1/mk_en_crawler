24/07/2006
ВИЕНА, Австрија -- Српскиот претседател Борис Тадиќ и премиерот Воислав Коштуница се состанаа со нивните колеги од косовските Албанци, Фатмир Сејдиу и Агим Чеку, во понеделникот (24-ти јули) во Виена, на разговори околу идниот статус на покраината. Со седницата претседаваше претставникот на ОН, Марти Ахтисари.
Двете страни ги потврдија своите веќе оформени ставови во врска со иднината на Косово. Сејдиу рече дека косовските Албанци очекуваат дека покраината ќе стане независна до крајот на оваа година и дека тие сакаат процесот на решавање на статусот да биде отворен, транспарентен и мирен. Тадиќ рече дека страната на косовските Албанци не попушта во своето барање за целосна независност и дека не постои волја за преговори, додека Коштуница рече дека Србија нема да прифати да загуби 15 отсто од својата територија за да се формира нова држава.
Заменикот на Ахтисари, Алберт Рохан, рече дека меѓународната заедница сака статусот да биде решен преку дијалог и договор. Сепак, тоа зависи од напорите на двете страни, рече тој. (AП, АФП, Бета, Б92, Ројтерс, Танјуг, ББС, Данас, Побједа, РТС - 24/07/06; Taнјуг - 23/07/06)
