02/10/2009
БУКУРЕШТ, Романија -- Премиерот Емил Боц на амбасадорите на ЕУ во четвртокот (1-ви октомври) им рече дека одлучил да формира малцинска влада, каде што портфолијата што ги држи Социјалдемократската партија (ПСД) ќе бидат распределени помеѓу министрите на Либералдемократската партија (ПДЛ). Владата падна претходно истиот ден откако партнерот во владејачката коалиција СДП замина, во знак на протест поради смената на министерот за внатрешни работи, Дан Ника. Според уставот, Боц има право да именува заменици-министри во рок од 45 дена, без да мора да му се гласа доверба во парламентот. 
Министерот за правда, Каталин Предиу, кој е независен, го презема Министерството за надворешни работи; министерот за економија, Адриан Видеану, ќе го преземе Министерството за здравство; министерката за туризам, Елена Удреа, ќе биде задолжена за животната средина; министерот за транспорт, Раду Берчеану, ќе го покрива земјоделското портфолио; министерот за финансии, Георге Погеа ќе го преземе Министерството за труд; министерот за телекомуникации, Габриел Санду, ќе го преземе портфолиото на средните и малите пратпријатија; министерот за млади и спорт, Сорина Плацинта, ќе го преземе Министерството за врски со законодавниот дом; додека самиот Боц ќе ја преземе должноста заменик-министер за образование. Контроверзното Министерство за внатрешни работи е во рацете на регионалниот министер за развој, Василе Блага. Претседателот Трајан Башеску веќе потпиша декрет за новата влада. (Зиаре, Јурналул национал, Гандул, Гардијанул, Романија Либера, Евениментул Зилеи, Котидианул - 02/10/09; ББС, Ројтерс, Медиафакс, Агерпрес - 01/10/09)
