18/04/2011
ЗАГРЕБ, Хрватска -- Генерал Иван Чермак, кој само што беше ослободен од обвиненијата за воени злосторства од Хашкиот трибунал за воени злосторства, беше примен во болница доцна во неделата (16-ти април). Иако неговата состојба не е сериозна, се очекува тој да остане неколку дена во болница на лекување. Во петокот Трибуналот прогласи двајца други хрватски генерали -- Анте Готовина и Младен Маркач -- за виновни за воени злосторства во врска со воената операција од 1995 година Бура и ги осуди на 24 години, односно 18 години затвор. Судот заклучи дека тие учествувале во заедничка криминална акција за присилно и трајно отстранување на етничкото српско население од регионот на Краина во Хрватска. (ХРТ, Хина, Нова ТВ - 17/04/11)
