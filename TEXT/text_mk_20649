09/09/2007
САРАЕВО, Босна и Херцеговина (БиХ) -- Драган Човиќ, водач на најголемата хрватска партија во БиХ, ХДЗ, вели дека е сигурен оти политичките водачи на БиХ ќе потпишат договор за полициските реформи во текот на следните десет дена. Говорејќи во петокот (7-ми септември), тој инсистираше на тоа дека последниот предлог на високиот претставник Мирослав Лајчак е прифатлив и рече дека е време земјата да го остави зад себе ова прашање и да се фокусира на важните задачи.
Во другите вести, Претставничкиот дом на БиХ го одобри законот со кој повторно беше воведен данок од 40 отсто за извозот на млеко и млечни производи, како и на место и месни производи, од Хрватска и Србија. Овој потег беше направен само еден ден откако парламентот го ратификуваше Централноевропскиот договор за слободна трговија. (РТРС, НТВ Хајат - 07/09/07) 
