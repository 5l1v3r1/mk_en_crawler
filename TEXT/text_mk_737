23/10/2006

 Грчките научници учествуваат во проектот на Европската вселенска агенција (ЕСА) Соларен орбитер, кој има за цел лансирање на сателит за испитување на најоддалечените региони од соларниот систем, објави претставникот на ЕСА во земјата, Канарис Циганос. Грција досега учествуваше со 8 милиони евра во проектот и размислува за проширување на својата улога, рече тој. Мисијата на Соларниот орибер без екипаж ќе чини најмалку 500 милиони евра и се очекува да започне во 2015 година. 
*** 
Тим од седум букурешки студенти работи на првиот романски микро-сателит -- Голијат, коцка со дијаметар 10 сантиметри, заснован на концептот што го подготвија истражувачите на Универзитетот Станфорд и Државниот универзитет на Калифорнија за политехника. Сателитот Голијат ќе биде лансиран во октомври 2007 година од страна на Европската вселенска агенција и ќе кружи околу Земјата на височина од 640 километри, со брзина од 8 километри на секунда. Истиот ќе остане во вселената една година. Сателитот ќе има три мисии: детектирање на микрометеоритите, мерење на интензитетот на гама зрачењето и сликање на Земјата со минускулна камера. 
*** 
 Бугаријa ќе отвори свој Центар за набљудување на вселената во средината на 2007 година, објави минатата недела заменик-премиерот Емел Етем. Градежното претпријати ќе биде избрано до крајот на октомври. Центарот ќе биде опремен со база на податоци и мониторинг систем кој ќе обезбеди информации на реално време за кризните региони. Истиот ќе биде дел од националниот систем за рано предупредување и спасување.
*** 
Новиот извештај на УНЕСКО ги поздравува турските научни публикации како „извонредни“и вели дека нивниот број е зголемен за трипати помеѓу 1997 и 2002 година. Генерално гледано, споредбата помеѓу 2002 и 1992 година покажува извонредно подобрување, се вели во него. Во целокупното научно рангирање на УНЕСКО, Турција се придвижи од 37-мото на 22-рото место минатата година. 
*** 
Во средата (18-ти октомври) во Софијa беше отворена меѓународна конференција за јужнословенски и балкански јазици. Учествуваат истражувачи од Албанија, Бугарија, Франција, Грција, Италија, Македонија, Норвешка, Романија, Србија, Шпанија и САД.
 (Разни извори – 16/10/06-23/10/06)  
