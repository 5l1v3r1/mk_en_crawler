15/09/2010
СТРАЗБУР, Франција -- Европскиот суд за човекови права ја казни Турција во вторникот (14-ти септември) за „незаштитување на животот и слободата на изразување“ на убиениот турско-ерменски новинар Хрант Динк, кој беше застрелан на 19-ти јануари 2007 година пред канцелариите на неговиот весник. Во јули 2006 година тој доби шестмесечна скратена казна за „деградирање на турската припадност“ во врска со натписот во кој тој ги опиша убиствата на околу 1,5 милиони Ерменци за време на Првата светска војна како „геноцид“. Во писмената изјава од средата, судот во Стразбур објави дека Турција треба да им плати 100.000 евра на вдовицата и децата на Динк и 5.000 евра на неговиот брат. Турција вели дека нема да поднесе жалба. „Ќе се вложат напори во согласност со потребите од одлуката за Динк и ќе бидат преземени сите мерки за да се спречи повторување на слични прекршувања во иднина“, објави Министерството за надворешни работи. (Ватан, Милијет - 15/09/10; СНН, ББС, АП - 14/09/10)
