22/07/2004
ВАШИНГТОН, САД -- За време на разговорите во средата (21-ви јули) во Вашингтон српскиот претседател Борис Тадиќ и американскиот државен секретар Колин Пауел разговараа околу потребата на Белград за целосна соработка со Трибуналот на ОН во Хаг за воени злосторства, особено во врска со апсеoето и екстрадицијата на обвинетите, меfу кои и на генерал Ратко Младиќ. Пауел, исто така, ја пренесе подготвеноста на Вашингтон за помош на Србија и Црна Гора во евро-атланските интегративни процеси. Покрај тоа, Тадиќ и Пауел разговараа и за развојот на настаните во Косово. Во говорот што го одржа подоцна во Националниот прес-клуб, Тадиќ повика на регионална соработка и економски, политички и судски реформи. Тој, исто така, апелираше за повеќе инвестиции од Запад.
Во меfувреме, за време на посетата на Сараево министерот за одбрана на Србија и Црна Гора, Првослав Давиниќ, за новинарите изјави дека Армијата не го заштитува Младиќ. Но, тој не ја отфрли можноста пензионираните офицери да му помагаат на поранешниот воен командант на босанските Срби да ја избегне правдата. (Вашингтон тајмс - 22/07/04; Б92, ВОА, АП, АФП - 21/07/04)
