17/08/2010
ЗАГРЕБ, Хрватска -- Парламентарната комисија во понеделникот (16-ти август) му го одзеде парламентарниот статус на осудениот воен злосторник Бранимир Главаш, пратеник на Хрватската демократска партија на Славонија и Барања. Претседателот на комисијата, Дамир Сесвечан, рече дека мандатот на Главаш бил прекинат во согласност со законот, откако Врховниот суд ја потврдил неговата осуда за воени злосторства врз српските цивили за време на конфликтот во периодот 1991-1995 година. На крајот од јули, неговата затворска казна беше намалена од десет на осум години за воени злосторства извршени во 1991 година врз етничките Срби во градот Осиек. (ХРТ, Нова ТВ, tportal.hr, Танјуг - 16/08/10)
