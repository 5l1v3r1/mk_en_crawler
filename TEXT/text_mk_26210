15/01/2010
ПОДГОРИЦА, Црна Гора -- Владата во петокот (15-ти јануари) објави дека воспоставила дипломатски односи со Косово преку размена на писма меѓу министрите за надворешни работи. Црна Гора ја призна независноста на Косово на 9-ти октомври 2008 година. Минатиот месец Србија побара од Подгорица да се воздржи од воспоставување дипломатски односи со Приштина додека хашкиот Меѓународен суд на правдата не донесе одлука за законитоста на еднострано прогласената независност на Косово од Србија. (РТЦГ, Мина, Бета, Б92, Танјуг - 15/01/10)
