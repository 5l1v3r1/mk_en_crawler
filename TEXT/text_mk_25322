26/01/2010
БЕЛГРАД, Србија -- Со рекорден одѕив на гласачите, коалицијата предводена од Демократската партија (ДС) победи на локалните избори во неделата (24-ти јануари) во Оџаци, Војводина, традиционално упориште на Српската радикална партија (СРС). Резултатите од предвремените избори покажаа дека коалицијата „За европско Оџаци-Борис Тадиќ“ освои 35 отсто од гласовите, поразувајќи ја Српската напредна партија, која освои 22 отсто. Зад неа беше помалиот владин партнер, коалицијата Српска социјалистичка партија-Обединета Србија-Партија на обединетите пензионери на Србија, со 11 отсто од гласовите, по што следеше СРС со 10 отсто од гласовите. Демократската партија на Србија и Г17 Плус, исто така, ќе имаат претставници во општинскиот совет. Одѕивот беше 72 отсто. Предвремените избори беа свикани откако ниту една од партиите застапени во локалниот парламент, не успеа да го обезбеди потребното мнозинство за власт, на изборите во мај 2008 година. (РТС, Б92, Бета, Танјуг, Дневник - 25/01/10)
