13/06/2007
БРИСЕЛ, Белгија -- Германскиот министер за надворешни работи, Франк-Волтер Стајнмаер, чија земја моментно претседава со ЕУ, во вторникот (12-ти јуни) потврди дека напорите за ослободување на петте бугарски медицински сестри и палестинскиот лекар, кои се осудени на смрт во Либија, ќе продолжат. Стајнмаер говореше во Брисел по враќањето од Либија, во придружба на комесарот на ЕУ за надворешни односи, Бенита Фереро-Валднер. Тој рече дека се остварени екстензивни разговори со либиската страна за медицинските лица, кои беа осудени во контроверзниот случај на инфицирање со ХИВ. (Mонитор - БНР, БТA - 12/06/07)
