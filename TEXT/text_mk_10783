08/11/2004
САРАЕВО, Босна и Херцеговина (БиХ) -- Високиот претставник Педи Ешдаун во неделата (7-ми ноември) изјави дека затворил банка во сопственост на еден поддржувач на Радован Караџиќ. „Во изминативе три години оваа банка беше нешто повеќе од неубедлив изговор за нејзиниот директор Момчило Мандиќ и неговите соработници да ги пренасочуваат јавните средста во своите џебови“, изјави тој за новинарите. Ешдаун рече дека дел од овие пари можеби се користеле за да им се помогне на осомничените за воени злосторства да ја избегнат правдата. По неколкумесечни финансиски проблеми „Привредна банка“ минатата недела беше прогласена за неликвидна. Издаден е налог за апсење на Мандиќ. 
Во другите вести, во петокот црногорскиот суд му одреди притвор во траење од 30 дена на братот на Караџиќ, Лука. Тој беше уапсен по пукањето на една свадба при што едно лице беше рането. (Извори на ОХР, Независне новине, Вечерњи лист - 08/11/04; АП, АФП, Pincom.info, ПБС БиХ, РТРС, Танјуг, НТВ Хајат - 07/11/04) 
