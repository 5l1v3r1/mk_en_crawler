21/05/2007
ЧАНАККАЛЕ, Турција -- Западниот град Чанаккале е домаќин на состанокот на Балканско-црноморската регионална комисија на Конференцијата на периферни поморски региони на Европа (ЦПМР), во понеделник (21-ви мај). Учествуваат повеќе од 130 гувернери и други високи владини функционери од Грција, Бугарија, Романија, Естонија, Хрватска, Украина, Белгија и Турција. Тие разговараат за новата меѓурегионална соработка и можностите за поморски транспорт во регионот на Црното Море.
Во другите вести, околу 50 000 луѓе учествуваа на просекуларниот митинг што се одржа во неделата во црноморскиот град Самсун. Ова е шест ваков протест против владата со исламистички корени, пред општите избори на 22-ри јули. Токму во Самсун на 19-ти мај 1919 година турскиот секуларен основач, Мустафа Кемал Ататурк, ја започна турската војна за независност. (Радикал, Сабах, Хуријет, Turkishpress.com - 21/05/07; УПИ, АП, РФЕ - 20/05/07)
