17/03/2011
ТИРАНА, Албанија -- Способноста за одржување демократски избори треба да се докаже на 8-ми мај, кога Албанија ќе ги одржи локалните избори, им рече претседателот Бамир Топи на странските амбасадори во Тирана. Во средата (16-ти март) тој се сретна со првиот човек на ОБСЕ, Еуген Волфарт, амбасадорот на САД, Алексадар Арвизу и првиот човек на Европската комисија во Албанија, Еторе Секуи. Според изворите, Топи и амбасадорите се согласиле дека подготвувањето и одржувањето на успешни избори ќе биде знак за политичка зрелост. Почитувањето на институциите е од особена важност за процесот на интеграција на земјата во ЕУ, рекоа претставниците. (Топ Ченел, Њуз 24, ТВСХ, Клан, Телеграфи - 16/03/11)
