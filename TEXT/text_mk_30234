14/04/2011
ЕРУСАЛИМ, Израел -- Министерството за надворешни работи во средата (12-ти април) изрази загриженост во врска со плановите на турската хуманитарна организација за испраќање хуманитарна флотила во Газа следниот месец. „[Израелскиот] амбасадор [во Анкара Габи Леви] им кажа на своите турски колеги за нашата загриженост во врска со испраќањето на прохамас флотилата следните месеци“, рече портпаролот на министерството, Јигал Палмор. Според извештаите, хуманитарната организација Фондација за човекови права и слободи и хуманитарна помош (ИХХ) планира голема флотила за одбележување на годишнината од минатогодишната рација предводена од Израел на 31-ви мај 2010 година, што резултираше со смрт на девет турски активисти. Бродот што ќе ја предводи овогодишната флотила повторно се очекува да биде Мави Мармара, кој ќе биде придружуван од 15 бродови и скоро 1.000 активисти од различни земји. Медиумите објавија дека Израел побарал од Турција да помогне во запирање на флотилата. (Заман - 13/04/11; Хуријет - 12/04/11) 
