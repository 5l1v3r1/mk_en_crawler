31/03/2011
ПРИШТИНА, Косово -- Постои двозначност во врска со статусот на Беџет Пацоли како претседател во четврток (31-ви март), по целосната пресуда од средата. Судот се согласи дека изборот на Пацоли од страна на парламентот минатиот месец го прекрши членот 86 од уставот бидејќи немаше кворум и Пацоли немаше противкандидат. Тој се очекуваше официјално да поднесе оставка, но сега се цитира неговата изјава: „Нема потреба од оставка; јас практично ја напуштам функцијата претседател и процесот ќе почне од нула“. Премиерот Хашим Тачи вели дека владата ќе дејствува во целосна согласност со законите и уставот. Неговата Демократска партија влезе во коалиција со Новата косовска алијанса на Пацоли, по општите избори во декември, согласувајќи се да ја дели власта во владата и претседателството, како дел од договорот. Експертите предлагаат формирање нови коалиции за да се избегнат вонредни избори. (Зери, Косова Сот, Коха Диторе, Експрес - 31/03/11)
