10/07/2006
БУКУРЕШТ, Романија -- Претседателот Трајан Башеску во неделата (9-ти јули) предупреди дека напредокот во судските реформи е „многу мал“, како што покажаа одговорите од анкетите на јавното мислење за оваа тема. По повод одбележувањето на Денот на правдата во палатата Снагов, Башеску рече дека работите само малку се придвижиле. Министерот за правда, Моника Маковеи, од своја страна, рече дека недостатокот на јавната доверба во судскиот систем и понатаму претставува голем проблем. 
Во меѓувреме, новата анкета на агенцијата ИНСОМАР покажа дека Башеску и понатаму е политичарот со најголема доверба кај граѓаните. Неговиот рејтинг, сепак, е намален, поради тековните расправии со премиерот Калин Попеску Таричеану во врска со иднината на романските војници во Ирак. (Гандул, Девет часот, Букурешки дневни вести - 10/07/06) 
