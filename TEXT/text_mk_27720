27/04/2010
САРАЕВО, Босна и Херцеговина (БиХ) -- Иранскиот министер за надворешни работи, Манучехр Мотаки, побара поддршка од БиХ во ОН, во врска со нејзините нуклеарни амбиции. Мотаки, за време на посетата на Сараево во понеделникот (26-ти април), рече дека неговата земја очекува „конструктивен и позитивен“ пристап од БиХ како непостојана членка на Советот за безбедност на ОН, во случај на гласање за санкции против Техеран. Претседателот на претседателството на БиХ, Харис Силајџиќ, ја потврди поддршката на Сараево за Меѓународната агенција за атомска енергија (ИАЕА) и нејзините одлучи во врска со нуклеарните прашања. Тој истакна дека БиХ се залага за членство во ЕУ и НАТО и ќе ги има предвид овие интереси при гласањето во ОН. (Дневни аваз, Фена, Онаса, Dnevnik.ba, ДПА, Ројтерс - 26/04/10)
