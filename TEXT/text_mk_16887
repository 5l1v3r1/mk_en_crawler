05/10/2006
AТИНА, Грција -- Премиерот Костас Караманлис во средата (4-ти октомври) објави дека владата подготвила мерки за борба против корупцијата. Во своето обраќање пред парламентарната група на неговата партија Нова демократија на 32-годишнината од нејзиното основање, Караманлис ги наведе процедурите во јавните набавки, издавањето на лиценци и отпочнувањето на бизниси, како области на кои треба да им се посвети посебно внимание.
Караманлис, исто така, се осврна и на тековните протести на наставниците, кои бараат зголемување на платите од 40 отсто. Тој рече дека владата нема да ја поткопа фискалната стабилност за добивање популарност. (Нафтемпорики, Авги, Катимерини - 05/10/06)
