21/10/2010
ЗАГРЕБ, Хрватска -- Најголемата опозициска партија, Социјалдемократската партија (СДП), во средата (20-ти октомври) поднесе иницијатива за гласање недоверба на премиерката Јадранка Косор. Иницијативата беше поддржана од 58 пратеници од СДП и другите опозициски партии. Опозицијата ја обвинува Косор за падот на животниот стандард, собирањето на економијата, како и за растечката стапка на невработеност, надворешниот долг и буџетскиот дефицит. Гласањето ќе се одржи во рок од 30 дена и истото треба да добие поддршка од најмалку 77 од вкупно 153 членови на парламентот. Истото има малку шанси да биде успешно, бидејќи владата има поддршка од 83 членови. (ХРТ, Пословни дневник, ХИНА, Вечерњи лист, Radio.net - 20/10/10)
