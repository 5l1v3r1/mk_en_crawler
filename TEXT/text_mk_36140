15/03/2004
АТИНА, Грција -- Преземајќи акција по добиената информација, грчката полиција во неделата (14-то март) откри бомба пред филијалата на Ситибенк во Атина. Неидентификувано лице се јавило во еден локален весник, велејќи дека направата ќе експлодира во рок од 35 минути. Кога полицајците пристигнале на местото, тие откриле пластична кеса со две прачки динамит, еден часовник и детонатор. Направата подоцна беше опишана како несофистицирана, но доволно моќна да предизвика смрт или повреда. Полицијата нема сознанија ниту за мотивите, ниту за евентуални осомничени. (Ројтерс - 14/03/04)
