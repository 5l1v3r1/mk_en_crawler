19/10/2004
СКОПЈЕ, Македонија -- Бугарскиот министер за надворешни работи, Соломон Паси, кој е, исто така, и претседавач на ОБСЕ, за време на посетата на Скопје во понеделникот (18-ти октомври) изјави дека мисијата на организацијата на Балканот сега е завршена. „ОБСЕ заврши важна и плодотворна работа овде и сметаме дека е вистинско време мисиите да се намалат и да се затворат. Нашиот интерес сега мора да се фокусира на другите региони“, рече тој. Паси и неговата колешка во Скопје, Илинка Митрева, се согласија за отворање на четврт граничен премин помеѓу двете земји во пределот Делчево-Невестин. Паси во вторник ја продолжува својата турнеја низ регионот, при што ќе ги посети Белград и Приштина. (Утрински весник, Дневник - 19/10/04; AФП, Макфакс, бТВ - 18/10/04)
