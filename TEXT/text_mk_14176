13/11/2005
БРИСЕЛ, Белгија -- Водачите на осумте највлијателни политички партии во Босна и Херцеговина се собраа во саботата (12-ти ноември) во Брисел на преговори во врска со уставните измени. Комесарот за проширување на ЕУ, Оли Рен, го окарактеризира состанокот како обид за постигнување на консензус за измените, додавајќи дека тој процес треба да претставува еволуција, а не револуција. Според првите извештаи, босанските водачи ги потврдија своите сериозни разлики во врска со ова прашање. (Независне новине, Дневни аваз - 13/11/05; Фена, РТРС, ПБС БиХ - 12/11/05)
