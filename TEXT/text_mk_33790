25/11/2003
ВАШИНГТОН, САД -- Македонскиот премиер Бранко Црвенковски во вторник (25-ти ноември) ќе се состане со американскиот државен секретар, Колин Пауел, како и со потпретседателот Дик Чејни. Тој во понеделникот престојуваше во Детроит, каде што се состана со претставници на македонската дијаспора. Црвенковски од нив побара да ја поддржуваат и да инвестираат во Македонија, а отвори и Македонски конзулат во градот. Премиерот, придружуван од страна на заменик-премиерот, Муса Џафери, и министерката за надворешни работи, Илинка Митрева, во текот на неговата посета се состана и со претставници на ММФ и на Светската банка.
Во другите вести, канадската Влада објави дека на крајот од февруари ќе ја затвори својата канцеларија на Канадската амбасада во Скопје, велејќи дека нејзиниот привремен мандат завршил. (Утрински весник - 25/11/03; МИА, А1 ТВ, Макфакс - 24/11/03)
