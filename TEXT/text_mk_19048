03/12/2006
САРАЕВО, Босна и Херцеговина (БиХ) -- Церемонијата што се одржа во петокот (1-ви декември) го одбележа првиот Ден од здружените вооружени сили на БиХ. Во говорот српскиот член на претседателството на БиХ, претседателот Никола Радмановиќ, ги пофали оние што се вклучени во процесот на одбранбените реформи, истакнувајќи дека најдобар доказ за успехот беше неодамнешната покана на НАТО за придружување во програмата Партнерство за мир. 
Во другите вести, Дирк Ланге, шефот на единицата на БиХ на директоратот за Западен Балкан на Европската комисија, во саботата ги повика властите да продолжат со разговорите за полициските сили. Недоволниот напредок во врска со ова прашање претставува главната пречка за потпишувањето на Спогодбата за стабилизација и асоцијација (ССА), истакна тој. Ако биде потпишана оваа зима, ССА би можела да стапи на сила до летото. (Независне новине, ПБС БиХ, НТВ Хајат, РТРС, Срнa - 02/12/06; ПБС БиХ - 01/12/06)
