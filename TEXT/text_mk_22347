17/11/2008
ПРИШТИНА, Косово -- Владата и понатаму се противи на планот на генералниот секретар на ОН, Бан Ки-Мун, за распоредувањето на мисијата на ЕУ, ЕУЛЕКС, во Косово, според соопштението објавено во неделата (16-ти ноември). „Владата ... ја потврдува својата решеност за целосно спроведување на сеопфатниот предлог на [Maрти] Ахтисари, низ целата територија на Косово. Во тој поглед, владата е посветена на понатамошната соработка со меѓународните организации во Косово кои работат за доброто на косовските граѓани“, се вели во соопштението. Премиерот Хашим Тачи, исто така, го потврди своето противење на планот, велејќи: „Нашата позиција е заштита и почитување на уставот“. (Зери, Коха Диторе, Лајм, Косова Сот - 17/11/08)
