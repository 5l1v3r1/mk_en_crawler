30/08/2010
САЛЗБУРГ, Австрија -- За време на посетата на Салзбург во неделата (29-ти август), романскиот министер за внатрешни работи Васил Блага забележа дека ниту еден од Ромите репатрирани од Франција неодамна немал криминални досиеја во Романија или Франција. Тој објасни дека властите внимателно ја испитале историјата на репатрираните лица и не нашле докази за кривични дела во ниту една од двете земји. Сепак, истакна тој, ако постојат докази дека романски државјанин престојува во Франција илегално, тој или таа да може да биде депортиран. Блага беше во Салзбург на конференцијата на источно-европските министри за внатрешни работи. Неколку стотици Роми се вратени во Бугарија и Романија, како дел од новата стратегија на Франција да ги депортира поради загриженоста за безбедноста. (Radio Free Europe, Mediafax, Novinite - 29/08/10)
