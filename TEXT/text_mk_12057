15/06/2005
СОФИЈА, Бугарија -- Бугарскиот министер за прашања на ЕУ, Меглена Кунева, во вторникот (14-ти јуни) рече дека сите доцнења со законодавството поврзано со ЕУ може да се надминат за околу два месеци, вклучувајќи ги и клучните нацрт-закони во областа на судските реформи. Според Кунева, ако следниот парламент -- кој ќе биде формиран по изборите на 25-ти јуни -- започне да работи без летна пауза, законите може да бидат усвоени до крајот на септември. 
Во другите вести, двајца бугарски војници загинаа кога нивното оклопно возило се лизна на насип и потона во канал во Ирак доцна во вторникот. Третиот војник беше сериозно повреден. (Сега, Ројтерс - 15/06/05; Meдиапул - 14/06/05)
