28/03/2011
TИРАНА, Албанија -- Околу 45 ромски семејства одбиваат да бидат раселени надвор од Тирана во шаторите што ги обезбеди владата, објавија медиумите во неделата (27-ми март). Ромите бараат од владата да им најде засолниште во главниот град за да можат да преживуваат со собирање старо железо. Семејствата живеат на улица откако подметнувачи на пожар им ги запалија бараките во близина на железничката станица во Тирана во февруари. Ова прашање ги поттикна амбасадите во Тирана да реагираат против дискриминацијата со која се соочува оваа заедница. Заменичката-министер за труд и социјална политика, Филорета Кодра, рече дека кампот е итно решение за раселените Роми. (Балкан веб, Телеграфи, Топ ченал, НОА - 27/03/11)
