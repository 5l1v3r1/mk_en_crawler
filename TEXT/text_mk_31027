03/05/2011
БАЊА ЛУКА, Босна и Херцеговина (БиХ) -- Република Српска (РС) ќе спроведе попис на населението во октомври, и покрај бошњачките приговори, рече Радмила Чичковиќ, директорка на институтот за статистика на ентитетот, во понеделникот (2-ри мај), додавајќи дека подготовките се во тек. Минатиот јуни парламентот на РС усвои закон за пописот на населението и домаќинствата за 2011 година, но истиот заглави во Советот на народите поради бошњачкото противење. Законот стапи на сила во октомври, откако Уставниот суд донесе одлука дека нема кршење на виталните национални интереси на Бошњаците. Но, поради овие компликации, пописот не можеше да се одржи во периодот 1-15 април, како што првично се предвидуваше. Во февруари парламентот усвои амандмани на законот, кои дозволуваат владата да одлучи за датумот на пописот. (Срна, РТРС, Независне новине - 02/05/11)
