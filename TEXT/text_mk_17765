20/05/2007
БЕЛГРАД, Србија -- Новиот заменик-премиер Божидар Ѓелиќ ќе биде задолжен за процесот на интеграција на Србија во ЕУ и соработката со меѓународните финансиски институции, според владиното соопштение од петокот (18-ти мај). Ѓелиќ, кој беше министер за финансии во владата на починатиот премиер Зоран Ѓинѓиќ, ќе биде одговорен и за координирањето на работата на министерствата со организациите од областа на финансиите и економијата. Ѓелиќ во едно интервју рече дека повторното отпочнување на разговорите на Србија за Спогодбата за стабилизација и асоцијација со ЕУ зависи од способноста на земјата да ја убеди Унијата дека прави сé што е во нејзина моќ за да го лоцира, уапси и екстрадира бегалецот што го бара Трибуналот на ОН за воени злосторства. (Taнјуг, Бета - 18/05/07)
