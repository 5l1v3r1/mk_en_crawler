23/05/2006
СКОПЈЕ, Македонија -- Премиерот Владо Бучковски и неговиот хрватски колега, Иво Санадер, во понеделникот (22-ри мај) објавија дека ќе го зголемат нивото на билатералната соработка во напорите за пристап во евроатланските структури. Двајцата премиери се состанаа за време на официјалната посета на Санадер на Скопје. Тие се согласија дека процесот на проширување на ЕУ не смее да запре со пристапот на Бугарија и Романија, туку мора да продолжи и со остатокот од Југоисточна Европа со цел да се осигури стабилноста и благосостојбата на регионот. Санадер и Бучковски потврдија дека нивните влади очекуваат јасен сигнал за можностите за членство за време на самитот на НАТО во Рига во септември. (ХИНА, ХРТ, Телма ТВ, Макфакс - 22/05/06) 
