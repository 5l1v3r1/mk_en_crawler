27/05/2008
AНКАРА, Турција -- Претседателот Абдула Ѓул работи на смирување на растечките тензии помеѓу владата и судството. Тој во понеделникот (26-ти мај) објави соопштение во кое предупредува дека овој конфликт би можел да й наштети на репутацијата, солидарноста и стабилноста на Турција. Тој интервенираше по серијата лути препукувања помеѓу Претседавачкиот одбор на Врховниот апелационен суд и владејачката Партија на правдата и развојот (АКП), која инсистира на тоа дека судовите немаат овластување да даваат политички изјави.
Во понеделникот вечер, Ѓул се состана со претседателот на Врховниот апелационен суд, Хасан Герчекер. Ѓул, наводно, се обидел да ги намали тензиите, барем додека Уставниот суд донесе одлука за контроверзниот случај со шамиите следната недела. (Заман, Хуријет - 27/05/08; НТВ - 26/05/08)
