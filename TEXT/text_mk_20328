13/09/2007
СКОПЈЕ, Македонија -- Претседателот Бранко Црвенковски во средата (12-ти септември) посочи дека Македонија ќе се повлече од преговорите со Грција околу долготрајниот спор за името, ако Атина ја блокира нејзината кандидатура за членство во НАТО. Тој одговараше на неодамнешниот коментар на грчкиот премиер Костас Караманлис, кој предупреди дека Атина ќе стави вето на членството на Скопје во НАТО, ако не биде решен спорот околу името. 
„Ако оваа изјава се оствари во пракса ... тоа би значело дека Грција директно ја крши и дури ја става вон употреба Времената спогодба помеѓу двете земји. Тоа би значело дека сите обврски од страна на Македонија не важат, вклучително и онаа што се однесува на продолжувањето на преговорите за надминување на разликите околу името под покровителство на ОН“, рече Црвенковски. (Нафтемпорики, Вечер - 13/09/07; A1, Макфакс, БИРН - 12/09/07) 
