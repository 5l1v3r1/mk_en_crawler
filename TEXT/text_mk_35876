22/01/2004
ВАШИНГТОН, САД -- Државниот секретар, Колин Пауел, во средата (21-ви јануари) се состана со хрватскиот колега, Миомир Зузул, и со претседателот на Парламентот, Владимир Шекс. Пауел рече дека тој ги поддржува напорите на Хрватска за брзо членство во НАТО, велејќи дека тоа ќе го поттикне учеството на земјата во глобалната антитерористичка коалиција. Хрватската делегација, исто така, разговараше во врска со евентуалното прошируваoе на нејзината мисија во Авганистан. Во вторникот, Шекс и Зузул разговараа во врска со членството во НАТО со членовите на Американскиот дом и сенат, како и со Ден Фрид, високиот советник на претседателот за Европа.
Во другите вести од средата, судот во Вуковар, Хрватска, ја осуди 78-годишната Иванка Савиќ на четири и пол години затвор за воени злосторства сторени против Хрватите и другото несрпско население затворено во складиштето на едно локално претпријатие во 1991 година и во 1992 година. (ХИНА, ХРТ, Вјесник - 22/01/04; ХИНА - 21/01/04)
