06/04/2010
БУКУРЕШТ, Романија -- Повеќе од 100 куќи беа претресени на различни локации низ цела Романија во вторникот (6-ти април), во рамките на координираната акција на романската, американската и чешката полиција против интернет измамата. Полицијата разби три групи осомничени за вмешаност во лажни интернет продажби на јахти, луксузни производи и недвижен имот. Повеќето жртви биле државјани на САД, Украина и Данска. Операцијата резултираше со апсење на најмалку 70 лица. (Aдеварул, Јурналул национал, Зиаре, Котидианул, Евениментул зилеи, Макфакс - 06/04/10)
