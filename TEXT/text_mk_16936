04/06/2006
САРАЕВО, Босна и Херцеговина (БиХ) -- Централната изборна комисија (ЦЕЦ) на БиХ верификуваше 48 политички партии и 10 независни кандидати за учество на општите избори на 1-ви октомври. На прес-конференцијата во саботата (3-ти јуни) шефот на ЦЕЦ, Бранко Петриќ, рече дека комисијата ја отфрлила апликацијата на еден независен кандидат поради тоа што тој бил санкциониран од Канцеларијата на високиот претставник. Една политичка партија, Зелени БиХ, нема да може да учествува на изборите за државниот парламент, бидејќи не поднела минимален број потписи за поддршка. Сепак, рече Петриќ, таа ќе може да учествува на изборите на ниво на ентитетот и на ниво на кантони. (Независне новине - 04/06/06; НТВ Хајат, ПБС БиХ - 03/06/06)
