20/12/2005
ПАРИЗ, Франција -- Српскиот претседател Борис Тадиќ во понеделникот (19-ти декември) се состана со својот француски колега, Жак Ширак, во Париз и рече дека добил уверување за француската поддршка на српските напори за евроинтеграција. Според Тадиќ, двајцата претседатели се согласиле и дека решението за косовското прашање мора да води кон мир и стабилност за целиот регион. 
Во меѓувреме, во Белград, официјалните претставници на Србија и Црна Гора и на ЕУ во вторникот ја започнаа првата рунда технички преговори за Спогодбата за стабилизација и асоцијација. Во фокусот на разговорите ќе биде либерализацијата на трговијата со ЕУ. 
Во другите вести, црногорскиот претседател Филип Вујановиќ закажа вонредна парламентарна седница на 7-ми февруари, посветена на референдумот за независност. Тој рече дека референдумот, најверојатно, ќе се одржи пред април. (РТС, Бета - 19/12/05)
