03/01/2010
АТИНА, Грција -- Почесниот претседател на главната опозициска партија Нова Демократија, поранешниот премиер Константин Мицотакис, во петокот (1-ви јануари) рече дека во Грција мора да се формира влада на национално единство за вонредна состојба, бидејќи земјата е во сериозна економска и финансиска криза. Според него, моментната влада предводена од ПАСОК треба да преземе подхрабри мерки за да се справи со сериозната ситуација. 
„[Потпретседателот на Европската централна банка] Лукас Пападемос треба да биде повикан да го преземе централното менаџирање со економијата, а [поранешниот пратеник на ПАСОК и министер за здравство и благосостојба] Алекос Пападопулос треба да ги преземе јавните финансии," рече Мицотакис. „Овие двајца заедно со министерот за финансии Јоргос Папаконстантину треба да формираат мини-кабинет со кој треба да претседава [поранешниот премиер] Костас Симитис како министер без ресор," додаде тој. (Катимерини, АНА-МПА - 01/01/10)
