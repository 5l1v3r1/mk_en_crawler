14/04/2004
СКОПЈЕ, Македонија -- Македонските гласачи во среда (14-ти април) гласаат за избор на нов претседател. Во трката за ова место се четворицата кандидати, но ниеден од нив, најверојатно, нема да го премине прагот од 50 отсто. Вториот круг од гласаoето помеfу двајцата кандидати со најголем број гласови ќе се одржи по две недели. Премиерот Бранко Црвенковски од владејачките социјалисти и Сашко Кедев од опозиционата ВМРО-ДПМНЕ се сметаат за главни фаворити. Гзим Острени е кандидат на Демократската унија за интеграција, додека Зуди Џелили е кандидат на Демократската партија на Албанците.
Во другите вести, Македонија во среда ќе го добие извештајот од властите на Босна и Херцеговина во врска со фаталната авионска несреќа на претседателот Борис Трајковски, која се случи на 26-ти февруари во близина на Мостар. Досега не се објавени официјални детали, но извештаите во медиумите посочуваат дека несреќата е резултат на грешка на пилотот. (АФП, Блумберг, Утрински весник, Дневник - 14/04/04; Дојче Веле, AП, Макфакс, А1 ТВ - 13/04/04)
