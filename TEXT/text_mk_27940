22/08/2010
БЕЈРУТ, Либан -- Либански брод со хуманитарна помош нема да замине за Газа во недела (22-ри август) како што планирал, откако Кипар одби да му дозволи да влезе во неговите води или да ги користи неговите пристаништа, објавија организаторите во саботата. Бродот Св.Маријам -- кој пренесувал жени-активистки и хуманитарна помош -- требаше да замине од северното либанско пристаниште Триполи за Газа. Организаторите рекоа дека сега се обидуваат да најдат друго пристаниште од кое ќе пловат. Израел предупреди дека може да ги искористи „сите неопходни мерки“ за да го спречи бродот за Газа. Портпаролот на кипарската полиција Михалис Кацунотос во петокот изјави за Ројтерс дека пристигнувањето и заминувањето на бродовите за и од Газа преку кипарските пристаништа е забрането. Властите ја воведоа забраната минатата година, наведувајќи ги како причина националните интереси. (ДПА, Њујорк тајмс, АФП - 21/08/10; Ројтерс - 20/08/10)
