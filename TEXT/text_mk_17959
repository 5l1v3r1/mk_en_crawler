20/06/2007
ЛУКСЕМБУРГ -- Шефот за безбедност на ЕУ, Хавиер Солана, во вторникот (19-ти јуни) се состана со албанскиот министер за надворешни работи, Лулзим Баша, и ги повика албанските политички партии да постигнат консензус за кандидатот што ќе го наследи претседателот во заминување, Алфред Мојсиу. Солана додаде дека владејачката коалиција и опозицијата треба да работат конструктивно, за да загарантираат спроведување на неопходните реформи за интеграција во НАТО и во ЕУ.
Парламентот се надеваше дека во среда ќе гласа за наследник на Мојсиу. Но, со оглед на тоа што нема ниту еден кандидат, гласањето беше одложено. Продолжуваат разговорите помеѓу различните партии.
Во другите вести, кандидатот на владејачката Демократска партија, Ирис Хоџа, победи на изборите во неделата за пополнување на едно парламентарно место што остана испразнето по ненадејната смрт на пратеникот Бујар Јачел. Хоџа освои 50,55 отсто од гласовите, малку повеќе од Самир Кодра. (Фокус, Балканвеб, Шекули, Кохајоне, Шкип - 20/06/07; Балканвеб, Топ-ченал - 21/06/07)
