13/04/2007
СОФИЈА, Бугарија -- Премиерот Сергеј Станишев во четвртокот (12-ти април) рече дека Европската комисија е задоволна од извештајот на владата за напредокот во борбата против криминалот и корупцијата и ја повика Бугарија да продолжи со своите напори. Следната недела, додаде тој, владата планира да отпочне кампања за искористување на парите од структурните фондови на ЕУ. Помеѓу 2007 и 2013 година Бугарија треба да повлече 11 милијарди евра од финансиите.
Во другите вести, окружниот суд во Варна во четвртокот го отфрли барањето од Туркменистан за екстрадиција на Анадурди Кајиев, туркменистански дисидент кој избега во Бугарија во 2001 година. Земјата, исто така, ја одби и наредбата за привремен притвор и го ослободи Кајиев, донесувајќи пресуда дека имало недоволно докази за тврдењата дека украл околу 29,7 милиони евра додека бил заменик-гувернер на централната банка. (24 Часа, Дневник - 13/04/07; бТВ, Дарик, News.bg, Фокус, Ројтерс, РФЕ - 12/04/07)
