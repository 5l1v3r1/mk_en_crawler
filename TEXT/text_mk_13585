24/08/2005
СОФИЈА, Бугарија -- Новиот бугарски министер за образование, Даниел Вулчев, во средата (24-ти август) објави дека новата учебна година ќе започне на 15-ти септември за сите ученици, и покрај компликациите предизвикани од поплавите. Тој за бТВ изјави дека вкупно 331 училиште во целата земја се погодени од поплавите, но изрази надеж дека поголемиот дел од зградите ќе бидат обновени до средината на септември. Во некои случаи учениците ќе бидат пренасочени во соседните училишта.
Во другите вести, бугарската министерка за прашања на ЕУ, Меглена Кунева, во вторникот во Солун се состана со грчкиот заменик-министер за надворешни работи. Валинакис ја потврди поддршката од неговата земја за планираниот влез на Бугарија во ЕУ во јануари 2007 година. (бТВ, Дневник - 24/08/05; AНА, МПА, веб-страница на бугарската влада - 23/08/05)
