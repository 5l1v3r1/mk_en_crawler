21/12/2008
АНКАРА, Турција -- Полицијата во саботата (20-ти декември) објави дека открила и затворила центар за обука на Ал каеда во истанбулско предградие, кој давал „идеолошка обука“ за деца постари од пет години. „Секој ученик добивал бесплатна храна и сместување. Центарот е отворен нелегално“, се вели во соопштението на полицијата и се додава дека дел од персоналот бил обучен во Авганистан.
Во петокот полицијата објави дека се упасени 38 осомничени припадници на Ал каеда во истовремени рации во Истанбул, Измир и Маниса. Тие се осомничени во врска со 12 кривични дела, додава полицијата.
Во другите вести, претседателот Абдула Ѓул во саботата објави дека Турција е решена да ги брани своите права според меѓународното право за борба против тероризмот од северен Ирак. На состанокот со ирачкиот заменик-претседател во посета на земјата Тарик ал Хашими, Ѓул рече дека Анкара може да продолжи со своите операции против терористичката Курдистанска работничка партија (ПКК) по 1-ви јануари, како и дека ирачките власти ќе бидат информирани за плановите на Турција. Ал-Кашими по состанокот за новинарите изјави дека состанокот бил многу корисен. Неговата посета й претходи на онаа на премиерот Нури Ал-Малики в понеделник. (Радио Свобода, Хуријет, новинска агенција Анадолу - 20/12/08; Хуријет, Ројтерс, Заман - 19/12/08)
