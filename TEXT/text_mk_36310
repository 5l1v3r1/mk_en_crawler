27/05/2004
ЗАГРЕБ, Хрватска -- На одделните разговори во Хрватска и Албанија во средата (26-ти мај) генералниот секретар на НАТО, Јап де Хуп Шефер, изрази поддршка за интегративните напори на двете земји. Во Хрватска, тој се состана со премиерот Иво Санадер и со претседателот на Парламентот, Владимир Шекс, и изрази увереност дека поканата за пристап во Алијансата ќе биде дадена на јунскиот самит во Истанбул. Шефер, исто така, побара континуирана соработка со Трибуналот на ОН за воени злосторства. Подоцна, во Тирана, тој се состана со претседателот Алфред Мојсиу, за да изрази поддршка и да ја охрабри земјата да продолжи со реформите на својот пат кон НАТО. Посетите на Шефер се дел од балканската турнеја, пред самитот следниот месец. (Вечерoи лист - 27/05/04; ATA, ХИНА, Аустралијан, АФП - 26/05/04)
