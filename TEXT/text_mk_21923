21/09/2008
ПРИШТИНА, Косово -- Иако не ја призна независноста на Косово, Грција одлучи да ги признае новите пасоши што ги издава косовската власт и да им издава визи на косовските граѓани. Шефот на грчката канцеларија за врски во Приштина, Димитрос Мошопулос, го објави овој потег во петокот (19-ти септември), по состанокот со косовскиот премиер Хашим Тачи. Црна Гора и Македонија, исто така, одлучија да ги прифатат новите пасоши без да ја признаат независноста на самопрогласената држава. Новите документи ќе ги заменат оние на УНМИК. (Политика, Макфакс, Бета, РТРС - 19/09/08)
