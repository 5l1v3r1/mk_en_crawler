18/11/2005
САРАЕВО, Босна и Херцеговина (БиХ) -- Европскиот совет ќе ја одобри преговарачката платформа во врска со Договорот за стабилизација и асоцијација (ДСА) со БиХ в понеделник (21-ви ноември), отворајќи го патот за отпочнување на разговорите овој месец. Фабрицио Барбасо, шефот на Генералниот директорат за проширување на Европската комисија, го објави ова по неговиот состанок со претседателот на Министерскиот совет на БиХ, Аднан Терзиќ, во четвртокот. Барбасо дојде во Сараево да го претстави извештајот за напредокот на ЕК, да го подготви теренот за преговорите за ДСА и да ги повика локалните власти да го забрзаат спроведувањето на реформите. 
Во другите вести, Министерскиот совет на БиХ го наименува Игор Давидовиќ, поранешен амбасадор во САД, да ги предводи преговорите за ДСА. Останатите членови на тимот се: Терзиќ, Младен Иваниќ, Бариша Чолак, Драган Доко, Сафет Халиловиќ, Слободан Ковач, Осман Топчагиќ и Лидија Топиќ. (Дневни аваз, Независне новине - 18/11/05; ПБС БиХ, Фена - 17/11/05)
