05/08/2010
ПРИШТИНА, Косово -- Поранешниот командант на Ослободителната војска на Косово (ОВК) Азем Сила во средата (4-ти август) одговори на прашањата пред специјалното обвинителство, како осомничен на т.н. случај Блаца. Назим Блаца, кој се соочува со обвиненија за убиство и други криминални активности, тврди дека работел по наредба на Сила во Косовската разузнавачка служба. Сила остана на ставот за својата невиност, а неговиот адвокат рече дека ова ќе биде единственото појавување на неговиот клиент во случајот. Специјалните обвинителски извори, пак, велат дека тој ќе биде поканет повторно за дополнително сослушување. Сила беше ослободен по испрашувањето. (Зери, Косова Сот, Коха Диторе - 05/08/10; РТК, Кохавижн - 04/08/10)
