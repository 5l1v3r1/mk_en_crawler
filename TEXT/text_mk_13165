30/11/2005
СОФИЈА, Бугарија -- Владата мора да се бори посериозно против организираниот криминал, изјави во вторникот (29-ти ноември) британскиот амбасадор во Бугарија, Џереми Хил, за време на брифингот за последниот сеопфатен мониторинг извештај на Европската комисија за Бугарија. Тој рече дека е важно да се спречи ваквиот криминал за да може земјата целосно да биде подготвена за пристап во ЕУ на 1-ви јануари 2007 година, според планираното. Претходно оваа недела американскиот амбасадор во Бугарија, Џон Бејрли, упати слична порака. (Сега - 30/11/05; Медиапул, Новините - 29/11/05)
