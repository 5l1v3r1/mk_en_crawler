07/08/2007
ЗАГРЕБ, Хрватска -- Премиерот Иво Санадер ја отфрли можноста за одржување национален референдум во врска со влезот во НАТО, истакнувајќи во понеделникот (6-ти август) дека таквиот потег не е предвиден во уставот и би бил непотребен. Санадер одговараше на изјавите на најголемата опозициска Социјалдемократска партија, која вети дека ќе организира референдум за влезот во НАТО ако дојде на власт по општите избори во ноември. „Тоа е евтин предизборен трик и демагогија“, рече Санадер.
Хрватска, заедно со двете други потписнички на Јадранската повелба -- Албанија и Македонија -- се надева дека ќе добие покана за членство за време на самитот на НАТО во Букурешт, во април 2008 година. (ХИНA, Javno.com - 06/08/07)
