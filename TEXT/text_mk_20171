16/08/2007
НИКОЗИЈА, Кипар -- Водачот на заедницата на кипарските Турци, Мехмет Али Талат, испрати писмо до кипарскиот претседател Тасос Пападопулос, прифаќајќи ја неговата покана за состанок, објавија локалните медиуми во средата (15-ти август). Пред околу еден месец Пападопулос го покани Талат да разговараат за спроведувањето на минатогодишниот т.н. Осмојулски договор, кој предвидува повторно отпочнување на разговорите помеѓу двете страни на поделениот остров, за помали прашања од секојдневниот живот. По примањето на одговорот од Талат, Пападопулос веднаш испрати писмо до највисокиот претставник на ОН за Кипар, Мајкл Молер, кој ќе ги договори деталите на состанокот. (КНА, Филелефтерос, Фокус - 15/08/07)
