08/12/2004
ЗАГРЕБ, Хрватска -- Американската и германската влада ќе обезбедат финансиска и техничка помош за хрватските проекти, објавија во вторникот (7-ми декември) локалните медиуми. Американскиот конгрес усвои нацрт-документ според кој Хрватска ќе добие 20 милиони американски долари како дел од Програмата за поддршка на источноевропските демократии. САД, исто така, ќе доделат 0,7 милиони американски долари за спречување на ширењето на оружјето за масовно уништување. Германија, пак, ќе додели 1,8 милиони евра, од кои дел ќе биде наменет за проектот за промовирање на економскиот растеж и вработувањето. (ХИНA, ХРТ, АФП - 07/12/04)
