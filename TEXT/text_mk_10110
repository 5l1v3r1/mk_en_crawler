18/06/2004
Од Давор Коoикушиќ за Southeast European Times во Белград - 18/06/04
По бројни измени, новиот закон за енергија кој ќе стави крај на тригодишната забрана за увоз на бензин е подготвен за парламентот. Меfу другите измени, законот ќе воведе лиценца за бизнисмените во енергетскиот сектор, особено за оние вклучени во рафинираoето и продажбата на нафтените деривати.
И покрај тоа што забраната за увоз ќе биде укината, ќе останат одредени рестрикции. Право на увоз ќе имаат само претпријатијата кои поседуваат сопствени бензински пумпи. Пред забраната, сите претпријатија регистрирани за вршеoе на импорт-експорт имаа право да увезуваат бензин.
"Основните елементи на системот за добиваoе на дозвола зависат, пред се друго, од инфраструктурата која ја поседуваат претпријатијата, заедно со инвестицискиот циклус кој исто така е многу важен елемент за секоја фирма која сака да стане увозник на сурови нафтени деривати на нашиот пазар", рече помошник-министерот за рударство и енергија, Слободан Соколовиќ, изложувајќи ги во кратки црти предложените измени.
Советот за енергија при Комерцијалната Комора на Србија го отпоздрави новиот закон, велејќи дека тој конечно ќе постави конкурентност на цените меfу бензинските претпријатија.
"Точно е дека сите меfународни претпријатија се присутни во трговијата со бензин во Србија, но, сепак, што се однесува до снабдуваoето на малопродажните места, големопродажбата и набавката на сурова нафта, досега овој пазар не беше отворен до оној степен до кој требаше да биде, со цел да се зголеми конкуренцијата", рече Sубинко Савиќ од Советот.
Според аналитичарите, речиси е сигурно дека правото за увоз наскоро ќе му биде дадено на рускиот Лукоил, австрискиот ОМВ, грчкиот Хеленикпетролеум, мултинационалниот синYир Авиа и српската Нафта АД.
Пред 2001 година увозот и домашната продажба на бензин беше еден од најпрофитабилните бизниси во Србија. Тогаш беше усвоен Декрет за енергија, кој дозволуваше увоз на сурова нафта но, не и на рафинирани деривати. Тогаш владата изјави дека ваквиот декрет е неопходен за да се спречи шверцот на бензин, за кој рече дека ја уништува нафтената индустрија во Србија.
