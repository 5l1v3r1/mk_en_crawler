29/12/2010
БУКУРЕШТ, Романија -- Уставниот суд во вторникот (28-ми декември) донесе одлука дека државниот буџет за следната година и два закони за платите се легални, отфрлајќи го оспорувањето на опозицијата. Со тоа, владата ќе може да продолжи со реформите како дел од својот договор со ММФ вреден 20 милијарди евра. Буџетот од 2011 година има за цел намалување на дефицитот од 4,4 отсто од БДП од предвидените 6,8 отсто оваа година. Предлог-законот за платите предвидува 15 отсто зголемување на јавните плати следната година, зголемувања поврзани со професионалните остварувања и искуството. Опозицијата најпрво поднесе иницијатива за гласање недоверба на владата во врска со овие предлог-закони. Жалбата до Уставниот суд беше последен напор за спречување на неговото спроведување. (Блумберг, Ројтерс, Hotnews.ro - 28/12/10)
