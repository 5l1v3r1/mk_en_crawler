05/01/2009
ПРИШТИНА, КФОР -- КФОР и ЕУЛЕКС во соопштението од неделата (4-ти јануари) информираа дека го зголемуваат своето присуство во Митровица за да спречат какво било потенцијално насилство. Соопштението уследи откако српскиот министер за Косово, Горан Богдановиќ, ги повика меѓународните сили во северно Косово да ги спречат провокациите и ескалацијата на насилството во изминатите неколку дена. „Насилството на кое сме сведоци ... е неприфатливо. Албанските полицајци [во Косово] треба да сфатат дека понатамошната дестабилизација на Косово не е во ничиј интерес“, изјави Богдановиќ за новинарите во Митровица, каде што се состана со претставниците на српската заедница. 
Државниот секретар на српското Министерство за Косово, Оливер Ивановиќ, повика на стабилност во неделата. „Многу е важно да ги одржиме мирот и стабилноста и да нема провокации“, рече Ивановиќ.
Во меѓувреме, владата во Косово вели дека може да се справи со ситуацијата, но ќе го почека вистинскиот момент. Вицепремиерот Хајредин Куци во неделата рече дека иако владата не ги остварува своите интегренции на север, другите безбедносни структури го прават тоа -- како КФОР и ЕУЛЕКС. (Зери, Експрес, Коха Диторе, Косова Сот - 05/01/09; Кохавижн, РТК, АФП, Б92, Танјуг, РТС - 04/01/09)
