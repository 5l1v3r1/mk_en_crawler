26/10/2010
AНКАРА, Турција -- Односите меѓу Турција и Грција се подобруваат, се согласија во понеделникот (25-ти октомври) двете земји, на четвртиот состанок на Грчко-турскиот меѓуминистерски комитет во Анкара. „Ние сметаме дека нема проблем меѓу Турција и Грција што не може да се реши. Со взаемно добри намери, чесност и храброст, ние ќе можеме лесно да ги решиме прашањата што се однесуваат на Егејот, Кипар, семинаријата Халки и турското малцинство во Грција“, коментираше Егемен Багис, турскиот државен министер и главен преговарач за турските разговори за пристапување во ЕУ, по разговорите со Спирос Кувелис, грчкиот заменик министер за надворешни работи. Кувелис ја истакна важноста на состанокот минатата недела меѓу турскиот премиер Реџеп Тајип Ердоган и неговиот грчки колега, Јоргос Папандреу, на маргините од самитот за климатските промени во Атина, истакнувајќи дека истиот покажал „дека работиме заедно“. (Заман - 26/10/10; AНА-МПА, Ворлд булетин, новинска агенција Анадолу - 25/10/10)
