15/11/2007
БЕЛГРАД, Србија -- Тројката која посредува во разговорите за конечниот статус на Косово ќе предложи на покраината да й се даде „неутрален статус“ кога преговарачите од Белград и Приштина ќе се состанат следната недела. Волфганг Ишингер, претставникот на ЕУ во разговорите, во средата (14-ти ноември) рече дека целта ќе биде да се нормализираат односите помеѓу Србија и Косово по завршувањето на разговорите на 10-ти декември.
Но официјалните претставници на двете влади ја отфрлија идејата. Српскиот министер за Косово, Слободан Самарџиќ, во средата рече дека Косово мора да остане покраина на Србија, но со широка автономија. Тоа е „интегрален и неоттуѓив дел од српската територија“, рече тој. Косовскиот претседател Фатмир Сејдиу, исто така, ја отфрли идејата. „Судбината на Косово е независност и влез во [ЕУ]. Ние нема да прифатиме ниту едно решение што на овој или оној начин ја исклучува независноста на Косово“, рече тој. (Гласот на Америка, Танјуг, Зури, Ксинхуа, Б92, Бета, РТС, Вечер, АФП, РФЕ, Телеграфи, РТК - 14/11/07; AП, АФП, Ројтерс, ДВ - 13/11/07)
