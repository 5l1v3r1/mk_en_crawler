02/06/2005
ТИРАНА, Албанија -- Новата анкета спроведена од „Галуп интернешнал“ покажува дека ниту една политичка партија нема да добие парламентарно мнозинство на изборите на 3-ти јули. Според резултатите презентирани во Тирана во средата (1-ви јуни) двете главни партии -- владејачката Социјалистичка партија и Демократската партија -- најверојатно ќе освојат околу 34 отсто од гласовите. Социјалистичкото движење за интеграција се очекува да доби 10 отсто од гласовите. 
Изборите беа во фокусот на разговорите во средата помеѓу албанскиот премиер Фатос Нано и делегацијата од Парламентарното собрание на Советот на Европа. Нано рече дека властите вложуваат напори за обезбедување на демократски и фер избори, во согласност со европските стандарди. (Албански вести - 02/06/05; веб-страница на албанската влада - 01/06/05)
