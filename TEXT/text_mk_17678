26/03/2007
НОВИ ПАЗАР, Србија -- Локалниот муслимански верски водач, муфтијата од Санџак Муамер Зукорлиќ, во неделата (25-ти март) рече дека нема простор за фанатизам и екстремизам во регионот. Неговиот коментар уследи по состанокот со делегацијата од американскиот Стејт департмент, предводена од страна на заменик-шефот на мисијата во Белград, Родерик В. Мур. Зукорлиќ рече дека разговорите се фокусирале на неодамнешното откритие од страна на српската полиција на камп за обука на екстремистите Вахаби во областа на Нови Пазар. Муфтијата истакна дека локалната муслиманска заедница мора да биде обединета против сите оние кои ја користат верата како изговор за екстремистички цели.
Исто така во неделата, водачот на Демократската партија на Санџак, Расим Љајиќ, побара од властите целосно да го испитаат случајот со екстремистите Вахаби и да ги уапсат организаторите и оние кои го обезбедувале оружјето. (Данас - 26/03/07; РТС, Танјуг, Бета - 25/03/07)
