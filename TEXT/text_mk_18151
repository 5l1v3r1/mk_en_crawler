15/12/2006
БРИСЕЛ, Белгија -- Србија, Црна Гора и Босна и Херцеговина (БиХ) официјално се приклучија на програмата Партнерство за мир (ПзМ) во четвртокот (14-ти декември), на 11-тата годишнина од Дејтонскиот договор, со кој беше ставен крај на војната во БиХ. Српскиот претседател Борис Тадиќ, црногорскиот претседател Филип Вујановиќ и претседателот на претседателството на БиХ, Небојша Радмановиќ, потпишаа рамковен договор на церемонијата во седиштето на НАТО. Генералниот секретар на НАТО, Јап де Хоп Шефер, ги потсети дека и покрај тоа што земјите биле поканети да влезат без да бидат поставени услови, Србија и БиХ ќе се очекува целосно да соработуваат со Трибуналот на ОН за воени злосторства и нивните напори ќе бидат внимателно следени.
Во другите вести од четвртокот, српското Министерство за финансии објави дека НАТО ќе отвори канцеларија во Белград, со цел да го помага движењето на војниците на Алијансата низ цела Србија. Овој потег претставува дел од договорот потпишан во јули минатата година. (Блиц, Данас, Независне новине, Побједа - 15/12/06; РТРС, Фена, Танјуг, Бета, МИНА, ББС - 14/12/06)
