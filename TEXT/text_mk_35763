02/04/2004
БЕЛГРАД, Србија и Црна Гора -- Генералниот секретар на Советот на Европа (СоЕ), Валтер Швимер, во четвртокот (1-ви април) се обрати пред српскиот Парламент, велејќи дека напредокот на заедницата на Србија и Црна Гора не е доволен. И покрај тоа што потврди дека се постигнати некои придобивки во однос на демократијата и владееoето на правото во годината по влезот на Србија и Црна Гора во СоЕ, тој инсистираше на тоа дека уште многу мора да се направи.
Во другите вести, помошник-министерот за внатрешни работи, Мирослав Милошевиќ, во четвртокот изјави дека ако биде издадена наредба, српската полиција е подготвена да ги уапси сите Срби осомничени за воени злосторства. Неговиот коментар уследи по одлуката на САД за замрзнуваoе на поголемиот дел од помошта за Белград, како причина наведувајќи го отсуството на соработка во врска со воените злосторства. (Б92, Танјуг, ФоНет, ББС, Бета - 01/04/04)
