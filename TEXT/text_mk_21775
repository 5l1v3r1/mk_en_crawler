21/04/2008
СКОПЈЕ, Македонијa -- Генералниот секретар на НАТО, Јап де Хоп Шефер, во понеделник (21-ви април) пристигнува во Скопје, со цел да лобира за решавање на долгорочниот спор околу имети помеѓу Македонија и Грција. Тој се очекува да истакне дека и покрај тоа што НАТО не е вклучен во прашањето, би сакал истото да биде решено до средината на јуни, што би й помогнало на Македонија да ја стигне Албанија и Хрватска на патот кон членството во НАТО. Тие добија покани за влез во Алијансата претходно овој месец, за разлика од Македонија, каде што отфрлањето доведе до распишување предвремени избори закажани за јуни. 
Атина, пак, вели дека е подготвена да ја зголеми финансиската помош за Македонија и постепено да ги олеснува визните ограничувања ако Скопје се согласи да го промени името на својата земја. Министерката за надворешни работи Дора Бакојани во интервјуто за весникот Апогевматини во неделата рече дека Атина ќе одвои 75 милиони евра за изградба на патната инфраструктура од Коридорот 10, кој ја поврзува Македонија со Грција и ЕУ. Атина е, исто така, подготвена да инвестира во македонските бизниси и постепено да ги укинува визните ограничувања за македонските државјани што патуваат за Грција, додаде Бакојани. (Maкфакс, Телмa - 21/04/08; Aпогевматини, ЕРТ, АНА-МПА, Та Неа - 20/04/08)
