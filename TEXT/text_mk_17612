27/07/2007
БУКУРЕШТ, Романијa -- Романскиот премиер Калин Таричеану го номинираше Јулиу Винклер, член на помалиот партнер во владејачката коалиција во Букурешт, за министер за информатичка технологија и комуникации. Назначувањето бара одобрение од претседателот Трајан Башеску. Винклер е член на Демократскиот сојуз на Унгарците во Романија, помал владин партнер. Поранешниот министер за информатичка технологија и комуникации, Золт Наѓи, беше суспендиран во јуни поради контроверзноста за негова можна вмешаност во договор за приватизација поврзан со енергетскиот сектор. Башеску го одобри барањето на обвинителството за започнување истраги во врска со активностите на Наѓи во март. (Mедиафакс, Hotnews.ro, Ројтерс - 26/07/07) 
