25/02/2008
ХАГ, Холандија -- Новиот главен обвинител за воени злосторства на ОН, Серж Брамерц, во неделата (24-ти февруари) изјави дека апсењето на бегалците обвинети за воени злосторства, Ратко Младиќ и Радован Караџиќ, останува приоритет за Хашкиот трибунал за воени злосторства. Во своето прво интервју откако ја презеде функцијата во јануари, Брамерц за новинската агенција „Сенс“ изјави дека ќе продолжи да ја потсетува меѓународната заедница дека мора да го поддржува Трибуналот во неговите напори за апсење на овие најбарани бегалци. Тој рече дека долгорочната регионална стабилност зависи од нивното апсење. Двајцата се обвинети пред 12 години за геноцидот во Сребреница и злосторства против човештвото за време на конфликтите во 1990-тите. (EУОпсервер - 25/02/08; Б92, Сенс - 24/02/08)
