20/12/2010
ТИРАНА, Албанија -- Министерот за внатрешни работи, Љуљзим Баша, во неделата (19-ти декември) рече дека немал улога во истрагите водени од УНМИК за т.н. „Жолта куќа“ во северна Албанија. Името на Баша беше споменато од поранешниот официјален претставник на УНМИК задолжен за исчезнатите лица, Хозе Пабло Барајар, кој рече дека Баша бил преведувач во 2004 година.
„Ова се само лаги. Никогаш не сум бил во „жолта куќа“, рече Баша, додавајќи дека бил ангажиран од УНМИК само да го формира новото Министерство за правда во Косово. Во интервјуто од неделата, Барајар ја опиша посетата на екипата на УНМИК во Албанија во 2004 година. „Слушнав дека министерот за внатрешни работи [Баша] го негира [ова]. Но, јас знам дека тој знае. Тој беше со мене, го имаше досието, рече Барајар. 
Минатата недела се појавија нови извештаи според кои „жолтата куќа“ била центарот на криминалните активности поврзани со шверцот на човечки органи.
