18/10/2006
ЛУКСЕМБУРГ -- Министрите за надворешни работи на ЕУ во вторникот (17-ти октомври) се согласија да ја зајакнат улогата на Унијата во Босна и Херцеговина (БиХ) по затворањето на канцеларијата на меѓународниот висок претставник назначен од ОН, и предавањето на неговите ингеренции на локалните власти. Во извештајот што го подготвија шефот за безбедност, Хавиер Солана, и комесарот за проширување, Оли Рен, а го одобри Министерскиот совет, се вели дека пренесувањето на овластувањата треба да заврши до крајот на јуни 2007 година. ЕУ тогаш ќе го зголеми своето дипломатско присуство во БиХ и ќе назначи специјален претставник за да ги охрабри полициските реформи и да ја води земјата кон исполнување на стандардите на ЕУ. Истовремено, Унијата ќе продолжи да го намалува своето воено присуство во БиХ. (Независне новинe - 18/10/06; AП, Ројтерс, веб-страница на ЕУ - 17/10/06)
