03/09/2009
AНКАРА, Турција -- Во средата (2-ри септември) започна судскиот процес против единаесет луѓе обвинети за убиството на десетици гости на свадба во мај. Кога престана пукањето од автоматската пушка, 44 луѓе беа мртви во малото село Билге, во југоисточниот, претежно курдски, дел на земјата. Рочиштата се одржуваат зад затворени врати во градот Корум, со оглед на тоа што еден од осомничените е малолетник -- 14-годишно момче. Обвинителите инсистираат на доживотен затвор за осомничените, без шанса за помилување заради однапред смислените „убиства за зачување на честа“. Малолетникот и друг осомничен, кои наводно имале индиректна улога во убиствата, можно е да добијат помали казни ако бидат осудени. НТВ објави дека тројца од осомничените, вклучително и малолетникот и неговиот татко, се изјасниле за виновни. (AФП - 03/09/09; AП, НТВ - 02/09/09)
