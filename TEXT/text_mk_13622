24/10/2005
СКОПЈЕ, Македонија -- Премиерот Владо Бучковски отпатува во официјална посета на САД, каде што ќе оствари разговори со државниот секретар, Кондолиза Рајс, со министерот за одбрана, Доналд Рамсфелд, како и со други високи официјални претставници. Најважниот дел од посетата ќе биде состанокот со претседателот Џорџ В. Буш в четврток (27-ми октомври). Главните точки на агендата се очекува да бидат аспирациите на Македонија за членство во НАТО и во ЕУ и ситуацијата во Косово. Планирани се и разговори во седиштата на Светската банка и на ММФ. 
Во другите вести, британскиот амбасадор во Македонија, Роберт Чатертон Диксон, ги повика Скопје и Атина да ја интензивираат соработката со посредникот на ОН, Метју Нимиц, во решавањето на нивниот спор околу името. Изминатиов викенд за „Радио Слободна Европа“ Диксон истакна дека брзото решавање овој проблем ќе ослободи голем дел од „дипломатската енергија“ што е потребна на други места. (Maкфакс - 24/10/05; Телма ТВ, Макфакс - 23/10/05; Утрински весник - 22/10/05)
