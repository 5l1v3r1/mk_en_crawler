03/04/2007
БУКУРЕШТ, Романија -- Претседателот Трајан Башеску во понеделникот (2-ри април) остро го критикуваше предлогот на премиерот Калин Попеску Таричеану за нов кабинет, кој ќе ја вклучува само Национал-либералната партија и УДМР на етничките Унгарци, и сосема ќе ја исклучи Демократската партија на Башеску. Овој потег на премиерот дојде во време на континуирана расправија со Башеску која ги залади врските помеѓу нивните партии. По предлогот од страна на Таричеану за нова влада, Башеску испрати писмо до парламентот, во кое предупредува дека одобрувањето на ваков состав на владата ќе значи непочитување на волјата на електоратот. Парламентот треба да гласа за новата влада доцна во вторник. (Aдеварул, Зиуа, Котидианул, Зиарул финансиар - 03/04/07; Ромпрес, Медиафакс - 02/04/07)
