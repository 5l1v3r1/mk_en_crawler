29/10/2010
ЗАГРЕБ, Хрватска -- Владата во четвртокот (28-ми октомври) го одобри предлогот за одржување законски обврзувачки референдум за пристапувањето во ЕУ во рок од 30 дена од потпишувањето на договорот. Тоа се разликува од сегашната легислатива, според која референдумот треба да се одржи пред потпишувањето на договорот. Претходно оваа година парламентот усвои уставен амандман, кој ги олеснува референдумските регулативи и го намалува потребниот кворум за усвојувањето на 50 отсто плус еден од дадените гласови, наместо од сите регистрирани гласачи.
Од другите вести на оваа тема, Весна Пусиќ, претседателката на комитетот за следење на преговорите со ЕУ, во четвртокот рече дека уште три поглавја од разговорите на Загреб со ЕУ ќе бидат затворени на 5-ти ноември. Со ова ќе останат уште десет поглавја. (Национал, Index.hr - 28/10/10)
