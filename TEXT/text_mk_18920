05/12/2006
БРИСЕЛ, Белгија -- Шефот за безбедност на ЕУ, Хавиер Солана, во понеделникот (4-ти декември) во Брисел рече дека ЕУ ќе дискутира околу можноста за повторно отпочнување на разговорите за Спогодбата за стабилизација и асоцијација со Србија по парламентарните избори следниот месец. За време на заедничката конференција со генералниот секретар на НАТО, Јап де Хоп Шефер, Солана додаде дека нивото на соработката на Белград со Трибуналот на ОН за воени злосторства ќе продолжи да биде голем определувачки фактор. Солана и Де Хоп Шефер ја пофалија неодамнешната одлука на НАТО да ги покани Србија, БиХ и Црна Гора во програмата Партнерство за мир. 
Во другите вести од понеделникот, Црна Гора, Србија и Италија потпишаа трилатерален договор за репрограмирање на долгот на поранешната државна заедница кон Парискиот клуб на кредитори. Документот беше потпишан на маргините од официјалната посета на италијанскиот заменик-премиер Масимо д Алема на Белград. (Данас - 05/12/06; Бета, Танјуг, РТС - 04/12/06)
