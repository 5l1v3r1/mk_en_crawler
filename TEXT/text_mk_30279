19/12/2010
БЕРН, Швајцарија -- Поради контроверзноста во врска со обвинувањата на известувачот на Советот на Европа, Дик Марти, за шверцот со органи во Косово, швајцарската министерка за надворешни работи, Мишелин Калми-Реј, наводно одлучи да не ја прими наградата доделена од Косовската амбасада и припадниците на косовската дијаспора. Таа требаше да биде одликувана во вторник (21-ви декември) за нејзиниот придонес во признавањето на независноста на Косово.
Цитирајќи извори од министерството, швајцарските медиуми во петокот објавија дека Калми-Реј одлучила дека не е вистински момент за прифаќање на наградата. (Taнјуг, Свизинфо, Б92 - 18/12/10)
