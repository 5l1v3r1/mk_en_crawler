08/03/2010
ТИРАНА, Албанија -- Директорот за правда и домашни прашања на Советот на Европа (СоЕ) Иван Бизјак вели дека Албанија мора да исполни повеќе услови пред да й биде понуден безвизен режим со членките на ЕУ. Во интервју за Дојче Веле во саботата (6-ти март), Бизјак рече: „Сигурен сум дека Албанија и Босна и Херцеговина знаат точно кои критериуми мора да ги исполнат“, додавајќи дека оваа фаза е само почеток на долгиот пат кон членството во ЕУ. Меѓу областите каде што е неопходно повеќе работа, Бизјак ги наведе консолидирањето на институциите, зајакнувањето на владеењето на правото, борбата против корупцијата и организираниот криминал, почитувањето на човековите права и гарантирањето слободна конкуренција. (Шекули, Телеграфи - 07/03/10; Дојче веле, Балканвеб - 06/03/10) 
