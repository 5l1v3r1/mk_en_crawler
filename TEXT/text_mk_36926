02/07/2004
ТИРАНА, Албанија -- Изборите во 2005 година претставуваат најголем приоритет за земјата, рече амбасадорот на Европската комисија во Тирана, Луц Салзман. Говорејќи во четвртокот (1-ви јули) на дводневната конференција за регионалните аспирации за започнуваoе на договори за стабилизација и асоцијација со ЕУ, тој рече дека Албанија постигна напредок во таа насока, но истакна дека и понатаму остануваат предизвици во однос на економијата и "политиката и нивото на демократија". Албанскиот министер за економија и интеграција, Ермелинда Мекси, вети дека земјата ќе постигне подобри резултати. "На Албанија не й недостига политична волја за интеграција во ЕУ", рече таа.
Во другите вести од четвртокот, владејачката Социјалистичка партија и опозиционата Демократска партија покажаа редок пример на единство, постигнувајќи согласност во врска со изборниот закон. Измените ги вклучуваат препораките на ОБСЕ/ОДИХР и Венецијанската комисија, потег што беше пофален од страна на делегацијата на ОБСЕ во Тирана. (ATA - 02/07/04)
