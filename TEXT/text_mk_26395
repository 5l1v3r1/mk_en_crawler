13/11/2009
AНКАРА, Турција -- Осум членови на терористичката Курдистанска работничка партија (ПКК), со седиште во Ирак, им се предадоа на властите во југоисточна Турција, како поддршка на владината иницијатива за давање повеќе права на курдското малцинство во земјата. Обвинителот во градот Дијарбекир ги сослуша бунтовниците, објавија судските власти во четвртокот (12-ти ноември). Припадниците на ПКК се предадоа во средата во градот Силопи, во близина на ирачката граница. Безбедносните сили велат дека бунтовниците тврдат оти и многу други сакаат да се вратат во Турција. Ова е втора „мировна група“ што се предаде. Првата се предаде во октомври. (Ројтерс, Заман, Хуријет, Ксинхуа - 12/11/09)
