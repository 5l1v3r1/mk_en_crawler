12/06/2006
БЕЛГРАД, Србија и Црна Гора -- Илјадници луѓе во саботата (10-ти јуни) потпишаа петиција за забрана на активностите на ултранационалистичката Радикална партија. Според организаторите, околу 15.000 луѓе -- 5.000 само во Белград -- ја поддржаа иницијативата на продемократската партија Г17 Плус. Десетици невладини организации, борци за човекови права и интелектуалци ја поддржаа иницијативата. Г17 Плус вели дека радикалите „шират омраза“. (AП - 11/06/06; AФП - 10/06/06)
