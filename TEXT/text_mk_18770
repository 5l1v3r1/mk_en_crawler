08/01/2007
БУКУРЕШТ, Романија --Во петокот (5-ти јануари) обвинителството поднесе обвинени против поранешниот министер за економија Кодрут Серес, кој се товари за предавство и оддавање на доверливи информации во актуелниот приватизациски скандал. Случајот вклучува купување на државен имот и економска шпионажа наводно во корист на интересите на една транснационална криминална група. Според медиумските извештаи од викендот, обвинението вклучува записи од неколку телефонски разговори помеѓу Серес и наводниот шеф на мафијата Стамен Станичев, бугарски државјанин. Серес даде оставка од владата во декември, откако неговата Конзервативна Партија се повлече од владејачката коалиција. Тој ги отфрли обвиненијата. (Котидианул - 08/01/07; Медиафакс, Гандул - 06/01/07)
