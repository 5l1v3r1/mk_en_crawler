23/06/2010
СТРАЗБУР, Франција -- Парламентарното собрание на Советот на Европа (ПАЦЕ) усвои резолуција за Косово во вторникот (22-ри јуни), повикувајќи ги приштинските власти, ЕУЛЕКС и УНМИК да покажат поголема посветеност на зајакнувањето на владеењето на правото, кое е потребно за Косово да ги исполни стандардите на ЕУ. Резолуцијата, исто така, ја потврдува неутралноста на ПАЦЕ во поглед на статусот на Косово. Авторот на документот, Бјорн вон Сидоу, рече дека истата ја зема во предвид ситуацијата во Косово и истакнува дека „судовите не функционираат; судиите се премногу стари; има обвинувања за корупција и ЕУЛЕКС може да испитува само дел од овие обвинувања“. 
Тој додаде дека пазарната економија мора да се заснова на отворени бизниси, не на тајни, корумпирани бизниси. Вон Сидоу, исто така, рече дека резолуцијата се фокусира на подобрување на животниот стандард за сите граѓани. Тој додаде дека Косово може да аплицира за членство во Советот на Европа, но најпрво мора да покаже доволно напредок. Резолуцијата, исто така, ги повикува властите во Приштина и Белград да најдат „конструктивен и прагматичен пристап“ со цел да ги решат практичните проблеми што влијаат на косовските Срби и другите малцински заедници во и од Косово. (Клан Косова, РТК, Кохавижн, Телеграфи - 22/06/10)
