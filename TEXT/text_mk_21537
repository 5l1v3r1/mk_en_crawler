26/09/2008
AНКАРА, Турција -- Воени авиони во четвртокот (25-ти септември) ги нападнаа позициите на Курдистанската работничка партија (ПКК) во два одделни региони во северен Ирак, објавија во петокот високи безбедносни структури. ПКК го потврди нападот, велејќи дека во истиот бил ранет еден нејзин член. Турските безбедносни сили спроведоа неколку прекугранични операции, вклучително и куса копнена офанзива, против базите на ПКК во текот на изминатата година. Областа се смета за место од каде се вршат напади на Турција.
Во другите вести од четвртокот, турски суд им одреди парична казна на тројца новинари за интервју со членовите на ПКК објавено во 2004 година. Судот пресуди дека новинарите на весникот Хуријет се виновни за „ширење пропаганда на терористичка организација“. (новинска агенција Анадолу, Хуријет, Ројтерс, СНН Турк, Заман - 26/09/08)
