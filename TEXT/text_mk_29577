29/04/2011
AТИНА, Грција -- Парламентот во четвртокот (28-ми април) одлучи да формира анкетна комисија која ќе го испитува поранешниот министер за одбрана, Акис Цохацопулос, за мито. Тој е осомничен дека примил поткуп од контроверзниот договор за купување четири германски подморници за Морнарицата пред една деценија. Предлогот од четвртокот беше поддржан од 226 пратеници, додека деветмина гласаа против. За време на расправата Цохацопулос негираше каква било злоупотреба. Тој е основач на владејачката ПАСОК, но беше избркан од партијата минатата година. (eKathimerini, АНА-МПА - 28/04/11)
