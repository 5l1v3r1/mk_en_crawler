16/12/2004
СКОПЈЕ, Македонија -- Македонскиот мандатор, Владо Бучковски, во средата (15-ти декември) го претстави својот кабинет и програмата на владата. Главните приоритети во програмата се: целосното спроведување на Охридскиот мировен договор, добивањето на покана за пристап во НАТО во 2006 година, како и добивање на статус на земја-кандидатка за ЕУ. Бучковски, исто така, вети дека ќе се заложи за спроведување на судските реформи и подобрување на инвестиционата клима во Македонија. 
Исто така во средата, високиот воен претставник на НАТО во Македонија, бригадниот генерал Денис Блис, ги наведе корупцијата и неефикасноста на судството како пречки за влезот на Македонија во НАТО. Блис ги пофали реформите во македонскиот одбранбен сектор, но сугерираше вложување на поголеми напори за решавање на судскиот ќор-сокак. 
Во другите вести, шефот на УНМИК, Сорен Јесен-Петерсен, во петок ќе го посети Скопје. Тој ќе оствари разговори со македонскиот претседател Бранко Црвенковски. (Mакфакс, Вест, Дневник - 16/12/04; Веб-страница на македонската влада, А1 TВ - 15/12/04)
