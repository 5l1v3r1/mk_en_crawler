29/01/2008
БЕЛГРАД, Србија -- Томислав Николиќ, претседателскиот кандидат на ултранационалистичката Српска радикална партија, во понеделникот (28-ми јануари) рече дека е „целосно отворен за соработка со ЕУ“, сé додека Косово е дел од Србија. Локалните аналитичари велат дека се чини оти тој ја ублажува националистичката и антизападната реторика во обид да привлече повеќе гласачи. Неговиот противкандидат во вториот круг од претседателските избори в недела, актуелниот претседател Борис Тадиќ, го обвини Николиќ дека се обидува да ги измами гласачите. (Блиц, Данас - 29/01/08; Б92, Бета - 28/01/08)
