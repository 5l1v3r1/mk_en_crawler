08/09/2004
ХАГ, Холандија -- Слободан Милошевиќ во вторникот (7-ми септември) одби да соработува со двајцата свои британски адвокати, кои му ги одреди судот и побара нивно отстранување. Сепак, адвокатот Стивен Кеј, го испрашуваше првиот сведок на одбраната, поранешната професорка по право, Смилја Аврамов. Таа своевремено му предавала право на обвинетиот и работела како советничка на српската Влада во 1990-тите. 85-годишната Аврамова сведочеше дека Милошевиќ и водачите на босанските Срби немале планови за спроведување на етничко чистење во делови од Босна и Херцеговина и Хрватска. Според новите правила на судскиот процес, Милошевиќ можеше да го испрашува сведокот откако тоа го стори адвокатот, но тој одби. (AП, AФП, Скотсмен, СНН - 07/09/04)
