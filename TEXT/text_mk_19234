30/08/2007
СКОПЈЕ, Македонија -- Земјата во средата (29-ти август) го презеде ротирачкото двогодишно претседавање со Процесот на состаноци на министрите за одбрана од Југоисточна Европа (СЕДМ). За време на церемонијата во касарната „Гоце Делчев“, министерот за одбрана, Лазар Еленовски, рече дека ова претставува голема чест и истовремено голема обврска за земјата. Членки на СЕДМ се: Албанија, Бугарија, Хрватска, Македонија, Грција, Италија, Романија, Словенија, Турција, Украина и САД. Босна и Херцеговина, Грузија, Молдавија, Црна Гора и Србија имаат набљудувачки статус.
Во другите вести од средата, Еленовски ги отфрли како чиста шпекулација извештаите според кои само Хрватска ќе добие покана за влез во НАТО на самитот на Алијансата во април 2008 година. Македонија и Албанија, наводно, ќе останат на листата на чекање додека не биде решено косовското прашање. Министерот за надворешни работи, Антонио Милошоски, исто така, беше скептичен, велејќи дека нема информации од Брисел за евентуално одложување. (Maкфакс - 30/08/07; MИA, A1 - 29/08/07)
