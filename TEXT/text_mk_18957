04/03/2007
ЗАГРЕБ, Хрватска -- Меѓудржавниот совет на БиХ и Хрватска ја одржа својата 11-та седница во саботата (3-ти март) во Загреб, при што беше направена листа на прашања што мора да бидат решени билатерално. Советот, кој го вклучува хрватскиот претседател Стипе Месиќ и членовите на трипартитното претседателство на БиХ -- Небојша Радмановиќ, Жељко Комшиќ и Харис Силајџиќ -- заклучија дека прашањата како што е демаркацијата на границата, статусот на пристаништето Плоче и имотната сопственост во граничните региони, треба да бидат доставени до владите во Загреб и Сараево и брзо да бидат решени. Во заедничката изјава што ја издадоа Месиќ и неговите босански колеги, исто така, ветуваат дека БиХ и Хрватска ќе се поддржуваат меѓусебно на патот кон евроатланската интеграција. (Независне новине, ПБС БиХ, РТРС, ХРТ, ХИНА, Вечерњи лист - 03/03/07)
