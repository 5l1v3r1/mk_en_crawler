16/08/2007
ТИРАНА, Албанија -- Земјата е на раб на сериозен недостиг на електрична енергија, како резултат на летната суша, соопшти Министерството за економија. АФП во средата (15-ти август) го цитираше портпаролот на министерството, кој рече дека нивоата на водата во езерата на браните се намалиле за 85 отсто, принудувајќи ја владата да воведе рестрикции на потрошувачката на струја од страна на домаќинствата, владините институции и фабриките. Работните часови се намалени од осум на пет во некои случаи, или смените се префрлени попладне или навечер, кога потрошувачката на струја е помала. Земјата произведува 5,5 милиони киловатчасови и увезува повеќе од 6,5 милиони киловатчасови. Застарените хидроцентрали, изградени во комунистичкиот период, се единствениот извор на струја во Албанија, макар што странските инвестиции е можно да се зголемат. (AФП, БТА, Дарик - 15/08/07)
