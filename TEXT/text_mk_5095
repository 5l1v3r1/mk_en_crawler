14/08/2009
Од Брајан Салми за Southeast European Times во Подгорица -- 14/08/09
Црногорската влада ќе може подобро да ја прекине навиката на своите граѓани за фрлање отпад ако земјата, која мака мачи со отпадот од едниот до другиот крај, најпрво биде исчистена, вели Роберт Чалдини, професот по психологија на Државниот универзитет во Аризона. 
Чалдини, кој досега вршел истражувања за подобро разбирање на тоа како размислуваат луѓето кои фрлаат отпад, за Southeast European Times изјави: „Нашето истражување покажува дека луѓето помалку загадуваат чисти, отколку загадени средини“.
Владо Јовчевиќ (не е негово вистинско име), роден Црногорец кој работи на прашања поврзани со туристичката индустрија за невладини организации, вели дека најдобриот, а можеби и едниствен, начин за чистење, е преку задолжителна национална служба.
„Ако децата сфатат дека ќе мора да го исчистат ѓубрето што го прават, кога ќе остарат, тие ќе прават помалку ѓубре и ќе ги контолираат своите врсници и постарите генерации.“
Иако во некои случаи, европските војски спроведуваат чистење на отпадот како дел од воената обврска, Црна Гора го укина задолжителниот воен рок во 2006 година.
Јовчевиќ вели дека Црногорците нема доброволно да го чистат ѓубрето, ниту пак ќе го прават тоа за пари. „Тие мислат дека тоа е долно за нив. Тие не мислат ништо за фрлањето отпад, но не сакаат да го чистат своето ѓубре.“ 
И навистина, единственото место во Црна Гроа каде што можете да бидете сигурни дека нема ѓубре е центарот на главниот град, Подгорица, каде што платени Роми ги чистат улиците и парковите околу парламентот секој ден. „Дури и со цела сиромаштија во земјата, Црногорците не ни помислуваат да прифатат ваква работа“, се жали Јовчевиќ. 
Туризмот е примарна дејност во Црна Гора и многу туристи се стаписани кога ќе ја посетат земјата. Претходно оваа година влијателното германско списание Der Spiegel претпостави дека, заедно со сé поголемата репутација за лоша услуга во Црна Гора, високите цени и недостатокот на вода и струја, луѓето што фрлаат ѓубре во Црна Гора ќе ги избркаат туристите.
„Поважно ни е да ги утврдиме реалните закани на отпадот по нашата економија, отколку да се заштитиме од каква било хипотетичка закана од вооружена инвазија“, вели Јовчевиќ. „Покрај тоа, кога ќе влеземе во НАТО, а тоа ќе се случи, никој нема да сака да си има работа со нас, освен фрлачите на ѓубре, како што ги нарекуваме“, додава тој со смеење.
Чалдини верува дека секоја кампања за подигање на свеста кај јавност против фрлањето отпад во Црна Гора, ќе биде поефикасна ако на рекламите се покажат беспрекорно чисти животни средини. Во 1970 година, една од најзапамтените реклами на јавните служби прикажана досега ги напаѓа Американците за нивните навики на загадување на околината.
На рекламата, позната како „Индијанецот што плаче“, е прикажан постар американски Индијанец како плаче жалејќи што й направило загадувањето на некогаш прекрасната земја. Чалдини вели дека рекламата ќе беше уште поефикасна „ако Индијанецот видеше како некој фрла ѓубре во чиста околина, наместо во загадена животна средина“.
Истражувањето на Чалдини покажува дека луѓето загадуваат најмалку откако ќе видат како некој фрла ѓубре во чиста околина.
