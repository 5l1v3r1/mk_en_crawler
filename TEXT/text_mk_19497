27/03/2008
ЉУБЉАНА, Словенија -- Актуелниот претседавач во ЕУ, Словенија, во средата (26-ти март) објави дека е можно на Србија наскоро да й биде понуден полиберален визен режим во ЕУ, како нов поттик за поддршка на нејзините граѓани на напорите на земјата за пристап во ЕУ. „Она што ние можеме да понудиме е договор за визниот режим кој би бил значително поповолен од сегашниот“, рече словенечкиот министер за надворешни работи, Димитриј Рупел, пред состанокот овој викенд на министрите за надворешни работи на ЕУ во Брдо при Крањ. „Овој договор би можел да биде на располагање наскоро и јас се надевам дека ќе биде потпишан пред (српските) избори“, додаде тој.
Србите ќе излезат на гласање на 11-ти мај за да ја изберат новата влада. Сегашната владејачка коалиција падна по косовското прогласување независност. (Танјуг, Ројтерс, Блиц, Фонет, Бета - 26/03/08)
