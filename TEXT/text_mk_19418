31/10/2007
ЛОНДОН, Велика Британија -- Владата во вторникот (30-ти октомври) објави дека одлучила да ги продолжи рестрикциите за вработување на Бугарите и Романците барем до крајот на 2008 година. Одлуката беше донесена откако властите утврдија дека бројот на странските работници кои влегле во земјата во изминатите десет години бил за 300.000 повисок од официјалните проценки. Велика Британија беше една од неколкуте земји на ЕУ кои требаше да го отворат пазарот на труд за мигрантите од десетте нови членки на ЕУ примени во 2004 година. Официјални претставници од Бугарија и Романија изразија разочарување од одлуката во вторникот. (Вечер, Nine o'clock - 31/10/07; Ројтерс, Блумберг, Гардијан, БГНЕС, Hotnews.ro, Њусин, АФП, Фајненшал тајмс - 30/10/07)
