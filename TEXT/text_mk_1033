15/02/2008
Tурската влада одлучи да ги отвори поранешните нафтени полиња во источна Анатолија кои беа затворени пред неколку години поради високите цени на ископувањето. Одлуката беше поттикната од галопирачките цени на нафтата на светските пазари. Турција може моментно да задоволи само 10 отсто од својата потреба за нафта преку локалното производство и да ги исполни останатите потреби на потрошувачката преку увозот вреден околу 27 милијарди евра годишно.
*** 
Косовскиот премиер Хашим Тачи побара од косовскиот главен ревизор, Линда Касела, да започне истрага за раководењето со 100 милиони евра од страна на трите најголеми косовски претпријатија -- Косовската енергетска корпорација, Пост Телеком Косово и Приштинскиот меѓународен аеродром. Касела се состана со Тачи во понеделникот (11-ти февруари) информирајќи го за корупцијата во јавниот сектор.
*** 
Сопствениците на хотели во Хрватскa бараат стапката на данокот на додадена вредност (ДДВ) за ноќевањата да биде намалена од 10 на 6 отсто, објави во вторникот (12-ти февруари) Хрватското хотелиерско здружение. Хотелиерите веруваат дека ја губат работата поради релативно високите стапки на ДДВ.
*** 
Aлбанското Mинистерство за економија и агенцијата Албинвест во вторникот (12-ти февруари) одржаа форум за поддршка на бизнисите во земјата. На настанот учествуваа претставници на Министерството, Албинвест и меѓународните институции. 
*** 
Бугарската осигурителна група Еуроинс, членка на Еурохолд Бугарија холдинг, стана првото бугарско претпријатие што влезе на македонскиот осигурителен пазар преку купување на 83 отсто од македонското претпријатие Макошпед осигурање, во договорот вреден 7 милиони евра. Името на Макошпед осигурање ќе биде променето во Еуроинс Македонија по финализирањето на договорот.
*** 
Гувернерите на централните банки на Грција, Македонија, Романија, Албанија, Босна и Херцеговина (БиХ), Бугаријa и Кипар се состана во понеделникот (11-ти февруари) во Солун, за да потпишат меморандум на разбирање за соработката во контролата на банкарскиот сектор во Југоисточна Европа. Документот има за цел зајакнување на капацитетите на надзорните активности на централните финансиски институции во регионот.
(Разни извори – 08/02/08-15/02/08)
