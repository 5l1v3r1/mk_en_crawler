27/02/2008
АНКАРА, Турција -- Претседателот Абдула Ѓул, во вторникот (26-ти февруари) го ратификуваше законот кој според ЕУ претставува обид за зајакнување на имотните права на турското немуслиманско население. Т.н. закон за верските фондации, усвоен во парламентот минатата недела, дозволува верските фондации да си ја повратат сопственоста на дел од нивниот имот, одземен од страна на турската држава во минатото. Тој, исто така, им дозволува на странци да регистрираат своите фондации во Турција. (Ројтерс, АП, новинска агенција Анадолу - 26/02/08)
