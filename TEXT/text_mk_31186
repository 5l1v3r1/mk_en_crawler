04/02/2011
АНКАРА, Турција -- Полицијата во Анкара во четвртокот (3-ти февруари) употреби солзавец и водени топови за да ги спречи демонстрантите да стигнат до зградата на парламентот. Околу 10.000 луѓе се собраа во централниот дел од главниот град пред да се упатат кон парламентот, каде што пратениците дебатираат за предлог-законот за работни односи, за кој демонстрантите тврдат дека ќе им ги ограничи правата. Предлог-законот ќе им дозволи на работодавачите да ги преместуваат вработените против нивна волја и им дава право да ангажираат стажанти и приправници во период од четири месеци без паричен надоместок. Демонстрантите ја нападнаа полицијата со камења и неколку луѓе беше објавено дека се повредени. (АП, АФП, Хуријет, новинска агенција Анадолу, Ројтерс - 03/02/11)
