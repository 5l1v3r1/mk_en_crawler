27/02/2005
ЗАГРЕБ, Хрватска -- Поранешниот министер за внатрешни работи, Љубе Бошковски, е обвинет за убиството на шест Пакистанци и еден Индиец за време на полициската операција во близина на Скопје во 2002 година, објави во саботата (26-ти февруари) жупанското обвинителство во Пула. Заедно тројца високи македонски функционери и еден надворешен помошник Бошковски е обвинет за планирање на убиствата и нивно претставување како полициска акција против меѓународниот тероризам. Истрагата подоцна покажа дека жртвите биле економски имигранти. Бошковски, кој има двојно - хрватско и македонско државјанство, беше уапсен од страна на хрватските власти минатиот септември врз основа на меѓународната потерница за него. (Вест, Дневник, Утрински весник, А1 ТВ, Ројтерс - 26/02/05; Хинa - 25/02/05) 
