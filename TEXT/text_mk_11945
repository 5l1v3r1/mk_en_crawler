16/03/2005
ТИРАНА, Албанија -- Претседателот на Централната изборна комисија (ЦИК), Илирјан Целибаши, во вторникот (15-ти март) ја отфрли можноста да поднесе оставка под притисок на опозицијата. Сали Бериша, водачот на најголемата опозициската партија - Демократската партија, го повика Целибаши да се повлече, обвинувајќи го дека им служи на интересите на владејачката Социјалистичка партија. ДП го критикуваше претседателот на ЦИК за неодамнешната одлука за обезбедување податоци од националниот список на гласачи за Министерството за локална власт и децентрализација. Целибаши вели дека електронски копии на информациите биле, исто така, доставени и до политичките партии заинтересирани за учество на следните парламентарни избори. (Албански вести - 16/03/05)
