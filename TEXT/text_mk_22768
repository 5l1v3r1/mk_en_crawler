09/07/2008
БЕЛГРАД, Србија -- Новиот премиер Мирко Цветковиќ ги презеде должностите во вторникот (8-ми јули), по церемонијата на положување свечена заклетва во Белград. Тој дојде на местото на Воислав Коштуница. Цветковиќ (57) рече дека пристапот во ЕУ ќе биде главен приоритет на неговата влада и вети дека ќе се заложи за ратификување на Договорот за стабилизација и асоцијација (ДСА) со ЕУ. Тој, исто така, вети дека неговата влада никогаш нема да го признае Косово како независна држава. 
Во меѓувреме, во понеделникот, портпаролот на српската Демократска партија објави дека поранешниот премиер Воислав Коштуница нема да биде пратеник „сега засега“. Наместо тоа, Коштуница ќе го предводи политичкиот совет кој беше формиран на партиски состанок во вторникот. (Политика, Данас - 09/07/08; ДПА, Танјуг, Бета, Б92, РТРС, СРНА, РТС - 08/07/08)
