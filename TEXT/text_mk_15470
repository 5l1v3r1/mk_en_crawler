27/07/2006
БУКУРЕШТ, Романија -- Премиерот Калин Попеску Таричеану во средата (26-ти јули) носеше гипс на седницата на владата, откако го повреди коленото по судир со мотор во вторникот вечер во близина на Букурешт. Според извештаите на локалните медиуми, премиерот, страстен мотоциклист, ја изгубил контролата над својот „харли дејвисон“ и удрил во автомобил. Другиот возач не бил повреден. За време на состанокот на владата, Таричеану предложил 30-процентно намалување на бројот на министерските државни секретари, во обид јавната администрација да стане поефикасна. (Aдеварул, Котидианул - 27/07/06; Meдиафакс, Ромпрес, АП - 26/07/06)
