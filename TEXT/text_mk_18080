18/03/2007
СОФИЈА, Бугарија -- Меѓународна криминална група, наводно, вклучена во измами преку Интернет, фалсификување на документи за лична идентификација и шеми на перење пари, е разбиена во заедничка операција на бугарските и американските безбедносни служби. Софиското обвинителство во петокот (16-ти март) објави соопштение, во кое се вели дека бандата била следена од почетокот на годинава, кога американски државјани се пожалиле дека биле измамени при купување преку Интернет. Пет мажи се уапсени во Бугарија, меѓу кои и главниот организатор. Ќе следат и други апсења.
Во меѓувреме, во соседна Србија локалната полиција заплени околу 30 килограми хероин и кокаин во вредност од над еден милион евра, во истовремените рации во неколку градови, според Министерството за внатрешни работи. Пет лица се уапсени. (Сега, бТВ, Танјуг - 17/03/07)
