15/08/2008
БУКУРЕШТ, Романија -- Нов топлотен бран ја зафати јужна Романија во четвртокот (14-ти август), при што температурите достигнаа 37 и 38 целзиусови степени. Метеоролозите објавија жолто предупредување за областа во петокот, поради зголемените температури. Градскиот совет на Букурешт презеде неколку мерки за да му помогне на населението со топлината. Десет шатори со вода за пиење се поставени на централни локации близу до станиците на подземната железница во главниот град. Комуналните претпријатија ги мијат со црева улиците и по 12 пати на ден за да ја намалат жештината што се издига од нив.
И Грција се соочува со екстремно високи температури. Метеоролозите предвидуваат температури од 39-40 степени целзиусови во текот на викендот, пред прекинот на жештините во вторник.
Во другите вести, земјотрес со јачина од 4 степени според Рихтеровата скала ја зафати северна Албанија во четвртокот. Нема извештаи за човечки жртви или материјална штета. (Nine O'clock, Хотњус, Катимерини - 15/08/08; AНА-МПA, In.news, Балканвеб, Топ ченал, Њус 24 - 14/08/08)
