17/01/2005
ЛОНДОН, Велика Британија -- Претседателот на Србија и Црна Гора, Светозар Маровиќ, во неделата (16-ти јануари) ја започна тридневната посета на Велика Британија. Со него е и министерот за надворешни работи, Вук Драшковиќ, министерот за одбрана, Првослав Давиниќ, како и министерот за надворешни трговски односи, Предраг Ивановиќ. Маровиќ во понеделникот се состана со британскиот премиер Тони Блер и со други високи владини претставници. Тој во вторник ќе го посети Единбург, во Шкотска. 
Во другите вести, новиот началник на Генералштабот на Армијата на Србија и Црна Гора, генерал-мајор Драган Паскас, формално ја презеде функцијата во петокот. Церемонијата се одржа во воената база Топчидар. (Tанјуг, Бета - 16/01/05; Данас - 15/01/05)
