27/04/2010
ЛУКСЕМБУРГ -- Брисел ќе ги укине визите за Албанија и Босна и Херцеговина (БиХ) во октомври, рече во понеделникот (26-ти април) италијанскиот министер за надворешни работи, Франко Фратини, откако министрите за надворешни работи на ЕУ се состанаа со комесарот за проширување на ЕК, Стефан Филе, во Луксембург. Граѓаните на Албанија и БиХ ќе патуваат без визи во земјите на ЕУ до крајот на годинава, рече Фратини. Тој и неговиот словенечки колега, Самуел Жбогар, испратија писмо до шпанското претседателство на ЕУ во понеделникот, барајќи забрзување на подготовките за укинување на визите. 
Исто така во понеделникот, високиот претставник во БиХ, Валентин Инцко, предвиде дека Босанците можат да очекуваат безвизен режим подоцна оваа година. Условите се исполнети, рече тој, но не навреме за да се уживаат поволностите во текот на летниот период на патување. (РТРС, Независне новине, Танјуг, Срна, Дневни аваз, Фена, ХИНА, Ноа, Телеграфи, Шекули. Топ ченал - 26/04/10)
