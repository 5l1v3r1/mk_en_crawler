01/12/2005
ХАГ, Холандија -- Трибуналот на ОН за воени злосторства во средата (30-ти ноември) ослободи двајца поранешни припадници на ОВК -- еден од нив висок командант -- а го осуди третиот обвинет во истиот случај на 13 години затвор. Судиите рекоа дека обвинителите не успеале да докажат дека Фатмир Лимај, моментно еден од водечките членови на Демократската партија на Косово на Хашим Тачи, и Исак Муслиу имале каква било директна улога во логорот на Лопушник, каде што Србите и албанските „соработници“ биле мачени и убивани во јули 1998 година. Третиот обвинет, Харадин Бала, беше осуден за учество во убиството на деветмина затвореници. Тој е првиот етнички Албанец осуден за воени злосторства. (AП, ББС, Ројтерс, АФП, веб-страница на МКТЈ, Бета, Косова лајв, Б92 - 30/11/05)
