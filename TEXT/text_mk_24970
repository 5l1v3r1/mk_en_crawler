01/05/2009
ПРИШТИНА, Косово -- Мала група косовски Срби ги продолжи протестите во северниот дел од Митровица во четвртокот (30-ти април), но се разотиде пред пладне, откако беше потисната од полицијата и силите на ЕУЛЕКС. Властите употребија солзавец за да ги спречат демонстрантите да стигнат до местото на реконструираните домови во сопственост на етнички Албанци, за чие враќање во областа локалните Срби жестоко се противат.
Истиот ден, премиерот Хашим Тачи се состана со косовските градоначалници и вети дека правото на враќање -- без оглед на етничката припадност -- нема да биде спречено. (Кохавижн, РТК, Клан, ТВ21, Топ ченал - 30/04/09)
