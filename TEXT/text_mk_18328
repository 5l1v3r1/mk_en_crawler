14/03/2007
НИКОЗИЈА, Кипар -- Турските војници нема да бидат отстранети од областа околу урнатиот ѕид на улицата Ледра, соопшти Рашит Пертев, висок советник на водачот на кипарските Турци, Мехмет Али Талат, во вторникот (13-ти март). Минатата недела владата на кипарските Грци одлучи да ја сруши бариерата наречена Зелена линија, на улицата Ледра, сообраќајница што поминува низ овој средовековен град, но рече дека цивилите нема да можат да ја користат додека турските војници не заминат од областа. (TurkishPress.com - 14/03/07; Ројтерс - 13/03/07)
