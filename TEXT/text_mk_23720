24/07/2009
САРАЕВО, Босна и Херцеговина (БиХ) -- Главниот обвинител Милорад Барасин во четвртокот (23-ти јули) потврди дека е во тек истрагата против генерал Атиф Дудаковиќ, откако оваа недела се појави снимка на која, наводно, се гледа како Дудаковиќ им наредува на своите муслимански сили да убијат двајца заробени српски војници во 1994 година. Премиерот на Република Српска (РС) Милорад Додик вели дека снимката, емитувана на телевизијата на босанските Срби РТРС покажува дека не може да им се верува на судските институции во БиХ. Тој истакна дека пред три години, РС поднесе обвинение против Дудаковиќ за воени злосторства, но обвинителите никогаш не го проследија. Дудаковиќ ја оспори автентичноста на снимката, велејќи дека се работи за пропаганда. Тој вели дека војниците, наводно, убиени на снимката, се живи. (РТРС, Срна, Независне новине, Pincom. Info, Tанјуг, РТС - 23/07/09)
