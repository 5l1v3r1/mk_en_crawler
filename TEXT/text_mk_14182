13/11/2005
БЕЛГРАД, Србија и Црна Гора -- Теодор Мерон, претседателот на Трибуналот на ОН за воени злосторства во Хаг (МКТЈ), го посети Белград во петокот (11-ти ноември), при што ги повика српските власти да ги исполнат своите обврски кон МКТЈ. За време на разговорите со српскиот премиер Воислав Коштуница и со други високи официјални претставници, тој изрази загриженост во врска со нивото на соработката, истакнувајќи дека се потребни активности и резултати, а не реторика. Меѓународната заедница станува нестрплива поради „бескрајните доцнења во исполнувањето на преостанатите меѓународни обврски од страна на Србија“, рече Мерон.
На прес-конференцијата по состанокот министерот за одбрана на Србија и Црна Гора, Зоран Станковиќ, рече дека Трибуналот му да на Белград рок од неколку недели да го уапси генералот на босанските Срби Ратко Младиќ или, во спротивно, ќе се соочи со исклулување од процесот на евроатланска интеграција. (Глас јавности - 12/11/05; AП, Ројтерс, Б92, РТС, Бета, Танјуг - 11/11/05) 
