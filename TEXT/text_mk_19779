20/02/2008
ВАШИНГТОН, САД -- Министрите за одбрана од членките на Јадранската повелба и аспиранти за НАТО, Хрватска, Македонија и Албанија, во вторникот (19-ти февруари) во Вашингтон се состанаа со заменик државниот секретар Џон Негропонте. Албанскиот министер за одбрана, Фатмир Медиу, и неговиот хрватски и македонски колега, Бранко Вукелиќ и Лазар Еленовски, го информираа Негропонте за развојот на настаните, пет недели пред самитот на НАТО на почетокот на април.
Исто така во вторникот, хрватскиот премиер Иво Санадер рече дека преговорите за пристап на неговата земја со ЕУ е можно да завршат во првата половина од 2009 година. Тој рече дека оваа година владата ќе достави 121 нацрт-закон поврзан со интеграцијата во ЕУ до парламентот, како голем чекор напред кон членството. (Javno.com, ХИНА, АФП - 19/02/08)
