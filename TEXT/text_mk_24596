09/06/2009
AНКАРА, Турција -- Владејачката Партија на правдата и развојот (АКП) освои 12 градоначалнички места на повторените мартовски локални избори, што се одржаа во 30 општини во неделата (7-ми јуни), објави во понеделникот Високиот изборен одбор. Тоа значи дека АКП ја зголеми поддршката од гласачите на 42,4 отсто, од 38,9 отсто во март. Најголемата опозициска Републиканска народна партија освои десет градоначалнички места, според прелиминарните резултати. Демократската партија освои три места; партијата Националистичко движење освои две, додека прокурдската Партија за демократско општество и Татковинска партија, освоија по едно место. Нерегуларностите првиот пат доведоа до ограниченото прегласување во неделата. (Новинска агенција Анадолу, Хуријет, НТВ, ТРТ, Тркиш прес - 08/06/09)
