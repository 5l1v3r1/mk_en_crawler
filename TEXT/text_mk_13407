26/08/2005
САРАЕВО, Босна и Херцеговина (БиХ) -- Руската полиција уапси еден босански Србин, кого го бара Трибуналот на ОН за воени злосторства, објавија медиумите во БиХ во четвртокот (25-ти август). Според непотврдени извештаи 44-годишниот Драган Зеленовиќ е уапсен во средата врз основа на потерницата што ја издаде хашкиот трибунал. Зеленовиќ е обвинет за злосторства против човештвото и прекршување на законите и обичаите на војувањето за неговата наводна улога во апсењето, измачувањето и сексуалната злоупотреба, вклучувајќи и силување, на жени и девојчиња од босанските Муслимани во градот Фоча во периодот 1992-1993 година. (РТС, Moscow Times, Дневни аваз, Независне новине - 26/08/05; AФП, Ројтерс, Б92, Фена, РТРС - 25/08/05)
