28/01/2005
БЕЛГРАД, Србија и Црна Гора -- Генералот на Српската армија, Владимир Лазаревиќ, следната недела ќе оди во Трибуналот на ОН за воени злосторства во Хаг за да се соочи со обвиненијата, соопшти српската Влада во петокот (28-ми јануари). Лазаревиќ е еден од четворицата генерали обвинети пред 15 месеци во врска со воените злосторства во Косово во 1999 година. Истражителите за воени злосторства вршат притисок врз Белград да ги предаде обвинетите бегалци. Владата објави соопштение во кое се вели дека генералот одлучил „да ја исполни својата должност кон родната земја“. (ББС, Ројтерс, Tанјуг, ФоНет, Б92 - 28/01/05)
