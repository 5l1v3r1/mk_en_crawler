27/06/2010
БУКУРЕШТ, Романија -- Премиерот Емил Боц во саботата (26-ти јуни) објави дека владата одлучила да го зголеми ДДВ од 19 на 24 отсто од 1-ви јули, со цел да го намали буџетскиот дефицит. Одлуката е одговор на пресудата од петокот на Уставниот суд, со која се отфрлија делови од владиниот фискален пакет за штедење. Судот посебно одлучи дека 15 отсто кратење на пензиите, како и намалувањето на повисоките пензии за одредени професии, се неуставни. Сето ова ја поттикна ММФ да ја одложи исплатата на следната транша од романскиот договор со институцијата. „Фондот го проценува влијанието на одлуката на уставниот суд на фискалните мерки предложени од владата“, рече шефот на мисијата на ММФ во Букурешт, Џефри Френкс, во изјавата од петокот. Планираниот состанок на одборот на ММФ во понеделник е одложен. (Медиафакс, Агерпрес, АФП, Блумберг, ББС, Ројтерс - 26/06/10)
