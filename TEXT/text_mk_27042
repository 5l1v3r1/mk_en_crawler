03/09/2009
AНКАРА, Турција -- Говорејќи на состанокот на групата за европска политика и носење одлуки во северна Австрија во средата (2-ри септември), министерот за прашања на ЕУ, Егемен Багис, главен турски преговарач со ЕУ, рече дека Анкара непоколебливо се држи на своето барање за членство во ЕУ. Багис истакна дека преговорите се одвиваат побавно од очекуваното, претежно поради политички, а не технички причини. Во таа смисла, рече тој, владата бара само фер третман од членките на ЕУ, додавајќи дека членството би било ситуација на двајца победници. Истакнувајќи ја зголемената демографска, економска и стратешка важност на својата земја, Багис пред присутните рече дека Турција й треба на ЕУ како членка. (Заман - 03/09/09; новинска агенција Анадолу - 02/09/09)
