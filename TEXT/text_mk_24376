13/01/2009
AНКАРА, Турција -- Здружението на судии и обвинители во земјата (ЈАРСАВ) остро ја критикуваше владата во понеделникот (12-ти јануари), во врска со тековната истрага против тајната секуларна група Ергенекон, споредувајќи ја ситуацијата со „времето на Хитлер и Мусолини“. Истрагата треба да биде објективна, а на нарушена од политичкото влијание, се вели во изјавата. „Турција не е, не може да биде и нема да биде полициска држава“, изјави на прес-конференцијата шефот на ХАРСАВ, Омер Фарук Еминагоглу. Моментно им се суди на вкупно 86 осомничени членови на Ергенекон, за наводен заговор за државен удар.
Исто така во понеделникот, полицијата пронајде скриено складиште со екслозиви и муниција, наводно поврзани со групата Ергенекон. Полицијата откопа рачни гранати, димни бомби и стотици куршуми за пушки во градината на една куќа во предградие на Анкара. Во саботата полицијата пронајде слично скриено оружје во област надвор од главниот град.
Во другите вести од понеделникот, безбедносните сили приведоа 33 лица во истовремени операции против терористичката Курдистанска работничка партија во пет турски провинции: Истанбул, Дијарбакир, Сирнак, Адана и Мерсин. (Хуријет, Милијет, Сабах, Ватан, Чумхуријет, Радикал, Јени Сафак - 13/01/09; новонска агенција Анадолу, НТВ, СНН Турк, новинска агенција Доган - 12/01/09)
