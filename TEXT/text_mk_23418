24/05/2009
СКОПЈЕ, Македонија -- Членките на ЕУ во понеделникот (25-ти мај) започнаа расправа во врска со најновиот извештај на Европската комисија (ЕК) за напредокот на земјите од Западен Балкан во исполнувањето на критериумите за пристапување во безвизната зона на ЕУ, објави во петокот македонскиот вицепремиер Ивица Боцевски. ЕК се очекува да препорача во јуни земјите што ги исполнуваат условите да бидат вклучени во безвизната Шенген бела листа. За ова најпрво е потребно одобрение од Европскиот парламент, а потоа и од Советот на ЕУ. Почетокот на 2010 година е „реалната временска рамка“ за целосно укинување на визите за македонските граѓани, објасни Боцевски. Македонија, наводно, добила највисоки оценки во извештајот на ЕК и е единствената земја од Западен Балкан што ги исполнила сите услови. Визниот режим е можно да биде укинат и за црногорските граѓани, но Србија сé уште се соочува со „одредени тешкотии“ во врска со критериумите за визна либерализација, се вели, наводно, во документот. Албанија и Босна и Херцеговина не успеаја да ги исполнат условите за визната либерализација. (Maкфакс, МИА, Б92, Блиц, Танјуг - 22/05/09)
