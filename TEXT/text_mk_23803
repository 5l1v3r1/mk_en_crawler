20/05/2009
ТИРАНА, Албанија -- Централната изборна комисија и Министерството за внатрешни работи потпишаа договор за соработка во вторникот (19-ти мај), со цел да загарантираат слободни и демократски избори следниот месец. Министерството вети дека ќе ги преземе сите неопходни мерки за да загарантира транспарентно и мирно гласање, во согласност со европските и меѓународните стандарди.
Исто така во вторникот, владејачката Демократска партија (ДП), и главна опозициска Социјалистичка партија, ги објавија своите кандидатски листи за изборите на 28-ми јуни. Премиерот Сали Бериша, кој ја предводи ДП, за новинарите изјави дека актуелната влада заслужува уште еден мандат, со оглед на напорите во име на членството во НАТО и пристапувањето во ЕУ. (Шекули, Лајм, Телеграфи, Топ њус, ББС, ВоА - 19/05/09)
