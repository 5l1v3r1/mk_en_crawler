22/06/2009
ПРИШТИНА, Косово -- УНМИК ќе ја задржи својата правна канцеларија и покрај намалувањето на персоналот како резултат на процесот на преструктуирање, објавија локалните медиуми во неделата (21-ви јуни). Пред декларацијата за независност во февруари 2008 година, правната канцеларија ги надгледуваше сите закони одобрени од парламентот. Сега канцеларијата ќе се грижи за тоа сите активности на УНМИК да бидат во согласност со мандатот на УНМИК. Властите велат дека секоја мисија на ОН во светот има ваква канцеларија. Во врска со распоредувањето на ЕУЛЕКС и неговата надлежност во поглед на владеењето на правото, портпаролот на УНМИК Расел Гики рече „УНМИК ќе биде повеќе политичка мисија ... многу повеќе ориентирана кон воспоставувањето дијалог меѓу заедниците“.
Во другите вести, израелскиот премиер Бенјамин Нетањаху во саботата рече дека неговата влада планира да ја признае независноста на Косово во август, по консултациите со американскиот претседател Барак Обама. (Коха Диторе, Експрес - 22/06/09; Коха Диторе, Кохавижн, Телеграфи - 21/06/09)
