07/07/2005
АНКАРА, Турција -- Одборот на ММФ одлучи да го одложи првиот преглед на турскиот тригодишен стенд-бај аранжман, вреден вкупно 1 милијарда американски долари, поради доцнењето во реформата на социјалното осигурување, како што изјави Ане Кругер, првиот заменик генерален менаџер на Фондот. Претходно оваа недела парламентот прогласи летен прекин со работата, без да го одобри предлогот за реформите во социјалното осигурување поднесен од страна на владата. Пратениците го усвоија само нацрт-законот за банкарски реформи, чие усвојување, исто така, беше побарано од ММФ, пред првиот преглед.
Во другите вести, во средата (6-ти јули) во Дијарбакир беше убиен поранешниот заменик-претседател на една прокурдистанска партија. Педесетгодишниот Хикмет Фидан беше заменик-претседател на Народната демократска партија која беше забранета во 2003 година поради поврзаност со терористите на Курдистанската работничка партија. (НТВ, Ројтерс - 07/07/05) 
