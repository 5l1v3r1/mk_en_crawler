16/03/2008
ПРИШТИНА, Косово -- Околу 100 албански демонстранти ја презедоа контролата на судот на ОН во Косовска Митровица, северно Косово, во петокот (14-ти март) и одбиваат да ги напуштат просториите. Тие стојат пред зградата веќе три недели, спречувајќи ги Албанците вработени во судот да го преминат мостот на реката Ибар, која ја дели Косовска Митровица на северен дел, во кој живеат Срби, и јужен дел, во кој живеат Албанци. Окупирањето на зградата се случи неколку часа пред генералниот секретар на ОН, Јап де Хоп Шефер, да пристигне во Косовска Митровица, во прва посета на Косово откако тоа прогласи независност. 
Шефер изрази жалење дека не дојдоа српски претставници да се сретнат со него. Тој, исто така, го критикуваше заземањето на судската зграда како провокација, опишувајќи го како напад против ОН, меѓународната заедница и правото. Соединетите Држави и ЕУ, исто така, го осудија нападот. (Бета, Б92, AФП - 15/03/08; Ројтерс, РИА Новости - 14/03/08)
