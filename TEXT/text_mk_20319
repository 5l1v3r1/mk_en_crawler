13/01/2008
AНКАРА, Турција -- Војската ја продолжи својата воздушна офанзива против наводните бази на Курдистанската работничка партија (ПКК) во северен Ирак, во петокот (11-ти јануари). Ирачките погранични власти објавија дека се погодени неколку бази, макар што нема извештаи за евентуални жртви. Извори велат дека нападот врз двете села во покраината Дахук започнал околу 7 часот изутрина по локално време и траел два часа. Во четвртокот претседателот Абдула Ѓул предупреди дека операциите против терористите на ПКК ќе продолжат. 
Во другите вести од петокот, властите во Дијарбакир, Турција, објавија дека е спречен втор терористички напад таму, откако еден осомничен во првиот бомбашки напад во кој загинаа шест лица, признал дека ќе има и второ бомбардирање. ПКК е осомничена за двете. (РИА Новости, СНН Турк, Регнум, Ренминрибао, АФП, Ројтерс, Ксинхуа, Блумберг - 11/01/08)
