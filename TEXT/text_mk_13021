29/09/2005
САРАЕВО, Босна и Хецеговина (БиХ) -- Претставничкиот дом на БиХ во средата (28-ми септември) ги одобри на првата расправа законите за одбраната на БиХ и за служењето на воениот рок. Пакетот дава основа за спроведување на клучните реформи во одбраната, со кои ќе биде воспоставен единствен синџир на воената команда и единствена, професионална армија од 2006 година. 
Исто така во средата, амбасадорите на земјите-членки на ЕУ во БиХ издадоа заедничко соопштение во кое се предупредува дека Република Српска (РС) мора или да ги прифати клучните полициски рефорни или се става во ризик на целосна изолација. Тие потврдија дека реструктуирањето на полицискиот сектор во БиХ претставува главниот предуслов за интеграцијата во ЕУ. (Независне новине - 29/09/05; ПБС БиХ, Фена - 28/09/05)
