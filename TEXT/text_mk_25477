25/10/2009
САРАЕВО, Босна и Херцеговина (БиХ) -- Премиерот на Република Српска (РС) Милорад Додик во петокот (30-ти октомври) во Бања Лука ги покани сите парламентарни партии на разговори околу уставните реформи. Тој вели дека нема да ги покани странските претставници бидејќи домашните напори може да дадат пореално решение. 
Повеќето политички водачи го одбија повикот, велејќи дека не е потребен нов процес на преговори, додека траат тековните разговори под покровителство на ЕУ и САД. Иницијативата на Додик уследи откако водачите на главните бошњачки, српски и хрватски партии го отфрлија пакетот реформи предложени од ЕУ и САД за забрзување на интеграцијата на БиХ во ЕУ и во НАТО, макар што се согласија да ги продолжат разговорите на експертско ниво. (Фена - 23/10/09, БХРТ, РТРС, Независне новине - 24/10/09)
