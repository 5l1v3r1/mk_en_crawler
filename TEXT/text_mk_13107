28/12/2005
СОФИЈА, Бугарија -- Владата во вторникот (27-ми декември) одлучи да го назначи началникот на регионалната полиција на Бургас, генерал Красимир Попов, за шеф на граничната полиција, на местото на генерал Валери Григоров, кој отиде во предвремена пензија. Потребен е официјален декрет од претседателот Георги Парванов за назначувањето да стапи на сила. Според извештаите на локалните медиуми, кадровската промена е резултат на недостатокот од милиони евра во државната каса, поради неплатените транзитни даноци. (бТВ, Монитор, Новинар - 28/12/05; Медиапул - 27/12/05) 
