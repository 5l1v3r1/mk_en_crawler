01/10/2007
Виртуелна Србијa -- дел од 3Д дигиталниот проект „Втор живот“ -- започна во вторникот (25-ти септември) со спонзорство на списанието Маркетинг Србија и српското Министерство за дијаспората. „Втор живот“, кое потекнува од 2003 година во Сан Франциско, им дава на учесниците шанса да создадат друг живот и друго јас, и да комуницираат на сосема ново ниво во виртуелниот живот.
*** 
Научници од Maкедонијa, Србија, Црна Гора, Бугариј, Италија, Шпанија и Унгарија, создадоа нови еколошки материјали кои ќе се користат во градењето еко-куќи. Материјалите со голема енергетска ефикасност се базираат на природни влакна и други производи направени од обновливи извори. 
*** 
Меѓународна конференција за озонот се одржа во Aтина минатата недела. Настанот привлече 200 научници од големите научни и истражувачки центри низ целиот свет. 
*** 
Околу 100 водечки математичари и физичари од Европа, САД и Австралија се собраа на Сплитскиот универзитет, во Хрватскa, за да земат учество на конференцијата организирана од Институтот „Руѓер Бошковиќ“. Фокусот на настанот беше ставен на теоријата на категорија. 
*** 
Петтата конференција на ИТ Здруженија од Југоисточна Европа се одржа во четвртокот (27-ми септември) и петокот во Скопјe. Учесниците разговараа за предизвиците со кои се соочува регионалната ИТ работна сила, како и за отворањето нови пазари и обезбедување инвестиции.
 *** 
Третата Балканска конференција за информатика -- БЦИ’2007 -- се одржа од четвртокот (27-ми септември) до саботата во Софијa. Повеќе од 120 учесници од 15 земји зедоа учество на настанот, претставувајќи над 80 нови решенија поврзани со привремените информатички системи, софтверот, информатичката безбедност, мрежите и мрежните технологии. 
 *** 
Романската фирма за Интернет безбедносен софтвер „БитДифендер“ во средата (26-ти септември) објави дека планира да стекне удел од 40 отсто на романскиот антивирусен пазар до крајот на годинава. Претпријатието смета на својот последен „БитДифендер“ пакет за 2008 година, направен за заштита на најразновидна комјутерска употреба.
(Разни извори 24/09/07-01/10/07) 
