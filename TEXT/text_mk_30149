18/05/2011
ПРИШТИНА, Косовo -- ЕУЛЕКС го објави апсењето на еден косовски Србин надвор од Зубин Поток, под сомневање за вмешаност во организиран криминал. Според соопштението за медиумите на ЕУЛЕКС, Јевро Пантелиќ, е уапсен како дел од истрагата поврзана со организираниот криминал, перењето пари, шверцот на гориво, даночното затајување и затајувањето данок на увоз и акцизи. Министерот за внатрешни работи, Бајрам Реџепи рече дека сите криминалци ќе бидат уапсени порано или подоцна, без оглед на тоа каде се, вклучително и во северно Косово. (РТК, ТВ 21, Кохавижн, Клан Косова - 17/05/11)
