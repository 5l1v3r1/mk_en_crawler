05/08/2007
САРАЕВО, Босна и Херцеговина (БиХ) -- Специјален тим со меѓународно присуство ќе биде формиран да испита повеќе од 17.000 лица осомничени за вмешаност во масакрот во Сребреница во 1995 година, објави во петокот (3-ти август) Канцеларијата на високиот претставник во БиХ. Листата, која ја подготви специјалната владина комисија на босанските Срби, беше поднесена до државното обвинителство во 2005 година, но никогаш не беше објавена. Организирањето на специјалниот тим се очекува да започне во септември. (Бета, РТРС, АП, Б92 - 03/08/07)
