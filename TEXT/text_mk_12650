06/02/2005
ТИРАНА, Албанија -- Присуството на ОБСЕ и Канцеларијата на Советот за Европа во Тирана во петокот (4-ти февруари) издадоа заедничка изјава, во која се изразува жалење поради тоа што експертите не беа во состојба да постигнат компромис за промена на изборната мапа, и покрај напорите на меѓународната заедница. Овие две организации, исто така, ги повикаа партиите во Парламентот да работат на пронаоѓање на решение и завршување на изборните реформи пред парламентарните избори подоцна оваа година. Главната опозициска Демократска партија бара изборите да се одржат подоцна во мај или на почетокот од јуни за да тоа не влијае на летната туристичка сезона. (Албански вести - 05/02/05; Веб-страница на ОБСЕ - 04/02/05) 
