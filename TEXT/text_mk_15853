21/11/2006
ЗАГРЕБ, Хрватска -- Премиерот Иво Санадер и неговиот македонски колега во посета на земјата, Никола Груевски, во понеделникот (20-ти ноември) ја потврдија заедничката надеж на нивните земји за пристап во НАТО во 2008 година. Двајцата велат дека очекуваат самитот во Рига следната недела да резултира со јасна порака во врска со поканите за членство. Посетата на Груевски, исто така, се фокусираше на економската соработка и разговори за членството во ЕУ. 
Во другите вести од понеделникот, македонскиот министер за надворешни работи, Антонио Милошоски, се состана со комесарот за проширување на ЕУ, Оли Рен, во Брисел. Рен рече дека ја истакнал потребата за континуирани реформи во Македонија, особено во областите на судските реформи и борбата против корупцијата и криминалот, ако земјата сака да добие датум за отпочнување на разговорите за пристап. (Вјесник, Вечер - 21/11/06; MИА, Макфакс, А1 ТВ, ХИНА, АФКС - 20/11/06)
