09/01/2005
ПРИШТИНА, Косово, Србија и Црна Гора -- Српскиот премиер Воислав Коштуница го посети Косово во петокот (7-ми јануари) на православен Божиќ, што е втора официјална посета од страна на еден српски водач на провинцијата под администрација на ОН од 1999 година досега. Коштуница присуствуваше на литургијата во западниот град Пеќ и се состана со жителите на неколку населби во Косово во кои живеат Срби. Тој ги увери дека неговата Влада ќе стори сé што е во нејзина моќ за да ја поддржи српската заедница во провинцијата. 
Во другите вести, српскиот министер за одбрана, Првослав Давиниќ, во саботата отпатува за Бујановац, во обид да ги смири тензиите по убиството во петокот на еден тинејџер - етнички Албанец во Прешевската долината. Граничарите пукале во Дашним Хајрулаху додека тој нелегално ја преминувал границата помеѓу јужна Србија и Македонија. Изразувајќи жалење за настанот, Давиниќ рече дека стражарите ја следеле процедурата. (Ројтерс, АФП, ББС, Танјуг, Б92 - 08/01/05; Танјуг, Косова лајв, Ројтерс - 07/01/05) 
