22/10/2006
ЗАГРЕБ, Хрватска -- Хрватска уапси шестмина поранешни членови на паравоена група осомничена за убивање на Срби за време на конфликтот во периодот 1991-1995 година, според полицискиот извештај од саботата (21-ви октомври). Уапсените -- пет мажи и една жена -- ќе бидат обвинети дека им ги врзале рацете на жртвите, им ставиле леплива трака на устите и ги фрлиле во реката Дрина, во близина на Осиек. Полицијата смета дека најмалку 37 Срби се убиени од страна на групата во 1991 и почетокот на 1992 година. Извршителите, наводно, сакале да се одмаздат за големото бомбардирање на Осиек на почетокот од 1991 година. Групите за човекови права со години вршеа притисок врз хрватските власти да се испитаат извештаите за убиствата во Осиек. (Вечерњи лист - 22/10/06; Хина, ХРТ, Ројтерс, ББС - 21/10/05)
