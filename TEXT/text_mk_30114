24/02/2011
ХЕЛСИНКИ, Финска -- Грчкиот премиер Јоргос Папандреу во средата (23-ти февруари) рече дека неговата земја е посветена на враќање на заемот што го доби од европските земји како дел од пакетот финансиска помош од 110 милијарди евра, за обнова на економијата на земјата. „Можам да гарантирам дека ќе го вратиме долгот“, рече Папандреу по состанокот со финскиот премиер Мари Кивиниеми во Хелсинки. Тој допатува таму од Берлин, како дел од европската турнеја со цел добивање поддршка за позицијата на Грција пред самитот на европските водачи следниот месец во Брисел. Атина се надева дека ќе успее да го продолжи периодот на враќање на пакетот финансиска помош и да договори пониски каматни стапки. (Катимерини - 24/02/11; АНА-МПА - 23/02/11)
