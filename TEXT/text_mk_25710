22/10/2009
TИРАНА, Албанија -- Водачот на опозициската Социјалистичка партија (СП), Еди Рама, во средата (21-ви октомври) рече дека неговата партија останува на своите барања за формирање парламентарна комисија која ќе ги преиспита изборите од 28-ми јуни, за кои таа тврди дека биле „наместени“. Тој потврди дека неговата партија ќе продолжи со бојкотот на парламентот додека не се спроведе таа истрага.
Премиерот Сали Бериша, кој ја предводи владејачката Демократска партија, рече дека барањето на СП и парламентарниот бојкот се „блеф“ на Рама. Истовремено, Бериша вели дека ќе помогне да се формира парламентарна комисија која ќе го испита поширокиот изборен процес и ќе ѝ даде на СП мнозинство места во истата. (Aлсат, Клан, Шекули, Вижн +, Топ ченал - 21/10/09) 
