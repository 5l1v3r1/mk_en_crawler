11/01/2011
НИКОЗИЈА, Кипар -- Александар Даунер, специјалниот советник на генералниот секретар на ОН Бан Ки-мун за Кипар, во понеделникот (10-ти јануари) одржа одделни состаноци со кипарскиот претседател Деметрис Христофиас и со водачот на кипарските Турци, Дервиш Ероглу. Даунер по состанокот со Христофиас рече дека двете страни прават стабилен напредок во напорите за повторно обединување на поделениот остров. „Нашата оценка во ОН е дека тие работеа напорно и дадоа различни предлози и идеи за градење мостови меѓу двете страни. Тоа е прилично охрабрувачки.“ Неговиот состанок со Ероглу беше прв откако Ероглу имаше операција на срцето минатиот месец, настан кој привремено го спречи процесот на преговори. Разговорите треба да продолжат в среда. (КНА, Ворлд булетин, новинска агенција Анадолу - 10/01/11)
