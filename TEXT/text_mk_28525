15/11/2010
АНКАРА, Турција -- Разговорите меѓу Турција и Јужна Кореја за градење нова нуклеарна централа во западниот турски регион на Синоп пропаднаа, рече министерот за енергија, Танер Јилдиз, во саботата (13-ти ноември). Самитот на Г20 изминатиот викенд во Саул беше краен рок за постигнување договор за проектот, но цените на енергијата и државните гаранции остануваат горливо прашање во преговорите. Јилдиз истакна дека го поканил јапонското претпријатие за инженеринг „Тошиба плант системс енд срвисис“ на разговори што, наводно, ќе започнат оваа недела. Рускиот премиер Владимир Путин, исто така, покажа интерес за истрагата. Русија и Турција веќе потпишаа договор за инвестирање во друга нуклеарна централа. (Хуријет, Блумберг - 13/11/10)
