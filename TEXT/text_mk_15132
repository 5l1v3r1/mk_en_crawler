31/08/2006
ЛОНДОН, Велика Британија -- Не се прави доволно за да се спречи трговијата со деца во Југоисточна Европа, според извештајот на УНИЦЕФ, објавен во средата (30-ти август). Извештајот е особено критичен за Романија, Молдавија, Албанија и Косово, при што се предупредува дека илјадници деца се шверцуваат од овие области во западноевропските земји, каде што се искористуваат за трговија со секс, ропство или за просење. Во извештајот се искажува особено разочарување од Косово, каде што и покрај присуството на ОН и УНИЦЕФ, ова прашање се занемарува. 
Во другите вести од средата, синдикалистките од 36 земји се собраа во Подгорица на меѓународен форум за проблемите на вработените жени. Исто така, учествуваа претставници од Европската комисија, САД и Европската конфедерација на синдикатите. (Aлбански вести - 31/08/06; AКИ, МИНA - 30/08/06)
