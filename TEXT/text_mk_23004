04/11/2008
НИКОЗИЈА, Кипар -- Претседателот Деметрис Христофиас и водачот на кипарските Турци, Мехмет Али Талат, во понеделникот (3-ти ноември) одлучија да ги забрзаат разговорите за повторно обединување со тоа што ќе се состанат двапати следната недела. На нивниот шести состанок тие разговараа за поделбата на власта и легислативата во идната федерална држава. Тие ќе се состанат повторно на 11-ти и 14-ти ноември, изјави за новинарите по состанокот специјалниот претставник на ОН, Тај-Брук Зерихаун. Тој рече дека Талат и Христофиас „одат напред“, но одби да одговори на прашањата за тоа дали се поблизу до договор за поделба на власта. (КНА, Фамагуста Газете, Ројтерс, Филелефтерос, Хуријет, новинска агенција Анадолу - 03/11/08)
