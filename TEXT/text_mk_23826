21/04/2009
ПРИШТИНА, Косово -- Саудиска Арабија во понеделникот (20-ти април) објави дека ја признала независноста на Косово, станувајќи втората арапска земја што го стори тоа по Обединетите Арапски Емирати. Како одговор на ова, српскиот министер за надворешни работи, Вук Јеремиќ, го обвини Ријад дека не го почитува Меѓународниот суд на правдата во Хаг. На крајот од минатата недела Србија и Косово поднесоа аргументи до судот во врска со легитимноста на косовската независност, во случајот што го покрена Србија. (Коха Диторе, Експрес, Лајм, Зери, Косова Сот - 21/04/09)
