05/11/2004
БЕЛГРАД, Србија и Црна Гора -- Српскиот премиер Воислав Коштуница во четвртокот (4-ти ноември) изјави дека очекува до крајот на овој месец да се предадат нови осомничени за воени злосторства. Коштуница се состана со шефот за надворешна политика на ЕУ, Хавиер Солана, на разговори во врска со соработката за воените злосторства, како и за ситуацијата во Косово и аспирациите на Белград за влез во ЕУ. 
Во другите вести, Србија и Црна Гора и Хрватска потпишаа договор за меѓусебна заштита на етничките малцинства. Србија и Црна Гора потпиша слични такви договори со Унгарија, Романија и Македонија. (Б92, Taнјуг, ХИНА - 04/11/04) 
