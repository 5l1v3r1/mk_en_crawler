11/09/2006
НОВИ ПАЗАР, Србија -- Вонредните избори за членови на локалните собранија во српската општина со доминантно муслиманско население, Нови Пазар, во неделата (10-ти септември) беа нарушени со убиството на Руждија Дуровиќ, кандидат на коалицијата Листа за Санџак. Полицијата објави дека вооружен напаѓач пукал од автомобил во движење и го погодил Дуровиќ пред избирачкото место доцна попладнето. Полицијата, наводно, фатила двајца осомничени, а трага по третиот. Гласањето на крајот продолжи. Прелиминарните резултати покажуваат дека коалицијата Листа за Санџак освои 53,42 отсто од гласовите. Коалицијата Заедно за Нови Пазар е втора со 23,44 отсто.
Во другите вести, министерот за финансии, Млаѓан Динкиќ, ги предупреди водачите на неговата партија Г-17 дека Србија е во опасност од повторно враќање на национализмот во земјата. Тој рече дека шовинизмот, популизмот и говорите на омраза се сé почести. Продемократските партии мора да работат заедно на тоа да се спречи враќање на радикалите на власт, рече тој. (Бета, Глас јавности, Блиц - 11/09/06; Tанјуг, Бета, Б92, АП - 10/09/06; AП - 09/09/06)
