16/10/2007
СОФИЈА, Бугарија -- Опозицијата во понеделникот (15-ти октомври) поднесе иницијатива за гласање недоверба на владата поради тоа што не успеа да го реши проблемот со тековниот штрајк на наставниците. Истиот се оддолжи веќе четири недели, и покрај неколкуте круга преговори со синдикатите што ги претставуваат наставниците. Иницијативата беше поддржана од членовите на Сојузот на демократските сили, Демократите за посилна Бугарија и Атак. За владата да биде соборена, на опозицијата й се потребни 121 глас. Таа досега има околу половина од тоа. (Сега, Труд, Дневник, 24 Часа - 16/10/07; Фокус, БГНЕС, Дарик - 15/10/07)
