31/08/2005
СОФИЈА, Бугарија -- Партнерите во владејачката коалиција -- Бугарската социјалистичка партија (БСП), НДС-II и Движењето за правата и слободите на етничките Турци (ДПС) -- во вторникот (30-ти август) постигнаа согласност околу поделбата на гувернерските места. Според договорот БСП ќе номинира гувернери во 14 окрузи, НДС-II ќе добие осум, додека ДПС ќе добие шест. Ова прашање предизвика расправии со оглед на тоа што гувернерите од ДПС ќе бидат распределени во некои области со доминантно бугарско население, како што е Варна. (Сега, бТВ - 31/08/05)
