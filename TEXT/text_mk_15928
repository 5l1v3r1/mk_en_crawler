20/11/2006
ХАГ, Холандија -- Комисијата за предавање на случаите на Трибуналот на ОН за воени злосторства во петокот (17-ти ноември) одлучи да го предаде случајот на поранешниот офицер на југословенската армија Владими Ковачевиќ, наречен „Рамбо“ на српското судство. Ова е прв ваков случај кој му се предава на Белград. Ковачевиќ е обвинет за поврзаност со бомбардирањето на хрватскиот град Дубровник во 1991 година. Тој беше условно ослободен од страна на Србија во јуни 2004 година. Но, претходно оваа година, беше донесена одлука дека Ковачевиќ не е во состојба да се изјасни или да му биде судено. Тој ќе остане во Србија под силен мониторинг додека неговата состојба не дозволи судење против него. 
Во другите вести, обвинителите на ОН во Хашкиот трибунал им наредија на медицинските експерти да го проверат српскиот националистички водач Воислав Шешељ. Нему треба да му се суди на 27-ми ноември, за учество во криминален заговор на мачење, убивање и протерување на илјадници лица од несрпското население, од Босна и Хрватска. Неговата Српска радикална партија тврди дека тој започнал штрајк со глад. (Б92 - 18/11/06; веб-страница на МКТЈ, ХРТ, Ројтерс - 17/11/06)
