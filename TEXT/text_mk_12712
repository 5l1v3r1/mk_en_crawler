05/04/2005
БРИСЕЛ, Босна и Херцеговина (БиХ) -- Високиот претставник Педи Ешдаун во вторникот (5-ти април) отпатува за Брисел, каде што во следните неколку дена ќе има состаноци со високи официјални претставници на ЕУ и НАТО во врска со неодамнешните настани во БиХ, пред клучниот период на проценка. Подоцна овој месец НАТО ќе го разгледа напредокот на БиХ во исполнувањето на критериумите за членство во програмата Партнерство за мир, додека следниот месец делегација на Европската комисија ќе ја оцени подготвеноста на земјата за потпишување на Договорот за стабилизација и асоцијација со ЕУ. 
Исто така во понеделникот, шефот на полициската мисија на ЕУ во БиХ, Кевин Карти, повторно побара спроведување на суштинските полициски реформи. Во својата изјава Карти рече дека реформите не претставуваат опасност за ентитетите, туку само за криминалците. (Независне новине, Дневни аваз - 05/04/05; Извори на ОХР, веб-страница на НАТО, РТРС, Фена, ПБС БиХ - 04/04/05)
