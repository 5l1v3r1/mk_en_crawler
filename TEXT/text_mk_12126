15/12/2004
БРИСЕЛ, Белгија -- Во соопштението за медиумите на ЕУ од вторникот (14-ти декември) се вели дека завршувањето на Процесот на стабилизација и асоцијација со Албанија зависи од напредокот на реформите. Официјалните претставници на ЕУ се состанаа со албанската парламентарна делегација на почетокот од декември. Двете страни се согласија дека капацитетот за спроведување на реформите треба да се подобри и дека мора да постои јасна политичка волја за спроведување на неопходните мерки.
Во другите вести, регионалниот директор на Светската здравствена организација Марк Данзон во вторникот изјави дека организацијата ќе продолжи со поддршката на проекти во Албанија. Тој рече дека СЗО досега доделила 1 милион евра за проектите за здравствена заштита во земјата во периодот 2004-2005 година. Министерот за здравство Леонард Солис рече дека нестабилната економска ситуација претставува една од главните пречки за решавање на проблемите во здравството. (Албански дневни вести - 15/12/04; ATA - 14/12/04)
