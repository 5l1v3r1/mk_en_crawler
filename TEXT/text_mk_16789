06/06/2006
ВАШИНГТОН, САД -- Американскиот Стејт департмент ја тргна Грција од листата на земји кои не превземаат доволно мерки за решавање на проблемот со трговијата со луѓе, макар што нејзиното почитување на стандардите во борбата против трговијата со луѓе сé уште се смета за недоволно. Во својот извештај „Трговија со луѓе“ за 2006 година, објавен во понеделникот (5-ти јуни), Стејт департментот вели дека Грција „го зголеми својот капацитет за заштита и помош на жртвите во 2005 година“ и ја подобрила соработката со невладините организации. Истовремено, во извештајот од Атина се бара да покаже „политичка волја“ со казнување на трговците со луѓе, од кои повеќето се ослободени со жалба. (Катимерини - 06/06/06; американски Стејт департмент - 05/06/06)
