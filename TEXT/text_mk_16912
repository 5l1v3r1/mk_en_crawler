04/09/2006
АТИНА, Грција -- Премиерот Костас Караманлис в понеделник (4-ти септември) ќе се состане со бугарскиот претседател Георги Парванов и со рускиот претседател Владимир Путин во врска со проектот за регионалниот нафтовод Бургас-Александрополис. Москва врши притисок за продолжување на закочениот трилатерален проект, вреден 700-800 милиони евра, на кој се работеше скоро десет години. 
Во другите вести, полицијата уапси 29 млади лица, за напад на пар странци за време на прославите во Атина во неделата. Група млади се собрале да го прослават второто место на грчката репрезентација на Светското првенство во кошарка, кога избила тепачката. Полицијата вели дека еден Палестинец и еден жител на Бангладеш, кои случајно биле на местото, биле претепани. (Дарик, Фокус, Катимерини, Елефтеротипија - 04/09/06; AФП - 03/09/06) 
