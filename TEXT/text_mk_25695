20/11/2009
СКОПЈЕ, Македонија -- Локалните медиуми во четвртокот (19-ти ноември) објавија дека Апелациониот суд ја отфрлил пресудата против поранешниот премиер Владо Бучковски, во врска со неговата вмешаност во договор за оружје. Судот нареди преиспитување на случајот поради повреди на судската постапка, се вели во извештајот. Но, претседателот на судот Јордан Митриновски за весникот Утрински весник изјави дека не е донесена никаква одлука, бидејќи судиите само разговарале за случајот.
Минатата година, Бучковски и поранешниот началник на Генералштабот Методи Стамболиски беа осудени на по три и пол години затвор, откако беа прогласени виновни за злоупотреба на службената должности и корупција. Случајот произлегува од купувањето на резервни делови во вредност од 2,4 милиони евра за армиските тенкови во 2001 година, кога Бучовски беше министер за одбрана. (Дневник, Утрински весник - 20/11/09; MИА, А1, Сител, Макфакс - 19/11/09)
