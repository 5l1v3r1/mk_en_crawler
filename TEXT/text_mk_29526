01/06/2010
ЊУЈОРК, САД -- Советот за безбедност на ОН издаде соопштение во понеделникот (31-ви мај) повикувајќи на „итно, непристрасно, сигурно и транспарентно“ испитување на израелскиот напад на флотилата која пренесуваше хуманитарна помош за Газа. Најмалку десет лица беа убиени, а десетици беа повредени во рацијата. Соопштението на ОН уследи неколку часа по разговорите. Во истото, Советот инсистираше на итно ослободување на бродовите и цивилите кои ги држат израелските власти. Подоцна во вторник, амбасадорите на НАТО ќе одржат итен состанок, како што бараше Турција, за да се расправа за нападот. (ББС, АП, Ксинхуа, Заман, АФП - 31/05/10)
