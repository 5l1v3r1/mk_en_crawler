06/04/2011
СОФИЈА, Бугаријa -- Државното претпријатие за електрична енергија НЕК и Атомстројекспорт, градежното претпријатие избрано за нуклеарната централа Белене и подружницата Росатом, во вторникот (5-ти април) постигнаа договор за одложување на проектот за три месеци, со цел да се даде повеќе време за дискусија околу безбедноста, по катастрофата во Јапонија. Тие имаат рок до крајот на јуни да ги разгледаат отворените прашања, како што се дополнителни безбедносни мрежи и трошоците на проектот. Бугарската влада, исто така, ќе прими извештај за финансиската одржливост од консултантот ХСБЦ.
Исто така во вторникот, директорот на НЕК, Красимир Парванов, беше отпуштен поради договорот потпишан со Росатом. Министерот за економија, Трајчо Трајков, вели дека меморандумот за разбирање бил „неповолен за Бугарија“. (Новините, Дневник, Блиц, Дарик - 05/04/11)
