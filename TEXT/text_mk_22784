09/10/2008
ПРИШТИНА, Косово -- Регионалниот администратор на УНМИК за Митровица, Герард Галучи, во средата (8-ми октомври) рече дека мисијата ЕУЛЕКС нема мандат да работи во областите на северно Косово, со претежно српско население. Галучи истакна дека косовските Срби и властите во Белград се спротивставуваат на планираното распоредување на ЕУЛЕКС на север.
Исто така во средата, вицепремиерот Хајредин Куци, објави дека владата ќе им понуди на косовските полицајци покачување на платата во ноември. Куци рече дека се состанал со претставници на полициските синдикатите, кои го увериле дека ќе го откажат претходно планираниот протест. (Коха Диторе, Зери, РТК, Кохавижн - 09/10/08)
