20/09/2005
СОФИЈА, Бугарија -- Бојко Борисов, поранешниот главен секретар на Министерството за внатрешни работи, во понеделникот (19-ти септември) потврди дека ќе се кандидира на изборите за градоначалник на Софија на 29-ти октомври. Борисов го објави ова откако претседателот Георги Парванов ја одобри неговата оставка од функцијата во министерството. 
Во другите вести, во новите поплави во Бугарија во понеделникот една постара жена почина, а стотици луѓе беа евакуирани. Шест општини повторно прогласија вонредна состојба. Поројни врнежи, исто така, го зафатија и западниот дел од соседна Романија. Оттаму нема извештаи за повредени. (бТВ, БНР - 20/09/05; бТВ, Медиапул, Ромпрес - 19/09/05)
