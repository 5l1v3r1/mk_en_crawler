23/11/2006
СТРАЗБУР, Франција -- Комисијата за надворешни односи на Европскиот парламент (ЕП) во четвртокот (23-ти ноември) го одобри евентуалното одложување на крајниот рок за затворањето на двата реактори на бугарската нуклеарна централа Козлодуј. Според извештаите на бугарското национално радио, рокот до крајот на декември е можно да се продолжи за осум месеци, со оглед на загриженоста поради стабилноста на снабдувањето со струја во Балканот, каде што Бугарија е главниот извозник на енергија.
Во другите вести, Русија во средата објави дека е можно да воведе забрана за увозот на месо од ЕУ, поради загриженоста за квалитетот на месните производи од следните земји-членки, Бугарија и Романија. Портпаролот на владата во Москва рече дека сé ќе зависи од чекорите што ќе ги преземе ЕУ во врска со овие производи. (БНР, Дарик, Сега - 23/11/06; Дарик - 22/11/06)
