26/12/2004
ТИРАНА, Албанија -- Присуството на ОБСЕ во Албанија и Канцеларијата за демократски институции и човекови права на ОБСЕ во петкот (24-ти декември) ги повика албанските политички партии да ги решат нерешените изборни прашања -- конкретно, воспоставувањето на изборните структури. Во изјавата организацијата предупреди дека неисполнувањето на одлуките на парламенарната комисија за изборни реформи би можело да ги поткопа општите избори во 2005 година.
Во другите вести, Албанија и Србија и Црна Гора објавија дека во март 2005 година ќе потпишат договор за заштита на националните малцинства. Министерот за надворешни работи на Србија и Црна Гора, Вук Драшковиќ, минатата недела направи историска посета на Албанија, објавувајќи дека училишта на српски јазик ќе бидат отворени во регионот на Шкодра и на Тирана, како и дека Србија и Црна Гора ќе отвори генерален конзулат во Шкодра. (ATA â 24/12/04; ATA, МИНА - 23/12/04)
