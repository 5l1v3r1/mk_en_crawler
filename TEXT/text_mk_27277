02/12/2009
AТИНА, Грција -- Седумнаесеттиот состанок на Министерскиот совет на ОБСЕ заврши во средата (2-ри декември) во Атина. Грчкиот претседател Каролос Папуљас го отвори форумот во вторникот, истакнувајќи ја неговата важност и потенцијалот за зајакнување на мировната соработка и взаемните цели на земјите-членки. Разговорите се фокусираа на иднината на европската безбедност. Повеќе од 40 министри за надворешни работи учествуваат на настанот, кој, според широкото мислење, претставува тест на ефикасноста на ОБСЕ. Процесот на носење одлуки историски гледано, претставува бавен процес, бидејќи сите 56 земји-членки едногласно одлучуваат за кој било правец. На состанокот во Крф претходно оваа година, Грција, која го има ротирачкото претседателство на ОБСЕ, предложи нова безбедносна рамка за воспоставување соработка со НАТО, ЕУ и другите организации. (AНА-МПА, Танјуг, Ксинхуа, АФП - 01/12/09)
