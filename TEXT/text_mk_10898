02/11/2004
САРАЕВО, Босна и Херцеговина (БиХ) -- Комисијата за човекови права на Уставниот суд на БиХ ја започна анализата на извештајот поднесен од страна на владината комисија на Република Српска (РС) за масакрот во Сребреница во јули 1995 година. Според соопштението од понеделникот (1-ви ноември), комисијата оваа недела ќе го прегледа документот и ќе го објави својот став до крајот на оваа година. 
Во вторник високиот претставник Педи Ешдаун ќе има свое обараќање пред Парламентот на РС. Тој се очекува да го повтори својот повик за директна и целосна соработка со Трибуналот на ОН за воени злосторства. 
Исто така во вторникот, делегацијата на Европскиот парламент ќе пристигне во Сараево, каде што ќе се состане со членовите на Парламентот на БиХ. Разговорите ќе се фокусираат на реформите поврзани со Процесот на стабилизација и асоцијација. 
Во другите вести, Владата на босанските Срби во понеделникот започна попис за утврдување на бројот на бегалците кои престојуваат во РС. Владиниот портпарол соопшти дека тој ќе биде завршен до крајот на овој месец. (Независне новине - 02/11/04; Фена, ПБС БиХ, АФП - 01/11/04) 
