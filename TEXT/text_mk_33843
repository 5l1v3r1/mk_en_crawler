19/11/2003
БУКУРЕШТ, Романија -- Премиерот Адриан Настасе во вторникот (18-ти ноември) предложи следните парламентарни избори да се одржат на 6-ти јуни, истиот ден кога е планирано да се одржат локалните избори, а претседателските избори да се одржат шест месеци подоцна, во декември. Опозиционата Национал-либерална партија и Демократската партија го предложија ноември, наместо декември, но Настасе рече дека со тоа би се прекршил неодамна изменетиот устав. Претседателот Јон Илиеску рече дека следната недела во врска со датумите на изборите ќе се консултира и со парламентарните власти. (АКТ Медиа, Ромпрес - 19/11/03; Медиафакс, ББС - 18/11/03)
