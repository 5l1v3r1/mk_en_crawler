18/11/2007
БЕЛГРАД, Србија -- Четири лица беа повредени во петокот (16-ти ноември), кога членовите на две конкурентски фракции на муслиманите се судрија во џамија во Нови Пазар. Според извештаите на сведоците, тепачката започнала кога околу 200 луѓе лојални на имамот, назначен од страна на муслиманските водачи во Белград, се обиделе да влезат во џамијата каде што неодамна отпуштениот имам на градот вршел молитви за 60 негови поддржувачи. Во тепачката што следела, двајца полицајци и еден маж биле повредени од камењата што ги фрлале едни кон други. Четвртиот маж се здобил со прострелна рана. Инцидентот во локалните медиуми беше опишан како дел од борбата за власт во заедницата на српските муслимани. (Ројтерс, ДПA - 16/11/07)
