17/03/2011
БРИСЕЛ, Белгија -- Членовите на Европскиот парламент (ЕП) во средата (16-ти март) ја поддржаа предлог-резолуцијата која повикува на отворање разговори за пристапување на ЕУ со Македонија. Резолуцијата, изготвена од известувачот на ЕП, Зоран Талер, беше усвоена со 49 наспрема 7 гласови, и тројца воздржани, за време на дебатите на комитетот за надворешни работи. Талер истакна дека Македонија постигна значителен напредок во изминатите 20 години, иако сè уште има нерешени прашања, како што се недостатокот на политички дијалог, меѓуетничките односи, независноста на медиумите и судството. Документот понатаму ќе биде ставен на расправа на пленарната седница во април. (МИА, Макфакс, A1 - 16/03/11)
