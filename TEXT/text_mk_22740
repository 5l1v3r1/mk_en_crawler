09/11/2008
ЗАГРЕБ, Хрватска -- Односите помеѓу Хрватска и Србија моментално стагнираат, предупреди во саботата (8-ми ноември) во Загреб хрватскиот претседател Стипе Месиќ. „Не можам да негирам дека сите канали на комуникација се сé уште отворени, но тие се празни“, изјави Месиќ за новинарите на годишната Иницијатива Игман, регионална конференција за помирувањето. Двете земји сé уште одржуваат редовни контакти, но вистински разговори за взаемните односи и ситуацијата во регионот сé уште нема, рече претседателот. (ХИНА, ХРТ, Јавно, Бета, Макфакс - 08/11/08)
