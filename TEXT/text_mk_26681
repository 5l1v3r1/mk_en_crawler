07/10/2009
САРАЕВО, Босна и Херцеговина (БиХ) -- Градот Сараево поднесе кривични обвиненија против премиерот на Република Српска (РС) Милорад Додик за злоупотреба на власта, и поттикнување етничка, расна и верска омраза, објави во вторникот (6-ти октомври) градската канцеларија за односи со медиумите. Обвиненијата произлегуваат од негирањето од страна на Додик дека биле извршени воени злосторства врз цивили во Тузла и Сараево за време на босанскиот конфликт во периодот 1992-1995 година. Тој рече дека српскиот напад со минофрлач од 1995 година во кој загина 71 лице, во северниот град Тузла, бил наместен. Тој, исто така, ги доведе во прашање масакрите на главниот плоштад во Сараево во 1994 година и 1995 година, кога вкупно 105 луѓе беа убиени, а 234 беа ранети од српските бомби. Општина Тузла веќе поднесе обвиненија против Додик за овие изјави. (Дневни аваз, РТРС, Фена, РТС, Танјуг - 06/10/09)
