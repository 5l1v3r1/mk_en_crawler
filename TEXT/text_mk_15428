28/05/2006
СОФИЈА, Бугарија -- Парламентот во петокот (26-ти мај) го ратификуваше билатералниот договор со САД, кој овозможува американските сили да ги користат бугарските воени бази. Договорот за соработка во одбраната беше потпишан за време на посетата на американскиот државен секретар Кондолиза Рајс на Софија минатиот месец.
Во другите вести, бугарската полиција во саботата уапси двајца мажи, обвинети за објавување на линкови за префрлање на 20 милиони песни и стотици филмови на нивната веб-страница. Корисниците можеле да префрлат колку сакаат песни и филмови за месечна претплата од 2 евра. Експертите сметаат дека овој пар й нанел штета од најмалку 25 милиони евра на филмската и музичката индустрија. (Сега, Ројтерс - 27/05/06; бТВ - 26/05/06)
