29/09/2005
БЕЛГРАД, Србија и Црна Гора -- Главната обвинителка на ОН, Карла дел Понте, ќе ја започне официјалната посета на Балканот в четврток (29-ти септември). По посетата на Белград и Подгорица, таа в петок ќе допатува во Загреб. Дел Понте ќе ја проценува соработката во врска со воените злосторства пред извештајот за напредокот што треба да го подготви.
Во другите вести, Трибуналот на ОН во средата издаде потерница за Јосип Јовиќ, поранешниот главен уредник на хрватскиот весник „Слободна Далмација“. Тој не се појави пред Трибуналот за да се изјасни претходно оваа недела. Јовиќ е обвинет за непочитување на судот поради откривањето на идентитетот и сведочењето на заштитениот сведок во еден судски процес во 1998 година. (РТС - 29/09/05; Танјуг, веб-страница на МКТЈ, ХИНA - 28/09/05)
