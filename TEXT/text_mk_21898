23/11/2008
БЕЛГРАД, Србија -- Министерот за внатрешни работи, Ивица Дачиќ, во саботата (22-ри ноември) преупреди дека Србија остро ќе реагира на секој обид на албанските сепаратисти од Косово да ја загрозат пограничната безбедност. Тој мислеше на извештаите за евентуалните обиди на „терористичките групи на албанските сепаратисти“ да ја нарушат безбедноста долж административната граница и да упаднат во Србија. Оваа информации доаѓа во време „кога Србија ги добива дипломатските битки на Генералното собрание на ОН и по соопштението дека генералниот секретар на ОН, Бан Ки-Мун, ќе ги усвои барањата на Србија [за мисијата на ЕУ, ЕУЛЕКС, во Косово],“, рече Дачиќ за време на турнејата низ неколку контролни пунктови на границата.
Во другите вести од саботата, поранешниот косовски премиер Агим Чеку рече дека неговата млада држава наскоро ќе воспостави свои армиски сили за да ја загарантира внатрешната безбедност. Чеку, кој некогаш ја предводеше Ослободителната војска на Косово, за телевизија Палма Плус рече дека овие сили ќе бидат „нешто помеѓу армија и полиција“. (Taнјуг, РТС, Б92, Палма Плус, Бета, Макфакс - 22/11/08)
