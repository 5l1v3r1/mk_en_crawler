29/04/2009
Од Иво Шчепановиќ за Southeast European Times во Сплит -- 29/04/09
Вториот по големина град во Хрватска, Сплит, има корени кои датираат од античките времиња, но неговата активна современа сцена вклучува динамична уметничка страна, бројни музеи и галерии, познат летен музички фестивал и концерти, како и прочуен национален театар, изворедни ресторани и прекрасно крајбрежје, Ривa. 
Во март градоначалникот Иван Курет објави дека јадранското пристаниште, старо 1.700 години, ќе се приклучи на натпреварот за еден од двата Европски главни градови на културата во 2020 година и ќе започне да собира голем број експерти што ќе ја формулираат стратегијата.
Европски главен град на културата е градот што ќе го избере ЕУ за да го прикаже својот културен живот и развој во период од една година. Градовите избрани за почеста ја користат годината за да ја трансформираат својата културна основа и да го подигнат својот профил. Ливерпул беше Европски главен град на културата во 2008 година; Линц и Вилнус го наследија оваа година. 
„Учествував на состанокот бидејќи верувам дека целиот процес ... сега може да му донесе на Сплит нешто што му го донесоа Медитеранските игрни во 1979 година“, рече хрватскиот музичар Драган Лукиќ. 
Овие Игри му го донесоа на Сплит не само фудбалскиот стадион Пољуд -- архитектонско чудо во тоа време -- и дополнителни спортски објекти, туку и ги подобрија другите урбани погодности на градот со повеќе од 250.000 жители. Но, триесет години подоцна процветот е избледен во извесна мера и Сплит може да има корист од уште една модернизација. Недостатоците во инфраструктурата, како што е недостатокот на модерни хотели, се главна бариера за остварување на целта за 2020 година.
Со цел да се зајакне сегашната привлечност на Сплит, Лукиќ предложи „лансирање кабаре со музика од починатиот сплитски композитор Иво Тијардовиќ. Нема сомневање дека тоа ќе биде огромна атракција за десетици илјадници туристи кои го посетуваат Сплит секоја година“, рече тој. Другите жители предложија сопствени идеи за кандидатурата на градот за 2020 година. 
Членовите на сплитската комисија за апликација, организирана по состанокот ка Курет со локалните водачи, имаа намера да дознаат од претставниците на претходно избраните градови како да доминираат во процесот. 
„Убеден сум дека градот Сплит со својата културна традиција и својот потенцијал може да стане Европски главен град на културата“, рече Курет.
Меѓу бројните културни богатства, средновековни цркви и археолошки локалитети, Сплит се гордее и со својата 1.700 години стара Диоклецијанова палата. Римскиот император Диоклецијан, според општото мислење, е заслужен за основањето на градот. Многу културни споменици во Сплит се наоѓаат во ѕидовите на палатата. 
