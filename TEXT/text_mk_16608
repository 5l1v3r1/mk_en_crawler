09/04/2006
ТИРАНА, Албанија -- Во пресудата од петокот (7-ми април) Окружниот суд во Тирана го одобри уништувањето на неодамна изградениот надвозник во главниот град, Зог и Зи, кој беше предмет на расправија помеѓу градските власти и централната власт. Судот го отфрли апелот на градоначалникот на Тирана, Еди Рама, кој е и претседател на главната опозициска Социјалистичка партија. Националниот совет за територијални измени, кој го контролира владејачката Демократска партија, нареди Зог и Зи да биде срушен врз основа на тоа што не беше изработена физибилити студија. Во другите вести, албанскиот заменик-министер за животна средина, Таулант Бино, во петокот рече дека лиценцираните рибарски чамци не се вклучени во новоусвоената тригодишна забрана на поседување и возење на глисери. Бино го изјави ова откако локалните рибари се заканија со протести. (Aлбански вести, Газета Сот - 08/04/06)
