03/03/2009
ЗАГРЕБ, Хрватска -- Министрите за одбрана од земјите во Југоисточна Европа ќе се состанат в петок (6-ти март) во Загреб, објавија медиумите. Неформалниот состанок ќе се фокусира на предизвиците за регионалната безбедност и новите можности за соработка во рамките на Јадранската повелба, асоцијација формирано од страна на Албанија, Хрватска и Македонија во 2003 година. Минатата година се приклучија и Црна Гора и Босна и Херцеговина. На состанокот в петок ќе учествуваат министрите за одбрана на Хрватска, Албанија, Бугарија, Грција, Унгарија, Италија, Македонија, Романија, Србија, Словенија и Турција, како и претставници на НАТО. (Јавно, Фокус - 03/03/09)
