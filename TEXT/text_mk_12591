07/12/2004
СКОПЈЕ, Македонија -- Метју Нимиц, посредникот на ОН кој ги надгледува преговорите помеѓу Грција и Македонија во врска со спорот околу името, рече дека се надева оти ќе се изнајде брзо и взаемно прифатливо решение за истиот. По последниот круг разговори во понеделникот (6-ти декември) во Њујорк, Нимиц рече дека состанокот поминал во генерално позитивна и конструктивна атмосфера.
Во другите вести, Али Ахмети, водачот на најголемата партија на етничките Албанци во Македонија, Демократската унија за интеграција, и Мендух Тачи, заменик-претседателот на Демократската партија на Албанците, во понеделникот го посетија селото Кондово со цел да разговараат со паравоените групи кои се, наводно, активни во оваа област. Групите, наводно, бараат целосно спроведување на законот за амнестија, како и повторно интегрирање на поранешните припадници на сега веќе распуштената Ослободителна народна армија. (A1 TВ, Макфакс, Утрински весник, Дневник - 07/12/04; A1 TВ - 06/12/04)
