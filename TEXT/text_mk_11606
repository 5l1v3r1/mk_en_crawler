21/07/2005
ЗАГРЕБ, Хрватска -- Загребскиот жупански суд во средата (20-ти јули) сослуша заштитен сведок за случајот на воени злосторства кои, наводно, биле извршени во 1991 година против српските цивили во Осиек. Шефот на истражниот оддел на судот, Ратко Шекиќ, потврди дека е спроведено сослушување, но одби да даде детали. Според извештаите во медиумите, сведокот е локален полицаец кој ги видел убиствата на цивилите, за кои наредба дал тогашниот шеф на националната Канцеларија за одбрана во Осиек, Бранимир Главаш. Моментно член на парламентот, Главаш оваа недела на националната телевизија негираше каква било вмешаност. (Нови лист, Вечерњи лист - 21/07/05; ХИНА, ХРТ - 20/07/05; ХИНA - 19/07/05)
