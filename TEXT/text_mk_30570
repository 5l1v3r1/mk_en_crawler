15/03/2011
ПРИШТИНА, Косово -- Северно Косово не претставува ризик за Косово; според тоа, треба да се бара привремено решение, додека не биде постигнато конечно решение, рече во понеделникот (14-ти март) за Гласот на Америка, Марко Прелец, директорот на Балкан-проектот на Меѓународната кризна група. Тој говореше за новиот извештај на МКГ насловен како „Северно Косово – Двоен суверенитет во практика“. Истиот заклучува дека косовско-српскиот дијалог посредуван од ЕУ, најверојатно, ќе ја опфати регионалната соработка, комуникациите, слободата на движењето и владеењето на правото во текот на следните месеци. Според Прелец, крајната цел на дијалогот е да се стигне до точка кога Приштина и Белград можат да ги решат сите отворени прашања, процес што ќе трае со години, предвиде тој. (Зери, Коха Диторе - 15/03/11; ВоА, РТК, Арта ТВ, Клан Косова - 14/03/11)
