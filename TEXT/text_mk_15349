29/05/2006
ТИРАНА, Албанија -- Министерот за европска интеграција, Аренца Трашани, во неделата (28-ми мај) изјави за печатот дека Договорот за стабилизација и асоцијација (ДСА) на Албанија со ЕУ ќе биде потпишан на 12-ти јуни. Датумот беше споменат пред албанските официјални претставници, но не беше и официјално потврден. Трашани, исто така, ја истакна важноста на влегувањето во сила на таканаречениот Посреднички договор. Истиот претставува економски дел од ДСА. Според Трашани, договорот ќе значи дека „сите Албанци ќе имаат помалку царински тарифи, поголема размена на стока помеѓу договорените страни и пад во цените на стоките“. Албанија ги започна преговорите за ДСА во јануари 2002 година. (Aлбански вести - 29/05/06)
