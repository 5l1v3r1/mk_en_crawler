20/05/2008
САРАЕВО, Босна и Херцеговина (БиХ) -- Меѓународниот Хашки трибунал за воени злосторства треба да остане отворен се додека не бидат уапсени и изведени пред судот сите осомничени кои се во бегство, рече во понеделникот (19-ти мај) претседателот на трибуналот Фаусто Покар. Завршувајќи ја тридневната посета на БиХ со средба со членот на Претседателството Жељко Комшиќ, Покар рече дека трибуналот ќе работи со цел да им помогне на локалните власти да ги решат судските случаи поврзани со воени злосторства. Комшиќ рече дека БиХ соработува со Хашкиот трибунал.
Во другите вести, Високиот преставник во БиХ Мирослав Лајчак се обрати пред Советот за безбедност во Њу Јорк и рече дека оваа земја е подготвена да оди напред, и покрај различните цели на политичките партии. Тој призна дека националистичката реторика понекогаш го забавува напредокот, но рече дека постои и прагматизам. Исто така и премиерот на БиХ Никола Спириќ одржа говор, во кој рече дека уставните реформи треба да бидат резултат на компромис и консензус постигнат во БиХ, а не резултат на надворешен притисок. (Независне Новине, Дневни Аваз - 20/05/08; Фена, РТРС - 19/05/08)
