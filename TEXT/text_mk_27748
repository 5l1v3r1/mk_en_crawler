27/06/2010
ПРИШТИНА, Косово -- Претседателите на Косово, Македонија, Албанија и Црна Гора се состанаа во саботата (26-ти јуни) во близина на Призрен, на разговори околу соработката и слободното движење на луѓе. Косовскиот претседател Фатмир Сејдиу ја истакна важноста на регионалната соработка, владеењето на правото и борбата против организираниот криминал. Неговиот албански колега Бамир Топи изрази надеж дека граѓаните на Албанија и Косово наскоро ќе се приклучат на безвизното патување во земјите на ЕУ, додека црногорскиот претседател Филип Вујановиќ истакна дека слободното движење на луѓе е од суштинска важноста за европската интеграција. Македонскиот претседател Ѓорге Иванов ја потврди подготвеноста на својата земја за изнаоѓање решение на спорот околу името со Грција. Четворицата се согласија за зајакнување на односите и интензивирање на регионалната и економска соработка. (Б92, Танјуг, Макфакс- 26/06/10)
