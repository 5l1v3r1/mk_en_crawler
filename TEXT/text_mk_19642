23/01/2008
AНКАРА, Турција -- Полицијата презеде мерки против националистичката организација осомничена за вмешаност во минатогодишното убиство на новинарот Хрант Динк и други политички мотивирани напади, објавија во средата (23-ти јануари) турските медиуми. Групата од 33 членови се товари за нападот врз еден свештеник и се испитува за наводните планови за напади врз курдски политичари. Членови на групата беа уапсени во Истанул рано во вторникот. 
Во другите вести, во вторникот започна судскиот процес против двајца припадници на турските безбедносни сили во врска со убиството на Динк. Двајцата припадници на жандармеријата, паравоена сила, се обвинети дека не го спречиле кривичното дело. Вујкото на 17-годишниот Јасин Хајал, кој пукаше на Динк пред една година, сведочеше дека им кажал на двајцата обвинети за заговорот три или четири месеци однапред. (Блумберг, Аксам, РНВ - 23/01/08; AФП - 22/01/08) 
