24/01/2007
БРИСЕЛ, Белгија -- ЕУ би сакала да ги продолжи своите преговори за Спогодбата за стабилизација и асоцијација (ССА) со Србија што е можно побргу, рече во вторникот (23-ти јануари) германскиот министер за надворешни работи, Франк-Волтер Стајнмаер. Разговорите за спогодбата, која се смета за прв чекор кон членството во Унијата, беа прекинати минатата година поради тоа што Србија не го уапси Ратко Младиќ и другите осомничени за воени злосторства. Стајнмаер јасно стави до знаење дека Белград мора да покаже дека целосно соработува со Трибуналот на ОН. Германија во моментов претседава со ЕУ. 
Исто така, Ерхард Бусек, координаторот на Пактот за стабилност за Југоисточна Европа, рече дека Србија би можела да ги продолжи разговорите за ССА по формирањето на нејзината нова влада. Изборите се одржаа во неделата. Тој понатаму додаде дека демократските прозападни партии, најверојатно, ќе формираат влада. (AП, АФП, РТС, Танјуг - 23/01/07)
