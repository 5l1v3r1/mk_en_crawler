17/09/2010
БРИСЕЛ, Белгија -- Комесарот за проширување на ЕУ, Стефан Фуеле, во четвртокот (16-ти септември) го потврди напредокот на Србија кон интеграцијата во ЕУ истакнувајќи ги важните чекори што се преземени, како што е усвојувањето на заедничката резолуција за Косово. По разговорите со српскиот вицепремиер Божидар Ѓелиќ во Брисел, тој додаде дека Комисијата е подготвена да ја започне проценката на апликацијата на Србија штом ќе добие овластување од Советот на ЕУ. Фуеле ја повика владата да го интензивира темпото на судските реформи и борбата против корупцијата, како и да продолжи со соработката со Хашкиот трибунал за воени злосторства. Апликацијата за членство на Србија, најверојатно, ќе биде дискутирана меѓу министрите за надворешни работи на ЕУ, на нивниот состанок во октомври. Ѓелиќ го информираше Фуеле за реформите што Србија ги презема и рече дека се надева оти земјите-членки на ЕУ ќе постигнат консензус во врска со кандидатурата на Белград за ЕУ. Фуеле во петок патува за Белград, на разговори со високи официјални претставници. (Бета, Политика, Б92, РТС - 16/09/10)
