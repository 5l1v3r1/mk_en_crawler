05/07/2010
СКОПЈЕ, Македонија -- Претставниците на неколку невладини организации од регионот во саботата (3-ти јули) претставија иницијатива во Скопје за формирање регионална комисија која ќе ја утврдува вистината за воените злосторства извршени во поранешна Југославија. Тие рекоа дека комисијата треба да ја сочинуваат претставници од поранешните југословенски републики, и дека истата треба да добие поддршка од соодветните држави. Лазар Станојевиќ, шеф на иницијативата во Србија, им рече на учесниците дека една од задачите на комисијата ќе биде изготвување регистар на жртвите на војните. Иницијативата е поддржана од околу 700 невладини организации, граѓански здруженија и роднини на воените жртви. (Радио Слободна Европа, Сите - 03/07/10)
