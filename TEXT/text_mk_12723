05/04/2005
РИМ, Италија -- Неколку балкански водачи објавија во понеделникот (4-ти април) дека ќе присуствуваат на погребот на папата Јован Павле II. Албанскиот претседател Алфред Мојсиу и премиерот Фатос Нано, бугарскиот претседател Георги Парванов, косовскиот претседател Ибрахим Ругова, романскиот претседател Трајан Башеску и премиерот Калин Попеску Таричеану ќе допатуваат во Ватикан в петок и ќе им се придружат на западните водачи на погребот.
Во меѓувреме, министерите за надворешни работи од земјите на Јадранската повелба - Албанија, Хрватска и Македонија - во вторникот се состанаа во Драч, Албанија, на разговори во врска со тековните напори за пристапување во евроатланските структури. Нивните колеги од Германија, Босна и Херцеговина и Србија и Црна Гора, исто така, присуствуваат на состанокот. (Maкфакс - 05/04/05; ЦБС, АП, АТА, Танјуг - 04/04/05)
