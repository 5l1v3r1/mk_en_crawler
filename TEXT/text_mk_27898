20/05/2010
AТИНА, Грција -- Грција е парализирана во четврток (20-ти мај) од 24-часовниот штрајк во јавниот и приватниот сектор, организиран од двата најголеми синдикати во земјата и поддржан од трет. Катализатор овојпат се реформите на пензискиот систем кои ќе намалат пензиите за 15 отсто и ќе ја зголемат возрасната граница за пензионирање. Штрајкот го попречи јавниот транспорт, вклучително и железничкиот сообраќај и летовите.
Во средата, владата целосно ја врати 10-годишната обврзница од 8,5 милијарди евра која достаса, користејќи дел од првата транша финансиска помош што ја доби од ЕУ и ММФ во висина од 110 милијарди евра. Неможноста на земјата да ја плати обврзницата го поттикна заемот за итна помош. (Eлефтеротипија, АП, ББС - 20/05/10; Ројтерс, АП - 19/05/10)
