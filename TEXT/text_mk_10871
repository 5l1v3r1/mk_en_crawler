02/09/2004
ТИРАНА, Албанија -- Опозицијата жестоко го критикуваше неодамна усвоениот Акционен план на Владата за интеграција во ЕУ, објавија во средата (1-ви септември) локалните медиуми. Главната опозициска Демократска партија (ДП) соопшти дека документот е одраз на „лицемерната“ позиција на Владата кон ЕУ. Портпаролката на ДП како пример го наведе откривањето на измама од 328,5 милиони евра за време на неодамнешната државна ревизија.
Во другите вести од средата, објавено е дека почетокот на изградбата на албанско-македонско-бугарскиот нафтовод АМБО ќе започне во 2005 година. Албанската, македонската и бугарската влада, во основа, го одобрија овој проект. (Aлбански дневни вести - 02/09/04)
