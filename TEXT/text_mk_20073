18/03/2008
ЗАГРЕБ, Хрватска -- Министерството за одбрана во понеделникот (17-ти март) го демантираше извештајот во медиумите дека НАТО планира да воспостави база на полуостровот Пељешац во регионот Далмација. Нема да има такви бази ниту во Далмација, ниту на кое било друго место, се вели во соопштението на Министерството, како одговор на пишувањето во весникот „Слободна Далмација“. Хрватска пристапи во програмата на НАТО Партнерство за мир во 2000 година и се надева дека ќе добие покана за полноправно членство во Алијансата на почетокот на следниот месец. (ХРТ, Вечерњи лист, ХИНА, Javno.com - 17/03/08)
