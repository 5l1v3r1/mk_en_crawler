22/03/2005
ЗАГРЕБ, Хрватска -- Претседателот Стипе Месиќ во понеделникот (21-ви март) изрази уверување дека земјата ќе ги започне разговорите за пристапување со ЕУ до средината на оваа година. Говорејќи на националното радио по одложувањето на преговорите со Загреб од страна на ЕУ минатата недела, Месиќ рече дека својот оптимизам го базира на изјавите на високи претставници на ЕУ. Тој, исто така, истакна дека многу работи зависат од исполнувањето на обврските кон Трибуналот на ОН за воени злосторства, вклучувајќи го и апсењето и екстрадицијата на Анте Готовина, генералот во бегство. (Вечерњи лист - 22/03/05; ХИНА - 21/03/05)
