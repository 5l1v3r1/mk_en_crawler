13/06/2007
СКОПЈЕ, Македонијa -- Премиерот Никола Груевски и претседателот на Партијата за демократски просперитет (ПДП), Абдулади Вејсели, во вторникот (12-ти јуни) официјално објавија дека ПДП влезе во владата откако й беше понудено местото на министер за локална самоуправа. Абдираман Мемети беше предложен за функцијата, која беше испразнета од Зоран Коњановски. Во заедничката изјава, Груевски и Вејсели рекоа дека ПДП е решена да ги следи принципите на владината програма. 
Во другите вести од вторникот, парламентот беше домаќин на вториот состанок на парламентарните комитети за одбрана и безбедност на земјите од Јадранската повелба -- Македонија, Албанија и Хрватска. Учесниците го потврдија својот „заеднички интерес за унапредување на демократските принципи и транспарентноста“ при разгледувањето на прашањата поврзани со одбраната, безбедноста и регионалната стабилност. (Вечер - 13/06/07; MИА, Макфакс, МРТ - 12/06/07) 
