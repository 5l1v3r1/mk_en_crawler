16/11/2006
AТИНА, Грција -- Косовскиот премиер Агим Чеку во средата (15-ти ноември) беше во Атина, при што лобираше за независноста од Србија. „Косово ќе стане демократско, функционално и мултиетничко, како и стабилизирачки фактор во регионот“, й рече тој на грчката министерка за надворешни работи, Дора Бакојани. „Ова се доволни и важни причини за да се поздрави Косово во светската заедница на нациите.“Добрососедските односи со членката на ЕУ, Грција, се од највисока важност за Косово, додаде тој.
Бакојани, од своја страна, рече дека нејзината земја ќе го поддржи „секое решение кое е прифатливо за двете страни и кое е во корист на сите“.
Во меѓувреме, претставникот на ОН, Марти Ахтисари, во средата имаше свое обраќање пред Постојаниот совет на ОБСЕ во Виена, при што ја објасни својата одлука за одложување на претставувањето на неговиот предлог за иднината на Косово по парламентарните избори во Србија во јануари. Тој следно ќе отпатува за Италија за да се состане со официјалните претставници таму. (Танјуг, АНА-МПА, Бета, Фонет - 15/11/06)
