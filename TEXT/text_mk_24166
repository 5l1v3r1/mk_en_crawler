15/01/2009
AТИНА, Грција -- Левичарската терористичка група Револуционерна борба ја презеде одговорноста за трите неодамнешни напади во Атина, објавија во средата (14-ти јануари) грчките власти. Во изјавата за неделникот Понтики, групата рече дека е одговорна за пукањето на полицаец на 5-ти јануари, нападот на полициски автобус на 23-ти декември и обидот за бомбашки напад на централата на Шел во Атина во октомври. Револуционерна борба се појави откако полицијата ја растури левичарската терористичка група 17 Ноември во 2002 година. (Понтики, Елефтерос типос, Та неа, Вима - 15/01/09; AНА-МПА, Мега, Ројтерс, АП, ДПА, ББС - 14/01/09)
