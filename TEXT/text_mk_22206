15/09/2008
НИКОЗИЈА, Кипар -- Решение во Кипар е можно само ако страната на кипарските Турци покаже добра волја и заземе разумни позиции, рече во неделата (14-ти септември) претседателот Деметрис Христофиас. Тој, исто така, истакна дека договорот зависи од турската соработка „за постигнување праведно, остварливо и функционално решение во интерес на сите Кипарци“. Во четвртокот Христофиас и водачот на кипарските Турци, Мехмет Али Талат, продолжија со суштинските преговори со цел повторно обединување на поделениот остров. Разговорите започнаа минатиот четврток. (Фамагуста газете, Филелефтерос - 15/09/08; КНА - 14/09/08)
