03/09/2009
ПРИШТИНА, Косово -- Амбасадорите на Франција, Германија, Италија, Велика Британија и САД, ја поддржаа одликата на Централната изборна комисија (ЦИК) да не инсталира камери на избирачките места за време на локалните избори на 15-ти ноември, објавија медиумите во четвртокот (3-ти септември). „Инсталирањето набљудувачки камери на избирачките места не е норма во Европа или САД“, рекоа амбасадорите во Приштина. Според нив, употребата на камери претставува значителен ризик по основното граѓанско право за тајно гласање.
Во другите вести, НАТО ќе продолжи со плановите за намалување на своето воено присуство во Косово, и покрај неодамнешните несогласувања помеѓу косовските власти и ЕУЛЕКС, објавија локалните медиуми во четвртокот. Генералниот секретар на НАТО, Андерс Фо Расмузен, на прес-конференцијата во Брисел изјави дека Алијансата ќе продолжи да работи на намалување на бројот на војниците на КФОР од 15.000 на 10.000 во следниве месеци. „Безбедносната ситуација е подобрена и условите се исполнети, па затоа ние можеме да го преземеме овој чекор“, рече Расмузен. (Косова Сот, Експрес, Епока е Ре - 03/09/09; Кохавижн, РТК - 02/09/09) 
