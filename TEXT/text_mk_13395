26/01/2006
СТРАЗБУР, Франција -- Во своето обраќање пред Парламентарното собрание на Советот на Европа (ПАЦЕ) во средата (25-ти јануари) романскиот претседател Трајан Башеску ги пофали активностите на СоЕ во формирањето на Еврорегионот на Црното Море оваа година. Основачката конференција за новиот Еврорегион ќе се одржи во март во Романија. Проектот се смета за приоритет на тековното претседателство на Романија со Министерскиот совет на СоЕ.
Во другите вести, романскиот министер за одбрана, Теодор Атанасиу, вели дека земјата ќе одлучи за иднината на своите големи воени мисии до крајот на годинава. Букурешт има 860 војници во Ирак, 780 во Авганистан и помал број војници во Босна и Херцеговина и во Косово. (Девет часот - 26/01/06; веб-страница на СоЕ, Ројтерс - 25/01/06)
