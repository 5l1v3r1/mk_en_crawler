02/12/2010
САРАЕВО, Босна и Херцеговина (БиХ) -- Управниот одбор на Советот за спроведување на мирот (ПИК) во средата (1-ви декември) ги повика босанските политичари да формираат влади на сите нивоа -- што е можно поскоро -- кои ќе работат на спроведување на рефоермите и забрзување на кандидатурите на земјата за влез во ЕУ и НАТО. Во коминикето објавено по нивниот дводневен состанок во Сараево, политичките директори на Бордот, исто така, ги повикаа властите „под итно да воспостават транспарентен и ефикасен механизам за изготвување конкретни предлози за уставни реформи“. Тие, исто така, ги повикаа политичарите да усвојат закон на државно ниво за пописот на населението. ПИК потврди дека затворањето на Канцеларијата на високиот претставник и нејзиното претворање во Канцеларија на специјалниот претставник на ЕУ зависи од исполнувањето на неопходните цели и услови. (ОХР, РТРС, Срна - 01/12/10)
