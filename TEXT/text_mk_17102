02/08/2006
БУКУРЕШТ, Романија -- Комесарот на ЕУ за правда и внатрешни работи, Франко Фратини, во вторникот (1-ви август) ја пофали министерката за правда, Моника Маковеј, и министерот за администрација и внатрешни работи, Василе Блага, за конкретните мерки преземени во областите кои се најкритични за пристапот на Романија во ЕУ. На крајот од дводневната посета, Фратини рече дека земјата се наоѓа на вистинскиот пат за влез на 1-ви јануари. Истовремено, тој ги повика локалните власти да ги засилат напорите за ослободување на судството дури и од можност за појавување на корупција. (Зиуа, Ази, Девет часот - 02/08/06)
