20/08/2010
САРАЕВО, Босна и Херцеговина (БиХ) -- Шпанија одлучи да ја одложи екстрадицијата на осомничениот за воени злосторства Веселин Влаховиќ, познат како „Чудовиштето од Грбавица“ во Босна и Херцеговина, објавија локалните медиуми во четвртокот (19-ти август). Министерството за безбедност вели дека било информирано за одлуката од страна на Интерпол. „Влаховиќ е обвинет за неколку злосторства во Шпанија и тоа е причината што шпанските власти одлучија да ја одложат неговата екстрадиција“, според соопштението на министерството. Роден во Црна Гора, Влаховиќ беше уапсен во Шпанија на почетокот од март под сомневање за воени злосторства извршени за време на босанскиот конфликт во периодот 1992-1995 година. Тој е обвинет за убиство, силување и тортура на несрпско население од 1992 до 1993 година. Шпанија го одобри барањето за екстрадиција во БиХ минатиот месец и требаше да му го предаде Влаховиќ на Сараево следната недела. (БХРТ, Фена, Онаса, Дневни аваз, АФП - 19/08/10)
