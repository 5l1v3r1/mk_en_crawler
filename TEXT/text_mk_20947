05/09/2007
СОФИЈА, Бугарија -- Комисијата која работи на декласифицарањето на архивите на комунистичките безбедносни служби во вторникот (4-ти септември) објавија дека 19 актуелни членови на парламентот соработувале со поранешната тајна полиција. Седум од нив се членови на националистичката партија „Атак“. Владејачката Бугарска социјалистичка партија следи со шест, Движењето за правата и слободите (МРФ) има четири, додека Внатрешната македонска револуционерна организација (ВМРО) има два. 
Комисијата рече дека 139 пратеници -- минати и сегашни -- соработувале со поранешната Државна безбедносна служба. Голем број од нив, вклучително и претседателот Георги Парванов, водачот на МРФ, Ахмет Доган, и водачот на ВМРО, Красимир Каракачанов, веќе беше познато дека го правеле тоа. Сепак, неколку имиња од листата -- како што е поранешниот премиер Зан Виденов, популарниот актер Тодор Колев и познатиот виолинист Димо Димов, беа изненадување. (24 Часа, Труд, Сега, Фокус -05/09/07; Медиапул, news.bg, бТВ, БНР, АП, Новините, Фокус - 04/09/07) 
