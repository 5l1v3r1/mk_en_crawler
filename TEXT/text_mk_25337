27/10/2009
ПРИШТИНА, Косовo -- Европската радиодифузна унија (ЕБУ) во понеделникот (26-ти октомври) го обвини премиерот Хашим Тачи дека го претвора косовскиот јавен радиотелевизиски сервис, РТК, во „медиумска рака на владејачката партија“. Директорот на ЕБУ Жан Ревељон испрати писмо до Тачи, во кое се вели дека РТК се соочува со политичко и економско мешање на владата.
„Она што го гледаме сега е притисок од косовската влада за претворање на РТК во некритички државен радиотелевизиски сервис -- факт кој нема да им служи ниту на граѓаните на Косово, ниту на нивните амбиции за поголемо меѓународно признавање на вашата земја“, напиша Равељон. Во неговото писмо понатаму се вели дека откако Косово прогласи независност во февруари 2008 година, мешањето растеше и доведе до оставка на генералниот директор на РТК во септември. ЕБУ претставува 125 национални радиодифузни мрежи и ги промовира медиумите на јавниот сервис во Европа и низ светот. (Косова Сот, Коха Диторе, Експрес, Лајм, Епока е Ре - 27/10/09)
