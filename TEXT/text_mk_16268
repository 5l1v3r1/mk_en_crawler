16/05/2006
БЕЛГРАД, Србија и Црна Гора -- Административната комисија на српскиот парламент им ги одзеде мандатите на двајца пратеници од Г17 Плус, Ксенија Миливоевиќ и Горан Пауновиќ, по вжештените дебати во понеделникот (15-ти мај). Сите пратеници потпишуваат безусловна изјава за оставка кога ќе станат членови на законодавниот дом, според која нивните мандати можат да бидат повлечени ако тие не ги следат директивите на партијата од чија листа биле избрани. Миливоевиќ и Пауновиќ се сметаат за луѓе лојални на поранешниот заменик-премиер Мирољуб Лабус, кој поднесе оставка претходно овој месец откако ЕУ ги прекина преговорите за интеграција со Белград. Тој, исто така, поднесе оставка и од претседателската функција во Г17 Плус.
Во другите вести, Деjан Миленковиќ, еден од главните осомничени за атентатот врз премиерот Зоран Ѓинѓиќ во март 2003 година, е префрлен во белградската затворска болница, објави неговиот адвокат во понеделникот. Таму ќе му бидат направени темелни испитувања. Миленковиќ беше уапсен во Грција во јуни 2004 година. (Политика - 16/05/06; Танјуг - 15/05/06)
