15/11/2005
ТИРАНА, Албанија -- Парламентот во понеделникот (14-ти ноември) започна расправа во врска со нацрт-резолуцијата за борба против корупцијата, дискутирајќи околу предлозите за текстот поднесен од страна на владејачката Демократска партија (ДП) и главната опозициска Социјалистичка партија. Опозицијата ја обвинува ДП дека го користи проблемот со корупцијата како изговор за вршење на политички притисок врз некои државни институции, меѓу кои и канцеларијата на главниот обвинител.
Во другите вести од понеделникот Германија објави дека ќе й додели заем од 7,6 милиони евра на Албанија со цел да й помогне на земјата во поправката на системите за водовод и канализација во туристичкото место на Охридското Езеро, Подградец.
Исто така во понеделникот, Европската комисија објави дека й додели на Албанија 3,6 милиони евра за изградба на новиот затвор во Корча. Во објектот ќе може да се сместат 350 затвореници. (Aлбански вести - 15/11/05; AП - 14/11/05)
