27/02/2005
ПРИШТИНА, Косово, Србија и Црна Гора -- Косовската Влада во петокот (25-ти февруари) побара од српските бегалци да се вратат во своите домови во провинцијата. Во својата изјава кабинетот истакна дека албанската заедница треба да создаде услови за слободно движење на Србите и другите малцинства. Во неа, исто така, се вели дека спомениците и верските објекти се дел од косовската култура и историја и мора да се заштитат, без оглед на тоа на која заедница й припаѓаат. Во меѓувреме косовскиот премиер Рамуш Харадинај објави дека подготовките од страна на Приштина за идните разговори со Белград за исчезнатите лица се завршени. (Бета, Б92 - 26/02/05; Косова лајв - 25/02/05)
