08/04/2010
ПРИШТИНА, Косовo -- Во новиот извештај за кој треба да се дискутира на Советот за безбедност на ОН следниот месец, генералниот секретар Бан Ки-Мун повика на транспарентност во спроведувањето на стратегијата за северно Косово, изготвена од Меѓународната цивилна канцеларија и владата. Сепак, тој не зазеде став во врска со самата стратегија.
„Чувствителните прашања на север треба да бидат решени на мирен начин и со соработка и континуирани консултации меѓу сите релевантни актери, имајќи ги предвид специфичните околности и интересите на заедниците“, локалните медиуми го цитираа извештајот во четвртокот (8-ми април). Членовите на Советот за безбедност, исто така, ќе добијат извештај од шефот на ЕУЛЕКС, Ив де Кермабон, како анекс на документот на Бан. (Коха Диторе, Експрес, Зери, Лајм - 08/04/10)
