04/06/2009
ПРИШТИНА, Косово -- Нова видео-снимка, снимена од Клан Косова, беше прикажана во средата вечер (3-ти јуни), и на истата се гледаат маскирани мажи кои полагаат заклетва пред бунтовничката Албанска национална армија. Регрутите ветуваат дека ќе се борат за „обединување на албанските територии“. На другите снимки тие се вооружени и, наводно, патролираат на границата со Србија, за да ги бранат етничките Албанци од „опасноста“ во северниот дел од Косово, каде што доминира српското население.
Во другите вести од средата, полицијата уапси тројца осомничени за кражбата која се случи во собата за докази во Приштина, на крајот од април. Осомничените беа уапсени на граничниот премин со Македонија Хани и Елезит. Од собата за докази беа украдени 48 килограми хероин, 4.000 евра и други вредни предмети. (Зери, Коха диторе - 04/06/09; Клан Косова, Кохавижн, РТК - 03/06/09)о
