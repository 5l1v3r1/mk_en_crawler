20/10/2005
МОСТАР, Босна и Херцеговина (БиХ) -- Претседателката на Судот на БиХ, Меџида Кресо, во средата (19-ти октомври) рече дека правните недостатоци ја спречуваат целосната соработка со Хрватска и Србија и Црна Гора во спроведувањето на случаите на воени злосторства. Кресо, која говореше на регионалната конференција во Мостар за судските процеси на воените злосторства, укажа на недостатокот од правна основа за соработката помеѓу обвинителите во БиХ, на кои им е доверена истрагата, и истражните судии, во чија надлежност е истата во Хрватска и Србија и Црна Гора. ОБСЕ помогна како спонзор на форумот за утврдување на ваквите недостатоци. 
Во другите вести, портпаролот на Канцеларијата на Република Српска за исчезнати лица, Милан Иванчевиќ, во средата објави дека се пронајдени остатоците на српски војници и цивили на еден локација во Босанска Крупа. Експертите на РС оваа недела работат на неколку локации во шест општини во западна БИХ. (НТВ Хајат, Фена, РТРС - 19/10/05)
