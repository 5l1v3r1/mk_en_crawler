23/02/2009
Стапката на користење на мобилни телефони во Босна и Херцеговинa (БиХ) достигна 86 отсто, според податоците на локалниот телеком регулатор РАК. БХ Телеком објави бројка од 1,4 милиони корисници; мобилниот оператор на РС, Мтел, има 1,11 милиони клиенти и Еронет од ХТ Мостар има 660.000 клиенти.
*** 
Нова, комбинирана дијагностичка опрема, која за првпат ќе им овозможи на бугарските лекари и пациенти пристап до најновите истражувачки методи за дијагностицирање кардиолошки, невролошки и онколошки болести, беше пуштена во употреба во Централната нуклеарна медицинска лабораторија на болницата Александровска во Софија. Опремата го скратува за половина времето на дијагностицирање на проблемот и е прв хибриден томографски/компјутерско томографски систем на единствена фотонска емисија (СПЕЦТ/ЦТ) во Буфарија.
*** 
Факултетот на градежништво при Скопскиот универзитет беше домаќин на промоцијата на втората серија учебници -- вкупно 14 -- преведени на македонски јазик, во рамките на владиниот проект за превод на 500 експертски учебници кои се користат на универзитетите во ЕУ и САД. Првите 13 книги преведени од проектот беа учебници од политичките науки. Властите ги објавија минатиот месец. Тие предвидуваат комплетирање на проектот на превод во 2010 година.
*** 
Универзитетот во Чанаккале Онсекиз Март ќе го инсталира најголемиот телескоп во земјата во својата опсерваторија во Чанаккале, Tурција, објави директорот на опсерваторијата Осман Демирчан во петокот (20-ти февруари). Универзитетот нареди телескоп со редиус 122 сантиметри, вреден 458.000 евра од германски производител. Демирчан рече дека новата опрема значително ќе ги подобри студиите по астрофизика во државата.
*** 
Тим турски научници преводени од професорот Тајфун Избај од воено-медицинската академија Гулхане дојдоа до ново медицинско откритие, објави весникот Чумхуријет минатата недела. Истражувачите открија дека прекумерното лачење агматин, ендоген невромодулатор присутен во мозокот и ’рбетниот мозок, може да предизвика шизофренија. Научниците велат дека откритието ќе отвори нов пат во дијагностицирањето и лечењето на ова психичко нарушување.
*** 
 Романскиот телеком оператор РомТелеком ќе почне да обезбедува интернет протоколна телевизија (ИПТВ) откако го избра снабдувачот на опрема за проектот, објави претпријатието. ИПТВ нуди широк опфат телевизиски канали кои се достапни преку кабел или сателит, како и слика и звук со врвен квалитет. Во моментов единствен романски оператор кој нуди ИПТВ е иНЕС груп, кој започна со работа во 2006 година.
*** 
 Кипар ќе се префрли на дигитална телевизија до 2010 година, објави Европската комисија. Целото светско префрлање од аналогна на дигитална телевизија ќе се случи до 2012 година. Дигиталните телевизиски трансмисии веќе се воведени во 21 членка на ЕУ.
 (Разни извори -- 16/02/09-23/02/09)  
