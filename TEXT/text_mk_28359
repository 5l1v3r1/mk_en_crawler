14/05/2010
AТИНА, Грција -- Турскиот премиер Реџеп Тајип Ердоган во петокот (14-ти мај) ја започна дводневната посета на Грција, која има потенцијал да даде нов почеток на преговорите ЕУ-Турција. Во четвртокот тој рече дека планира да го поддржи договорот за взаемно намалување на оружјето. „Двете држави имаат многу големи одбранбени буџети ... Мораме да ги намалиме овие трошоци и да ги искористиме парите за други цели“, рече Ердоган во интервју за грчката национална телевизија. Политичките и регионалните прашања, вклучително и Кипар, се очекува да бидат главни на агендата за време на состаноците на Ердоган со грчкиот колега Јоргос Папандреу и други високи официјални претставници. (AНА-МПА, Хуријет, АФП, Дојче Веле, Ројтерс - 14/05/10)
