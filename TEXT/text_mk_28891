11/11/2010
БЕЛГРАД, Србија -- Владата во средата (10-ти ноември) објави дека не се стекнати услови да се повикаат косовските Срби за учество на предвремените избори на 12-ти декември, организирани од Приштина. Владата смета дека одржливо и трајно решение за косовското прашање може да се најде со дијалог меѓу Белград и Приштина. Решението ќе треба да биде прифатливо за двете страни и да води до историско помирување и траен мир и европска перспектива за целиот регион, објави владата. Коментирајќи за ставот на владата, шефот на делегацијата на Европската комисија во Србија, Винсент Дегерт, рече дека генералната позиција на ЕУ е оти луѓето треба да излегуваат на гласање како нивно демократско право. (Taнјуг, РТС, Б92, АП - 10/11/10)
