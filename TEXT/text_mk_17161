01/06/2006
САРАЕВО, Босна и Херцеговина (БиХ) -- Американскиот амбасадор во Сараево, Даглас Мекелхани, ја отфрли можноста за какви било референдумски разговори во Бих, истакнувајќи дека земјата мора да се фокусира на реформите и подготовките за октомвриските општи избори. Во одделни интервјуа во печатот објавени во четвртокот (1-ви јуни) во Дневни аваз и Независне новине, тој рече дека Вашингтон има јасен став околу ова прашање: дека БиХ е суверена држава, чиј статус е веќе дефиниран. Премиерот на Република Српска (РС) Милорад Додик, неодамна посочи на референдум за независност за РС, сличен на оној што се одржа во Црна Гора. 
Главниот заменик висок претставник, Лоренс Батлер, исто така, ја исклучи можноста за каков било референдум за независност за РС, истакнувајќи дека тоа би било спротивно на Дејтонскиот мировен договор и уставот на БиХ. За време на посетата на Бања Лука, тој предупреди дека каков било обид за одржување на таков референдум ќе биде санкциониран од страна на Канцеларијата на високиот претставник. (Дневни аваз, Независне новине - 01/06/06; ПБС БиХ - 31/05/06)
