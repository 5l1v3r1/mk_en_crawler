05/03/2010
СОФИЈА, Бугарија -- Обвинителството во четвртокот (4-ти март) поднесе обвиненија за корупција против поранешниот министер за одбрана Николај Цонев за наводно потпишување на договори кои ја чинеле државата милиони. Според обвинението, Бугарија платила нереално високи суми за стока во вредност од околу 4 милиони евра. Цонев е вториот министер кој е обвинет од поранешната влада на бугарската Социјалистичка партија, која изгуби од Граѓаните за европски развој на Бугарија на општите избори во 2009 година. Минатата недела поранешната министерка за труд и социјала Емилија Масларова беше обвинета за злоупотреба на 5,5 милиони евра државни пари. (ДПА, Дневник, Медиапул, Дарик - 04/03/10)
