07/08/2007
СКОПЈЕ, Македонија -- Две гранати беа испукани кон зградата на македонската влада рано во понеделникот (6-ти август), предизвикувајќи мала штета, додека повредени немаше. Владиниот портпарол Ивица Боцевски рече дека гранатите биле испалени од околу 400 метри оддалеченост и паднале на 100 метри од зградата. Двете гранати се произведени во Јужна Африка, додаде тој. Боцевски рече дека инцидентот претставува „терористички напад“, но не образложи понатаму. Безбедноста е засилена во владините канцеларии низ целата земја. (Ксинхуа, МИА, Вечер - 07/08/07; ДПА, Ројтерс, Макфакс, АФП, ДПА, Ксинхуа - 06/08/07)
