29/07/2005
ПОДГОРИЦА, Србија и Црна Гора -- Министерот за надворешни работи, Миодраг Влаховиќ, вели дека Црна Гора го поддржува неодамна потпишаниот договор со НАТО, со кој на силите на Алијансата им се дозволува да ја користат Србија и Црна Гора за транзит. Тој за новинската агенција Танјуг во четвртокот (28-ми јули) изјави дека Подгорица, исто така, ги поддржува активностите на сојузниот министер за надворешни работи, Вук Драшковиќ, во врска со договорот. Претседателот на Србија и Црна Гора, Светозар Маровиќ, во четвртокот рече дека ќе осигури одобрување на истиот од страна на сојузниот и републичките парламенти. (Танјуг, РТЦГ, Мина - 28/07/05)
