27/09/2009
AНКАРА, Турција -- Обвинителите во петокот (25-ти септември) поднесоа обвинение против четворицата осомничени за тероризам, уапсени во средата во Атина. Четворицата беа обвинети за членување во терористичка организација, бомбашки напади и поседување експлозиви. Во обвинението се наведува и бомбашкиот напад на домот на поранешниот министер за јавен ред Панајотис Хинфотис во јули и претходно оваа недела врз пратеникот на партијата ПАСОК, Лука Кацели. Според обвинението, осомничените се поврзани со екстремистичката група „Заговор на огненото јадро“, која се верува дека е одговорна за нападите. Обвинителството издаде налози за апсење на уште шестмина други членови на организацијата. (AНА-МПА, АФП - 25/09/09)
