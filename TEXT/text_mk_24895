02/12/2008
САРАЕВО, Босна и Херцеговина (БиХ) -- Премиерот на Федерацијата на БиХ (ФБиХ) Неџад Бранковиќ во понеделникот (1-ви декември) ја призна потребата за реконструкција на владата, заради зајакнување на ефикасноста и намалување на трошоците. За таа цел тој ќе предложи намалување на бројот на министерствата од 16 на 12 и ќе предложи формирање единствен здравствен осигурител на ентитетот, кој ќе ги обедини постојните 11 кантонски. Владејачките партии, Босанската партија за демократска акција и Хрватската демократска заедница БиХ, повикаа на реконструкција на владата веднаш по локалните избори на 5-ти октомври, кои покажаа дека другите две коалициски партии -- Партијата за БиХ на Бранковиќ и Хрватската демократска заедница БиХ 1990 -- очигледно ја губат поддршката. Партнерите во владејачката коалиција се состанаа еднаш минатиот месец, на разговори околу прашањето, но не успеаја да постигнат компромис. (Независне новине, РТРС, СРНА - 01/12/08)
