20/09/2005
ЗАГРЕБ, Хрватска -- Премиерот Иво Санадер во понеделникот (19-ти септември) рече дека нападот на Британската амбасада во Загреб има за цел да й наштети на кандидатурата на Хрватска за членство во ЕУ. Тој за новинарите изјави дека има „луѓе кои сакаат да го забават патот на Хрватска кон ЕУ“. Писмо-бомба експлодираше во просторијата за прием на пошта на амбасадата во понеделникот изутрина, при што еден вработен, хрватски државјанин, беше повреден. Претседателот Стипе Месиќ го осуди нападот како терористички чин. Британскиот министер за Европа, Даглас Александар, вети дека ќе работи заедно со хрватските власти на тоа да се пронајдат и казнат извршителите. (Нови лист - 20/09/05; АФП, ХИНА - 19/09/05)
