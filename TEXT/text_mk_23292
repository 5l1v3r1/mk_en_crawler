28/05/2009
САРАЕВО, Босна и Херцеговина (БиХ) -- Полицијата на Република Српска (РС) во средата (27-ми мај) во Зворник го приведе поранешниот министер за економија Милан Богичевиќ. Тој ќе се појави пред специјалниот обвинител на сослушување во врска со договорот помеѓу Рафинеријата за нафта на Босански Брод и британското претпријатие Витол. Полицијата, исто така, го уапси поранешниот директор на рафинеријата Илија Дрпа, кој склучил непрофитабилен договор во 2003 година без одобрение на владата. Во 2004 година тогашниот висок претставник Педи Ешдаун го смени Богичевиќ од неговата функција на министер за економија, енергија и развој на РС, и од другите јавни и партиски позиции што ги извршуваше. Ешдаун рече дека тој го попречувал спроведувањето на мировниот процес. (Фена, Срна, БНРТ, Пинком, Независне новине, БТА - 27/05/09)
