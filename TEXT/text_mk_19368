27/09/2007
БЕЛГРАД, Србија -- Премиерот Воислав Коштуница во средата (16-ти септември) потврди дека Србија нема да му даде независност на Косово и ќе го смета секое унилатерално прогласување независност од страна на Косово за „политички криминал“. Тој го даде овој коментар пред да замине за Њујорк, каде што тој и другите највисоки српски претставници в петок треба да одржат директни разговори со делегацијата на етничките Албанци од покраината. Министерот за надворешни работи, Вук Јеремиќ, упати слична порака во средата. „Не можеме да преговараме за давање на нашата сувереност над Косово“, рече тој, додавајќи дека Белград е подготвен да му понуди на Косово опција на непречено управување со покраината. Тој, исто така, посочи дека Србија можеби ќе биде подготвена за првпат да се откаже од контролата на границите на покраината, ако ја задржи сувереноста над неа. 
Косовскиот премиер Агим Чеку за АП во средата изјави дека напредокот во разговорите „зависи од српскиот пристап“. Неколку часа пред да се упати за Њујорк, Чеку рече дека косовските Албанци се надеваат оти Србија ќе „погледне во иднината, а не во минатото“. Министрите за надворешни работи на Контакт-групата за Косово -- Велика Британија, Франција, Германија, Италија, Русија и САД -- ќе се состанат во четврток, пред разговорите в петок. (Политика, Вечерње новости - 27/09/07; AП, АКИ, Будапест бизнис џрнал, Фајненшал тајмс, Бета, РТРС, Танјуг, Б92, АП - 26/09/07)
