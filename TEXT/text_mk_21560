25/05/2008
БЕЛГРАД, Србија -- Русинот Дима Билан победи на Евровизија 2008 во саботата вечер (24-ти мај), станувајќи првиот руски победник во 52-годишната историја на натпреварот. Тој беше втор во 2006 година. Неговата песна „Верувај“ доби 272 поени од гласачите во 43 земји.
Украинската диско-ѕвезда Ани Лорак беше втора со 230 поени, додека Гркинката Каломира беше трета со 218 поени. Белград беше домаќин на натпреварот, по победата на српската пејачка Марија Шерифовиќ минатата година. Повеќе од 100 милиони луѓе од целиот свет го проследија натпреварот. (Блиц, Политика, Танјуг, РТС, Ројтерс, СНН, Дојче веле - 25/05/08)
