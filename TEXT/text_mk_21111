02/08/2007
ПРОКУПЉЕ, Србијa -- Споменик на убиениот српски премиер Зоран Ѓинѓиќ беше откриен во средата (1-ви август) во Прокупље, а на настанот присуствуваа мајката и сестрата на Ѓинѓиќ. На церемонијата, која се совпадна со роденденот на Ѓинѓиќ, присуствуваше и српскиот претседател Борис Тадиќ, вицепремиерот Божидар Дјелиќ, претседателот на парламентот Оливер Дулиќ и други официјални претставници. 
Споменикот е прв изграден во чест на Ѓинѓиќ. Истиот се наоѓа надвор од спортската сала која го носи името на покојниот премиер, која беше изградена делумно со пари од донациите што тој ги обезбеди. Ѓинѓиќ беше убиен на 12-ти март 2003 година, во близина на владата во Белград. (Tанјуг, Б92, Фокус - 01/08/07)
