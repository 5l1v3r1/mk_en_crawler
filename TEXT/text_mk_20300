14/12/2007
AНКАРА, Турција -- Најголемата бизнис група во земјата, Здружението на турските индустријалци и бизнисмени (ТУСИАД) ја повика владата на го забрза реформскиот процес и да ја држи кандидатурата за ЕУ на површина, и покрај противењето на одредени земји на ЕУ. На седницата во четвртокот (13-ти декември) претседателот на ТУСИАД, Арзухан Доган Јалчандаг, предупреди „Скоро сосема ги запоставивме проектите за ЕУ“. Ова беше најсилната изјава на здружението кон владата во последниве месеци.
Министерот за економија и вицепремиер Назим Екрем одговори повикувајќи го ТУСИАД да биде поагресивна во борбата против сивата економија. Тој предложи потпишување на протокол од страна на претставници на јавниот и приватниот сектор и граѓанските организации, во кој владата ќе ги редуцира даночните обврски во замена за нивните напори за намалување на обемот на сивата економија. (Заман - 14/12/07; НТВ - 13/12/07)
