01/08/2008
СКОПЈЕ, Македонија -- Претседателот Бранко Црвенковски во четвртокот (31-ви јули) предупреди дека ЕУ нема да одреди датум за почеток на преговорите со Македонија ако опозициските партии не се вратат во парламентот. „Со ваков неефикасен парламент и половична демократија во Македонија, Европската комисија нема да препорача датум за почеток на разговорите за пристап“, рече Црвенковски. Социјалдемократскиот сојуз на Македонија (СДСМ), Либерал-демократската партија, Новата социјалдемократска партија и партијата Нова алтернатива, сите членки на коалицијата Сонце, одлучија да ги бојкотираат седниците на парламентот по апсењето на заменик-претседателот на СДСМ и градоначалник на Струмица, Зоран Заев. Тој, наводно, ги злоупотребил своите овластувања во тендерот за локален трговски центар. Црвенковски рече дека е подготвен да го аболицира Заев и да посредува помеѓу политичките партии за да помогне да се стави крај на кризата. (Mакфакс, А1, Вечер, Дневник - 31/07/08)
