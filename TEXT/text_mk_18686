08/07/2007
ЊУЈОРК, САД -- Генералниот секретар на ОН, Бан Ки-Мун, во петокот (6-ти јули) повика на „вистински ангажман“ помеѓу кипарските Грци и кипарските Турци со цел да се постигне долгоочекуваното решение. Повикот на Бан дојде пред првата годишнина од потпишувањето на т.н. договор од 8-ми јули, помеѓу водачите на двете заедници, Тасос Пападопулос и Мехмет Али Талат, кои се обврзаа на повторно отпочнување на закочените преговори за обединувањето. (веб-страница на ОН, КНА - 06/07/07)
