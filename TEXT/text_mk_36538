06/08/2004
АНКАРА, Турција -- Врховниот воен совет во четвртокот (5-ти август) го заврши својот редовен годишен состанок. Неговите членови одлучија дека командантот на Копнените сили, генерал Ајтак Јалман и командантот на Полициските сили, генерал Мехмет Сенер Ерујгур, ќе се пензионираат на 1-ви септември. На местото на Јалман ќе дојде заменик-началникот на Генералштабот, генерал Јашар Бујуканит, додека Ерујгур ќе биде заменет од страна на Февзи Туркери. Советот, исто така, одлучи да отпушти 12 армиски офицери поради прекршуваoе на инструкциите за војничка дисциплина. (НТВ, Агенција Анадолу - 05/08/04)
