09/11/2010
ПРИШТИНА, Косово -- Шефот на ЕУЛЕКС, Ксавиер Бу де Марнак, во понеделникот (8-ми ноември) рече дека се во тек корупциски истраги и дека наскоро може да се очекува нов развој на настаните. „Ова е многу сериозно прашање ... Ќе има развој на настаните во следните недели или денови“, се цитира изјавата на Де Марнак по состанокот со премиерот во заминување, Хашим Тачи. ЕУЛЕКС спроведе голем број рации оваа година во врска со наводните случаи на корупција, злоупотреба на службената должност, организиран криминал и даночно затајување, но досега не е завршен ниту еден случај. ЕУЛЕКС не спроведе нови акции откако Де Марнак ја презеде функцијата на 15-ти октомври. (Зери, Експрес, Лајм, Коха Диторе - 09/11/10; РТК, Кохавижн - 08/11/10)
