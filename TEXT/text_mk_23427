31/07/2009
БЕЛГРАД, Србија -- Владејачката коалиција е толку поделена во врска со т.н. закон за јавното информирање, што би можело да дојде до предвремени избори, објавија локалните весници во петокот (31-ви јули). Водачите на Демократската партија (ДС), Г17 Плус и Социјалистичката партија на Србија (СПС) -- Борис Тадиќ, Млаѓан Динкиќ и Ивица Дачиќ, се состанаа на разговори околу законот во четвртокот. СПС и нејзините партнери од САД и Пензионерската партија се противат на предлог-законот, кој ги регулира активностите на медиумите. Тадиќ, Динкиќ и Дачиќ се согласија да го одложат гласањето за предлог-законот до 31-ви август, што ќе им остави време да се консултираат со новинари, медиумски здруженија и европски институции, кои, наводно, искажале загриженост во врска со предлог-законот. Динкиќ рече дека ако законот за информирањето не биде усвоен до крајот на август, Г17 Плус ќе почне да носи независни одлуки за тоа како ќе гласа за секој следен закон.
Главните опозициски партии -- Српската демократска партија, Нова Србија и Српската радикална партија -- ја критикуваа коалицијата поради одложувањето на гласањето за еден месеци и ја оспорија нејзината способност за функционирање. (Блиц, Данас, Вечерње новости - 31/07/09; Б92, Taнјуг - 30/07/09)
