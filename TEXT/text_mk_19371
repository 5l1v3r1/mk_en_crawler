28/08/2007
AТИНА, Грција -- Земјотрес со јачина од 4,4 степени според Рихтеровата скала беше регистриран во Атина во 7:35 часот по локално време во вторникот (28-ми август), објави атинскиот Геодинамички институт. Епицентарот на земјотресот беше 45 километри северно од главниот град, во Авлида. Нема извештаи за евентуални жртви или штета. 
Во понеделникот, земјотрес со јачина од 4 степени според Рихтеровата скалаго погоди Патрас, во северниот дел од полуостровот Пелопонез, во 18:30 часот по локално време. Претходно земјотрес со јачина од 5,1 степен го потресе островот Кефалонија во западна Грција. Епицентарот на овој земјотрес беше во морето, покрај западниот брег од островот. (Нафтемпорики, ЊусИн - 28/08/07; AП - 27/08/07)
