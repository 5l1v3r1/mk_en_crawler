17/08/2010
БУКУРЕШТ, Романија -- Невладините организации кои ги штитат правата на Ромите, во понеделникот (16-ти август) побараа од Букурешт да ја загарантира интеграцијата на оние кои наскоро се враќаат од Франција, но во исто време предупредија за нивната нелегална екстрадиција од страна на француските власти. „Романските власти мора да се концентрираат на социјалната интеграција, не само на централно ниво преку стратегии и програми, туку и на локално ниво“, рече Магда Матаче, шефица на невладината организација Романи крис, за АФП. Според неа, на децата кои живееле во Франција ќе им треба помош да се вклучат во романскиот образовен систем, додека на возрасните треба да им се понуди помош да добијат професионална квалификација и да започнат со работа. Михаи Неасу, од невладината организација Амаре Роменца, вели дека повеќето Роми кои го напуштаат домот за да работат во странство доаѓаат од многу сиромашни заедници со малку образование или инфраструктура. Франција неодамна ги објави плановите за затворање на нелегалните ромски кампови на својата територија и екстрадиција на оние со криминално минато. (AФП - 16/08/10)
