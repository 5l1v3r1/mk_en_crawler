08/12/2008
БЕЛГРАД, Србија -- Русија и Србија ќе потпишат договор за стратешка енергетска соработка до крајот на годинава, рече Алексеј Милер, шеф на рускиот гасен гигант Газпром, во петокот (5-ти декември) во Белград, каде што се состана со владини претставници и со претседателот Борис Тадиќ. Милер рече дека пакетот ќе вклучува не само продажба на српското државно претпријатие за нафта и гас НИС на нафтениот огранок на Газпром, Газпромнефт, туку и изградба во Србија на дел од гасоводот Јужен тек и проширување на подземното складиште за гас во Банатски Двор. Милер рече дека Русија е 100 проценти подготвена да ги спроведе сите три проекти. Признавајќи ја потребата од прецизирање на некои детали, тој инсистираше на тоа дека немало некои поголеми несогласувања. (Бета, Танјуг, Б92, Фонет - 05/12/08)
