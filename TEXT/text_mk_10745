09/11/2004
ТИРАНА, Албанија -- Пратениците од владејачката Социјалистичка партија гласаа против иницијативата поддржана од Владата за одземање на имунитетот од судење на заменик-претседателот на опозиционата Христијанско-демократска партија. Пратеникот Никол Леси, кој е и главен уредник на дневниот весник Коха Јоне, е обвинет за клевета врз сопругата на премиерот Фатос Нано. Тој ја обвини за вмешаност во нелегални бизнис активности со поддршка на нејзиниот сопруг. Нано побара од неговите пратеници да му го одземат имунитетот на Леси, но само 62 од вкупно 137 пратеници во Парламентот ја поддржаа оваа иницијатива.
Во другите вести од понеделникот, Министерството за одбрана ги објави плановите за учество во мировните мисии низ целиот свет во 2005 година. Министерот за одбрана, Пандели Мајко, разговараше за ова прашање на состанокот со колегите од Југоисточна Европа минатата недела во Љубљана. (Aлбански дневни вести - 09/11/04; AФП - 08/11/04)
