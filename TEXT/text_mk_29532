01/09/2010
КОПЕНХАГЕН, Данска -- Во вторникот (31-ви август) обвинителите поднесоа обвинение против телевизиската станица Roj-ТВ на курдски јазик, која поседува данска радиодифузна лиценца, за промовирање на терористичката Курдистанска работничка партија (КРП). Турција, исто така, го обвини каналот дека е гласноговорник на КРП. Главниот дански обвинител Јирген Стин Соренсен рече дека програмите прикажувани од Roj-ТВ „мора да се сметаат дека имаат карактеристики на пропаганда за поддршка на КРП". Заклучокот беше донесен по „исклучително сеопфатните истраги“ на врските помеѓу ТВ станица и групата. Турција ја поздрави одлуката, изразувајќи надеж дека „ медиумските организации кои го поддржуваат тероризмот и ја поттикнуваат употребата на насилство ќе ја добијат казната што ја заслужуваат“. (Vatan, Sabah - 01/09/10; Hurriyet, AP - 31/08/10) 
