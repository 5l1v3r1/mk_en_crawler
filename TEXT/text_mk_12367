11/05/2005
БУКУРЕШТ, Романија -- Грчкиот премиер Костас Караманлис и романскиот претседател Трајан Басеску во вторникот (10-ти мај) изразија пофалби за билатералните врски, за време на состанокот што се одржа во рамките на самитот на Процесот за соработка во Југоисточна Европа. Караманлис рече дека Грција е задоволна што Романија и Бугарија потпишале Спогодба за пристап со ЕУ и се надева дека ќе им посака добредојде како полноправни членки на Унијата. Басеску, од своја страна, й се заблагодари на Грција за нејзината континуирана поддршка. (Ромпрес - 11/05/05; Девет часот - 10/05/05)
