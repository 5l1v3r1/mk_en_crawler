12/10/2010
ЛУКСЕМБУРГ, Луксембург -- Претседателот на Еурогруп, Жан Клод Јункер, издаде соопштение во понеделникот (11-ти октомври), со цел да ја прекине контроверзноста што се создаде од коментарот што го даде во Вашингтон во петокот. Според истиот, ЕУ знаела за престојната грчка економска криза, а неименуван грчки премиер ја признал сеприсутната корупција. „Г-дин Јункер рече дека пред неколку години, кога грчките цифри на конкурентноста покажувале дека земјата ќе се најде себеси во многу тешка економска и фискална политика, сите во остататиот дел на Европа знаеле дека земјата се соочува со многу сериозен проблем со корупцијата“, рече портпаролот на Јункер, Гај Шулер. „И покрај тоа, како претседател на Еурогруп, тој не бил во позиција да говори јавно бидејќи тоа ќе создадело ужасна револт“, додаде тој. „Со цел да покаже дека односот на грчките власти кон проблемот се променил, тој ја посочи изјавата на Јоргос Папандреу по општите избори во 2009 година во врска со тоа дека постои сериозен проблем со корупцијата во Грција“, додаде Шулер. Поранешните премиери Костас Симитис и Костас Караманлис негираа дека некогаш рекле оти Грција е корумпирана. (Катимерини - 12/10/10; АНА-МПA - 11/10/10)
