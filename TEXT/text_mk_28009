22/09/2010
БЕЛГРАД, Србија -- Обвинителството одлучи да ги промени обвиненијата против вдовицата на Слободан Милошевиќ, Мирјана Марковиќ, за да спречи нивно истекување, објави во вторникот (21-ви септември) портпаролот на обвинителството Томо Зориќ. Обвинението беше променето од поттикнување и нелегално посредување на злоупотреба на службената должност, што носи казна од две до 12 години затвор. Првичното обвинение требаше да истече на 13-ти октомври. Обвинителите, исто така, предлагаат Марковиќ да се суди во отсуство. Поранешната прва дама се наоѓа во бегство од 2003 година и живее во Русија. Таа најпрво беше обвинета дека го искористила своето влијание за нелегално доделување на државен стан на бебиситерката на своето внуче во 2000 година. Марковиќ и нејзиниот син Марко, исто така, се испитуваат за шверц на цигари. (Блиц, Танјуг, Бета, Фонет, ДПА, Ксинхуа - 21/09/10)
