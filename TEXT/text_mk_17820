22/06/2007
ЛОНДОН, Велика Британија -- Владата во четвртокот (21-ви јуни) објави дека планира да ги приспита правилата со кои се ограничува вработувањето на бугарски и романски работници. Според сегашните регулативи, Велика Британија прима не повеќе од 20.000 неквалификувани работници од двете земји, како и ограничен број квалификувани професионалци и студенти. Британскиот пазар на труд е отворен за државјаните на сите земји-членки на ЕУ, вклучувајќи ги и десетте земји промени во Унијата пред Бугарија и Романија. Во подготвувањето на прегледот учествува новоформираниот Форум за влијанието на миграцијата, кој го сочинуваат експерти од бизнис секторот, полицијата и локалната власт.
Во другите вести од четвртокот, бугарското Министерство за транспорт и комуникации го објави суспендирањето на лиценците за работа на четири локални карго превозници и спречи петто претпријатие да лета за земјите на ЕУ, поради неисполнување на правилата за безбедноста на ЕУ. Пред Бугарија да влези во Унијата во јануари, Европската комисија изрази загриженост поради безбедноста во воздушниот сообраќај и воведе заштитни клаузули за цивилната авијација.
Во меѓувреме, во петокот, комесарот на ЕУ за регионална политика, Данута Хебнер, се состана со бугарскиот министер за финансии, Пламен Орешарски, и потпиша договор со кој се предвидува обезбедување на милијарди евра финансии отсега па до 2013 година. (Хералд, Сегa - 22/06/07; AФП, Nine O'clock, веб-страница на бугарската влада, веб-страница на ЕУ, БНР - 21/06/07)
