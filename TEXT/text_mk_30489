12/05/2011
ТИРАНА, Албанија -- Локалните избори на 8-ми мај поставија сценарио во кое општините и градските собранија низ цела Албанија ќе имаат градоначалници од една партија, кои ќе се соочат со совети во кои ќе доминираат нивните политички противници. Централната изборна комисија (ЦИК) ги објави прелиминарните резултати за општинските совети во средата (11-ти мај), според кои коалицијата на владејачката Демократска партија (ДП) е пред главната опозициска Социјалистичка партија (СП). Од истите произлегува дека многу општини во кои победи коалицијата на СП ќе имаат општински совети предводени од ДП. 
Во другите вести, локалните медиуми јавуваат дека поранешниот вицепремиер Илир Мета наскоро ќе биде обвинет за корупција од страна на Високиот суд. Водачот на Социјалистичкото движење за интеграција (СМИ), помала владејачка партија, беше снимен од страна на поранешен министер како нарачува тендерски договор, поништувајќи еден друг и незаконски вработувајќи партиски поддржувач. Мета вели дека видеото е стапица со цел да се наштети на неговата репутација. (Toп њус, Балкан веб, Топ ченал, Клан, Лајмифундит, Њус 24 - 11/05/11)
