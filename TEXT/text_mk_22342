17/11/2008
AНКАРА, Турција - Премиерот Реџеп Тајип Ердоган испрати писмо до шефовите на влади на земјите од ЕУ, барајќи од нив да „преземат видливи чекори против [терористичката] Курдистанска работничка партија (ПКК)“, објавија медиумите во петокот (14-ти ноември). „Не е доволно да се внесе ПКК на листата терористички организации, туку мора да се преземат ефикасни дејства против истата“, вели Ердоган во писмото. Тој рече дека водачите на курдското сепаратистичко движење може слободно да се движат низ европската територија и дека владите на членките на ЕУ и понатаму ги игнорираат барањата на Анкара за екстрадиција. (Хуријет, НТВ, АНСА - 14/11/08)
