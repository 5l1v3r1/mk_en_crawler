25/04/2006
ХАГ, Холандија -- Судскиот процес против шестмината босански Хрвати обвинети за воени злосторства треба да започне во Трибуналот на ОН в среда (26-ти април). Шестмината -- Јадранко Прлиќ, Бруно Стојиќ, Слободан Праљак, Миливој Петковиќ, Валентин Чориќ и Берислав Пусиќ -- беа обвинети во март 2004 година за вмешаност во етничкото чистење во текот на периодот од 1992 до 1995 година.
Во другите вести, судењето на поранешниот воен припадник на босанските Хрвати, Ника Обрадовиќ, обвинет за воени злосторства извршени во БиХ, беше отворено во понеделникот во Мостарскиот кантонски суд. Обвинителите велат дека неговите жртви биле бошњачки цивили во босанската општина Столац. (Дневни аваз, Вечерњи лист - 25/04/06; веб-страница на МКТЈ - 24/04/06)
