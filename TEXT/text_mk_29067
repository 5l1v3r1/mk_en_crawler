08/09/2010
БРИСЕЛ, Белгија -- Српскиот претседател Борис Тадиќ и шефицата за надворешна политика на ЕУ, Кетрин Ештон, во вторникот (7-ми септември) се согласија да продолжат со дијалогот за цел хармонизирање на ставовите на Белград и Брисел во врска со предлог-резолуцијата на Србија за Косово. Не се објавени други детали по состанокот во Брисел. Во документот поднесен од Белград се отфрла независноста на Косово и се повикува на нови разговори со Приштина. Генералното собрание на ОН ќе дискутира за истиот в четврток.
Во меѓувреме, меѓународниот цивилен претставник во Приштина, Питер Фејт, во вторникот рече дека идните разговори меѓу Косово и Србија ќе го исклучуваат прашањето на статусот. „Статусот на Косово е решен; тоа е завршена работа и нема причина за идеја за нови преговори“, им рече Фејт на новинарите по состанокот со министерот за локалната власт Садри Ферати, кој ја потврди позицијата на владата дека Косово и Србија можат да разговараат само како две еднакви држави. (Зери, Косова Сот - 08/09/10; TВ 21, Teлеграфи, Косовалајв, РТС, Танјуг, бета, Б92 - 07/09/10) 
