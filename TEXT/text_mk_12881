03/06/2005
ЗАГРЕБ, Хрватска -- Главниот обвинител на Трибуналот на ОН за воени злосторства, Карла дел Понте, во четвртокот (2-ри јуни) се состана со хрватските водачи. Таа рече дека во нејзиниот следен извештај до Советот за безбедност на ОН ќе каже дека Хрватска е „целосно посветена“ на пронаоѓањето на обвинетиот во бегство, Анте Готовина, но тоа не значи дека таа ќе потврди целосна соработка од Загреб. Тоа, според неа, е прерано да се каже. Дел Понте го пофали акциониот план за апсење на Готовина, предложен од премиерот Иво Санадер, и рече дека е сигурна оти тој ќе доведе до разбивање на мрежата на поддршка на Готовина. Недоволната соработка го одложи почетокот на разговорите за пристап на Хрватска со ЕУ. 
Исто така во четврокот, владата побара од Парламентот да го одобри распоредувањето на 100 дополнителни војници во мисијата предводена од НАТО во Авганистан. Моментно Загреб има контингент од 50 припадници на воената полиција во земјата. (Вечерњи лист, Вјесник - 03/06/05; ХИНА - 02/06/05) 
