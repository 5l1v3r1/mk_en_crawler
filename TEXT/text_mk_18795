07/05/2007
БЕЛГРАД, Србија -- Откако и последниот круг разговори се покажа јалов, напорите за постигнување договор за коалициска влада во Србија и понатаму се заглавени поради несогласувањето околу распределбата на министерските места. Во неделата (6-ти мај) премиерот Воислав Коштуница јавно ја обвини Демократска партија (ДП) на претседателот Борис Тадиќ, велејќи дека ги отфрлила сите „компромиси“. Тадиќ, пак, рече дека неговата партија е подготвена за договор, но ќе инсистира на преземање на главните позиции во секторите на спроведувањето на законот и безбедноста. Демократската партија на Србија, вели тој, не успеа да ги реализира реформите во овие области и соработката со Трибуналот на ОН за воени злосторства е во застој. Разговорите за интеграција на Србија во ЕУ беа замрзнати минатата година како резултат на тоа.
Во понеделник парламентот се надева дека ќе ја заврши својата конститутивна седница, која беше прекината на 14-ти февруари. Сите партии велат дека планираат да присуствуваат на седницата, за време на која треба да биде назначен новиот претседател и замениците. Ако законодавниот дом не ја избере новата влада до 14-ти мај, ќе мора да се одржат нови парламентарни избори. (Блиц, Данас, Глас јавности - 07/05/07; Бета, Б92, Танјуг, РТС, Ројтерс - 06/05/07)
