05/01/2005
ЗАГРЕБ, Хрватска -- Министерот за надворешни работи, Миомир Жужул, во вторникот (4-ти јануари) поднесе оставка поради наводите за корупција, но негираше дека е виновен за каква било злоупотреба. Во писмото до премиерот Иво Санадер, Жужул вели дека мора да отстапи од функцијата поради товарот на неговото присуство врз кабинетот и врз Министерството за надворешни работи. Во извештаите на локалните медиуми тој се обвинува за примање мито и за вмешаност во лажни договори за приватизација.
Во другите вести од вторникот, Хрватска и Ирак се согласија да воспостават дипломатски врски. За таа цел во Њујорк беше потпишана заедничка изјава од страна на постојаниот претставник на Хрватска во ОН, амбасадорот Владимир Дробњак, и неговиот ирачки колега, амбасадорот Самир Шакир Сумаиде. (Вјесник, Нови лист, Вечерњи лист - 05/01/05; ББС, АФП, ХИНА, ХРТ - 04/01/05)
