04/07/2006
БЕЛГРАД, Србија -- Во изјавата за националната телевизија РТС, премиерот Воислав Коштуница во понеделникот (3-ти јули) предупреди дека демократските сили нема да можат да ја спречат евентуалната радикализација, ако има понатамошни доцнења во преговорите со ЕУ и ако Косово стане независно. Тој, исто така, рече дека идејата за подготвување на акционен план за соработка со Трибуналот на ОН за воени злосторства требаше да биде покрената со ЕУ уште пред да бидат прекинати разговорите за Договорот за стабилизација и асоцијација. (Бета, Танјуг, РТС, УПИ - 03/07/06)
