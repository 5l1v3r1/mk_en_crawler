20/04/2005
ИСТАНБУЛ, Турција -- Локалната полиција во вторникот (19-ти април) соопшти дека уапсила шестмина Чеченци, осомничени дека се исламски терористи. Лицата, кои илегално престојувале во Турција, наводно, се обидувале да соберат информации за нацрт и производство на бомби. Запленети се голем број електронски направи, два лаптопа, компакт дискови и бележник со информации за нацрт на бомби. 
Исто така во вторникот, турското Министерство за одбрана објави договор вреден 189 милиони американски долари со две израелски претпријатија -- „Израели еркрафт индустрис“ и „Елбит системс“ -- за набавка на летала без екипаж и станици на копно. Овие две претпријатија ги победија француските и американските претпријатија што се натпреваруваа за договорот. (НТВ - 20/04/05; НТВ, TurkishPress.com, Turks.US - 19/04/05)
