25/06/2006
БАЊА ЛУКА, Босна и Херцеговина (БиХ) -- Главниот одбор на најголемата опозициска Српска демократска партија (СДС) во Република Српска (РС) ќе го номинира партискиот водач и актуелен претседател на РС, Драган Чавиќ, како кандидат за втор мандат на општите избори во октомври, како што беше објавено по седницата на ова тело во саботата (24-ти јуни). СДС, исто така, одлучи да го предложи Младен Босиќ како кандидат на партијата за место српски член на претседателството на БиХ. Членовите на одборот разговараа за составот на идните партиски листи на кандидати за места во парламентот на РС, како и за можноста да се кандидираат на изборите за локалните совети во Федерацијата на кантони на БиХ. 
Исто така, владата на босанските Срби во петокот го наименува Урош Пена за нов шеф на полицијата на РС. Неговата номинација беше избрана од вкупно пет кандидати на покусата листа од неодамнешниот конкурс за местото. Фунцијата шеф на полицијата на РС е испразнета од 7-ми април, кога Драгомир Андан поднесе оставка. (Независне новине - 25/06/06; ПБС БиХ, РТРС - 23/06/06)
