13/01/2011
БЕЛГРАД, Србија -- Министерот за внатрешни работи, Ивица Дачиќ во средата (12-ти јануари) рече дека одлуката на косовските власти да ги прогласат новите српски регистарски таблички со кратеници од градовите во Косово за неважечки е избрзана и не придонесува за решавање на проблемот. Тој вели дека Приштина не е подготвена да разговара за некои прашања, велејќи дека за табличките треба да се дискутира на престојните разговори меѓу Белград и Приштина. Тој додаде дека со оглед на тоа што Србија го смета Косово за дел од својата територија, сите граѓани што живеат таму имаат право на лични документи, возачки дозволи и регистарски таблички. Во вторникот, косовскиот министер за внатрешни работи во заминување, Бајрам Реџепи, им нареди на властите да ги конфискуваат новите регистарски таблички, кои Белград ги издава за неколку општини во Косово од 1-ви јануари. Засега косовските Срби може да ги користат старите таблички. (Taнјуг, Бетa - 12/01/11)
