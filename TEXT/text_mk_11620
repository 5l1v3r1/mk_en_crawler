23/03/2005
ПРИШТИНА, Косово, Србија и Црна Гора -- Косовскиот Парламент во средата (23-ти март) ја избра новата влада на покраината, предводена од премиерот Бајрам Косуми. Владата беше изгласана со 71 наспрема 36 гласа. Претседателот Ибрахим Ругова го предложи 45-годишниот Косуми за оваа функција минатата недела, по оставката на Рамуш Харадинај и неговото предавање на Хашкиот трибунал. Косуми беше министер за животна средина во владата на Харадинај, а сега е и заменик-претседател на Алијансата за иднината на Косово. 
Во другите вести, германскиот министер за одбрана, Питер Страк, во вторникот го посети Косово. На состанокот со Ругова Страк повика на брзо решавање на конечниот статус на покраината и рече дека Германија ќе ги задржи мировниците во Косово сé додека има потреба од тоа. (Бета, Дневник, Танјуг, Катимерини - 23/03/05; Б92, Косова лајв, АП - 22/03/05)
