15/02/2007
САРАЕВО, Босна и Херцеговина (БиХ) -- Домот на народите (ДН) на парламентот на Федерацијата на БиХ (ФБиХ) ја продолжи својата конститутивна седница во средата (14-ти февруари), по прекинот на 25-ти јануари. Пратениците го избраа Стјепан Кресиќ од Хрватската демократска заедница (ХДЗ) 1990 за претседател на горниот дом на ФБиХ, додека Бесим Имамовиќ од Бошњачката партија за БиХ (СБиХ) и Драго Пузигача од Српскиот сојуз на независните социјалдемократи беа избрани за заменици на претседателот. Пратениците, исто така, расправаа околу двата предлози за кандидатите за претседател на ФБиХ и заменици на претседателот. Двете листи понатаму одат во Претставничкиот дом на парламентот на ФБиХ, каде што ќе бидат разгледани. (НТВ Хајат, Фена - 14/02/07)
