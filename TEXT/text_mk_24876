03/06/2009
САРАЕВО, Босна и Херцеговина (БиХ) -- Маж кој уби шест лица беше осуден на 40 години затвор и задолжително лекување во психијатриска институција, објавија локалните медиуми во вторникот (2-ри јуни). Томислав Петровиќ беше обвинет дека застрелал тројца соседи пред една година во Липница, во близина на Тузла, а потоа се качил на локален автобус каде што убил уште тројца. Возачот на автобусот беше тешко ранет. Четири тима психијатри го испитуваа Петровиќ. Иако сите се согласија дека тој претставува опасност за општеството, не се согласија сите дека тој има шизофренија. „Судот ... утврди дека тој не бил целосно психички неспособен кога е извршено злосторството и со тоа го прогласува за одговорен“, рече Фехија Пашиќ, претседателот на судската комисија. Ова претставува максимална затворска казна донесена од судот во БиХ. (Независне новине, БХРТ, РТВФБиХ, Пинком, Ројтерс, ДПА - 02/06/09)
