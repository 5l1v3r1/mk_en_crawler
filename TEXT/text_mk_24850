03/03/2009
САРАЕВО, Босна и Херцеговина (БиХ) -- Американскиот заменик помошник државен секретар, Стјуард Џонс, во понеделникот (2-ри март) рече дека ситуацијата во БиХ не е добра и дека државата не постигна напредок од неговата претходна посета минатата година. Џонс го изјави ова по состанокот со членот на претседателството на БиХ Жељко Комшиќ во Сараево. Тие разговараа околу политичката ситуација во државата, нејзината иднина и евроатланската интеграција, како и за американската помош за БиХ. Кабинетот на Комшиќ издаде соопштение по состанокот, во кое се вели дека Џонс го пофалил договорот за уставните реформи постигнат неодамна, но изразил загриженост во врска со неспроведувањето на условите потребни за пристап во ЕУ. Џонс рече дека е загрижен и во врска со реториката на некои политичари, како и проблемите поврзани со државниот и воениот имот. (MИА, БТА, Дневни аваз - 03/03/09)
