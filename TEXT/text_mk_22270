12/08/2008
БУКУРЕШТ, Романија -- Министерството за надворешни работи ги евакуира своите државјани од Грузија поради „влошувањето на безбедноста во земјата“. Подоцна во понеделникот (11-ти август) портпаролот на министерството, Космин Бојанџиу, за новинарите изјави дека „првиот авион замина за Ерменија“. Министерството проценува дека околу 50 романски државјани се моментно во Грузија.
Исто така во понеделникот, романскиот претседател Трајан Башеску рече дека Молдавија не е во опасност да биде замешана во слична ситуација околу Трансдњестар. Ако и таму избие конфликт, Романија ќе реагира различно, поучена од она што се случува во другите места, рече Башеску. Тој додаде дека Романија го почитува територијалниот интегритет на Молдавија. Регионот на Трансдњестар се отцепи од Молдавија и прогласи независност во септември 1990 година. Оттогаш непризнаената држава Трансдњестар е во конфликт со Молдавија. (Mедиафакс, Агерпрес, Хотњус, Евениментул зилеи, Реалитатеа ТВ, АФП -12/08/08; Aгерпрес, Хотњус, Медиафакс, АФП -11/08/08)
