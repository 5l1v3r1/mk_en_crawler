16/01/2008
Tурскиот премиер Реџеп Тајип Ердоган и неговиот шпански колега, Жозе Луис Запатеро, го објавија планот за културен и интелектуален дијалог за помош во надминувањето на предрасудите. Иницијативата беше лансирана во вторникот (15-ти јануари) на официјалната церемонија на отворање на форумот на ОН Сојуз на цивилизациите во Мадрид. На настанот присуствуваа познати личности, како добитникот на Нобеловата награда Орхан Памук, писателот Паоло Коељо и актерите Антонио Бандерас, Џорџ Клуни и Анџелина Џоли. 
*** 
Белградскиот универзитет ја прослави својата 200-та годишнина со гала концерт. Настанот се одржа во белградскиот Сава центар во саботата (12-ти јануари). 
*** 
Преводот на арапски јазик на „Романот за Сребреница“ беше претставен во Каиро во средата (9-ти јануари). Напишана од Иснан Таљиќ, книгата е една од најпродаваните дела во Босна и Херцеговинa во повоениот период. 
*** 
Втората црква од мраз во светот и прва од ваков вид во Источна Европа, е направена во одморалиштето Балеа Лац во Романијa. Структурата од 60 квадратни метри беше завршена за три недели.
 *** 
Филмот „Армин“ на хрватскиот режисер Огњан Свиличиќ ја освои наградата на критичарите од ФИПРЕСКИ -- Меѓународната федерација на филмски критичари -- во неделата (13-ти јануари) на 19-тиот Меѓународен филмски фестивал во Палм Спрингс. Филмот е прогласен за најдобар странски филм во конкуренција на 53 филма.
*** 
Романскиот кревач на тегови Валериу Каланчеа нема да ја претставува својата земја на овогодинешните Олимписки игри во Пекинг откако двапати доби позитивни резултати на тестот за анаболички стероиди, објави во понеделникот (14-ти јануари) романската Федерација на кревачи на тегови. Каланчеа освои два златни медали на светскиот шампионат во 2003 година во Ванкувер. 
(Разни извори – 09/01/08-16/01/08)
