21/09/2008
ТИРАНА, Албанија -- Илјадници поддржувачи на опозициската Социјалистичка партија одржаа митинг во центарот на Тирана во петокот (19-ти септември), барајќи оставка од премиерот Сали Бериша и неговата влада, поради тековната истрага за експлозиите во складиштето за муниција на 15-ти март. Во експлозиите загинаа 26 лица, а беа повредени повеќе од 300. Владата го испитува случајот, но тврди дека експлозиите беа инцидент. Еден од клучните сведоци во истрагата, Коста Требицка, беше пронајден мртов овој месец во близина на својот автомобил во оддалечена област, се чини, откако заминал на лов. (Maкфакс - 20/09/08; AФП, Балканвеб - 19/09/08)
