20/09/2010
Прототип на електричен воз за регионалниот систем на Хрватска ќе биде изложен на меѓународниот саем за транспортна технологија Инотранс во Берлин од вторник (21-ви септември) до петок. Електричната повеќекратна единица е произведена од Кончар-електрични возила и ТЗВ Гредељ, за државното претпријатие Хрватски железници.
*** 
Министерот за наука на Република Српска Бакир Ајановиќ и неговиот српски колега Божидар Ѓелиќ потпишаа меморандум за научно-технолошка соработка на 14-ти септември во Бања Лука. Соработката предвидува работа на заеднички научно-истражувачки проекти, размена на експерти и информации, научни конференции и семинари. 
*** 
 Србијa стана полноправна членка на Европската мрежа на спроведување хемиска легислатива (ЦЛЕЕН), објави на 14-ти септември националната Агенција за хемикалии. КЛЕЕН е форум за размена на информации која одредува приоритети, во соработка со земјите-членки, за проектите за спроведување на правото во ЕУ.
*** 
Поранешниот македонски вицепремиер за здравство, Владимир Лазаревиќ, беше избран за извршен претседател на 60-тата сесија на Светската здравствена организација (СЗО), Регионален комитет за Европа. Лазаревиќ претседаваше со седницата, која се одржа во Москва минатата недела, заедно со рускиот министер за здравство, Татјана Голикова. На настанот присуствуваа министри и претставници од 53 земји на Европскиот регион на СЗО. 
*** 
 Романските пронаоѓачи освоја седум специјални награди, осум златни медали, девет сребрени и три бронзени на 10-тиот Московски меѓународен салон на иновации и инвестиции претходно овој месец. Пронајдоците беа прикажани од страна на Националната управа за научно истражување. 
*** 
 Tурција треба да ги зголеми инвестициите во физиката и да испрати нови студенти да учествуваат на прекуокеански истражувачки проекти, рече добитникот на Нобеловата награда Клаус вон Клизинг на 27-миот Меѓународен конгрес за физика во Истанбул. Четиридневниот конгрес, организиран од Турското здружение за физика, заврши во петокот (17-ти септември). 
 *** 
Францускиот производител на автомобили „рено“ официјално го отвори својот локалитет за нови тестирања и развој во јужниот романски град Титу во средата (15-ти септември). Објектот, кој ќе се прошири уште повеќе на средината од следата година, ќе има 32 километри траки за тестирање со различни површини, лаборатории за материјали и повеќе од 100 работни маси и симулатори.
*** 
Ново истражување покажа дека античките Грци можеби биле првите што ја виделе Халиевата комета. Според античните писатели, голем метеор паднал во северна Грција меѓу 466 и 467 г. пред н.е. Тие, исто така, опишуваат комета на небото кога паднал метеорот. Претходно, најрано видување на комета беше во 240 г. п.н.е. и беше забележано од кинеските астрономи. Новото истражување беше на астрономот Ерик Хинц и филозодот Даниел Грам, двајцата од Младинскиот универзитет Бригам во Прово, Јута.
 (Разни извори -- 13/09/10-20/09/10) 
