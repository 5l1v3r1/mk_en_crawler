26/04/2011
САРАЕВО, Босна и Херцеговина (БиХ) -- Високиот претставник Валентин Инцко вели дека меѓународната заедница нема да дозволи Судската и обвинителската канцеларија на БиХ да биде расформирана или нејзините активности да бидат оспорени од ниту еден ентитет. Во интервју за белградскиот весник Вечерње новости во понеделникот (25-ти април) Инцко предупреди дека оспорувањето на двете судски институции би значело поткопување на Дејтонскиот мировен договор и државата. Инцко додаде дека раководството на Република Српска сè уште има мал прозорец на можности да преиспита дали предложениот референдум за двете институции е во интерес на јавноста. (Вечерње новости, ОХР, Бета, Танјуг, Б2 - 25/04/11)
