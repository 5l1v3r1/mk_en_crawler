30/01/2007
БУКУРЕШТ, Романија -- Поголемиот партнер во владата, Демократската партија (ПД), ќе учествува самостојно на изборите на 13-ти мај за членови на Европскиот парламент (ЕП). Водачот на ПД, Емил Боц, во понеделникот (29-ти јануари) за новинарите изјави дека оваа одлука не сигнализира раскинување на владејачкиот сојуз во Романија со Национал-либералната партија, со оглед на тоа што нема услов во врска со изборите за ЕП. 
Сепак, премиерот и водач на ПНЛ, Калин Попеску Таричеану, остро реагираше на оваа вест. Тој рече дека одлуката на ПД е шокантна и дека истата го поткопува сојузот. (Зиуa - 30/01/07; Ромпрес, Медиафакс - 29/01/07)
