23/08/2005
БЕЛГРАД, Србија и Црна Гора -- На почетокот од својата посета на Белград во понеделникот (22-ри август) специјалниот претставник на ОН, Каи Еиде, им препорача на властите во Србија и Црна Гора да го охрабрат учеството на косовските Срби во институциите на провинцијата. По состанокот со сојузниот министер за надворешни работи, Вук Драшковиќ, и со српскиот претседател Борис Тадиќ, Еиде рече дека Србите мора да бидат поангажирани во процесите во провинцијата. Ова е негова последна посета пред да му го предаде извештајот за спроведувањето на меѓународно дефинираните стандарди во Косово на генералниот секретар на ОН, Кофи Анан. 
Исто така во понеделникот, Српската листа за Косово и Метохија го отфрли таканаречениот План Б за децентрализација, неодамна усвоен од страна на владата во покраината и одобрен од страна на УНМИК. Според водачот на групата, Оливер Ивановиќ, документот не ги дефинира јасно териториите на српските општини. Српската листа подготвува План Ц, кој ќе му биде претставен на УНМИК и на привремената влада во Приштина. (Данас - 23/08/05; Taнјуг, Бета, Б92 - 22/08/05)
