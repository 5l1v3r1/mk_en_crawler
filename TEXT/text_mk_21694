26/11/2008
БРИСЕЛ, Белгија -- Парламентарните избори следната година се клучни за интегративниот процес во ЕУ на Албанија, рече во вторникот (25-ти ноември) комесарот за проширување на ЕУ, Оли Рен, по состанокот со албанскиот министер за надворешни работи, Лулзим Баша, во Брисел. Рен истакна дека владата и опозицијата мора да работата заеднички и да се посветат на гарантирањето фер избори, како и да загарантираат независност на државните институции.
Исто така во вторникот, Баша се состана со генералниот секретар на НАТО, Јап де Хоп Шефер. Тие разговараа за напредокот на реформските напори и консензусот постигнат помеѓу различните политички партии за неодамна усвоениот изборен законик. Албанија се надева дека ќе пристапи во НАТО во јуни, под услов сите членови да го ратификуваат нејзиниот протокол навреме.
Во другите вести од вторникот, американскиот амбасадор во Тирана, Џон Витерс, повика на спроведување на одредбата во новиот изборен закон која предвидува 30 отсто од кандидатите да бидат жени. На форумот за жените во политиката, Витерс го поддржа нивното пошироко учество во процесот на носење одлуки преку законски и извршни процедури. (Teлеграфи, официјална веб-страница на албанското Министерство за надворешни работи, Балканвеб, Алсат - 25/11/08)
