02/04/2009
ТИРАНА, Албанијa -- Опозициската Социјалистичка партија (СП) во средата (1-ви април) ја критикуваше владата дека не ја подготвува државата доволно за општите избори на 28-ми јуни. СП вели дека Албанија не може да гарантира дека една петтина од гласачите ќе можат да гласаат, како резултат на грешките во издавањето на новите лични карти, процес кој започна во јануари. Гласачите мора да покажат пасош или електронска лична карта на избирачките места.
Во другите вести од средата, владејачката Демократска партија (ДП) потпиша предизборен договор со Партијата на екологистите и земјоделците. Ова е прв ваков договор за соработка кој го постигна ДП, по оној со традиционалниот сојузник, Републиканската партија. (Шекули, Балкан веб, Радио Слободна Европа, Топ ченал, Њус 24, Топ њус, Телеграфи - 01/04/09)
