30/07/2006
СКОПЈЕ, Македонија -- Мандаторот Никола Груевски во петокот (28-ми јули) потврди дека Демократската унија за интеграција (ДУИ) на етничките Албанци најверојатно нема да биде дел од новата коалициска влада. Во изјавата за новинарите по добивањето на мандатот од претседателот Бранко Црвенковски, Груевски рече дека неговата партија ја избра Демократската партија на Албанците за свој коалициски партнер и дека остава можност за влез и на помалата Партија за демократски просперитет. Во саботата претседателот на ДУИ Али Ахмети ја обвини ВМРО-ДПМНЕ дека ги игнорира желбите на гласачите од етничките Албанци, од кои повеќето ја поддржаа ДУИ на изборите на 5-ти јули. (Вечер, Дневник, Утрински весник, Макфакс, А1 ТВ - 29/07/06)
