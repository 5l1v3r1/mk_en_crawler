02/06/2005
СКОПЈЕ, Македонија -- Шефот на УНМИК Сорен Јесен-Петерсен во средата (1-ви јуни) допатува во куса посета на Македонија, при што му рече на премиерот Владо Бучковски дека процесот на одбележување на границата треба да биде решен пред започнувањето на разговорите околу статусот на Косово. Јесен-Петерсен очекува од претставниците на македонската и косовската страна да се состанат следната недела во Приштина и да ги разгледаат начините за решавање на процесот на одбележување на границата. Косовската привремена влада одбива да го признае претходниот договор потпишан помеѓу Скопје и Белград.
Во другите вести, командантот на Здружената команда на НАТО во Неапол, американскиот адмирал Хари Улрих, во средата ја посети Приштина и ја потврди посветеноста на Алијансата за зачувување на безбедноста и сигурноста во Косово. Улрих дојде на оваа функција во мај. (веб-страница на македонската влада, А1 ТВ, Макфакс, Телевизија Телма - 02/06/05; Косова лајв, Танјуг, Бета, Б92 - 01/06/05)
