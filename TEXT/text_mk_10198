27/09/2004
ЊУЈОРК, САД -- Државниот секретар Колин Пауел во Вашингтон изјави дека е длабоко загрижен во врска со случајот на петте бугарски медицински сестри и еден палестински лекар, кои се осудени на смрт поради наводно ширење на вирусот ХИВ помеѓу децата во Либија. Пауел разговараше за ова прашање со својот либиски колега, Абделрахам Шелгам, во петокот (24-ти септември) на маргините од Генералното собрание на ОН. Во неделата бугарскиот министер за надворешни работи, Соломон Паси, рече дека неговите колеги од земјите-членки на ЕУ ветиле дека ова прашање ќе биде разгледано за време на идните разговори за укинувањето на ембаргото за оружје за Либија. (Сега - 27/09/04; АФП, Сега, Дарик - 24/09/04)
