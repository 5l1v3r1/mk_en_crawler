08/09/2009
БЕЛГРАД, Србија -- Министерот за внатрешни работи, Ивица Дачиќ, во понеделникот (7-ми септември) рече дека Србија ќе ги исполни сите преостанати критериуми поставени од страна на ЕУ за укинување на визниот режим до крајот на овој месец. Тој додаде дека Европската комисија ќе биде информирана за напредокот до 25-ти септември. Во јули Европската комисија официјално препорача безвизен режим за граѓаните на Македонија, Црна Гора и Србија. Предлогот, ако биде одобрен од сите 27 членки на ЕУ и Европскиот парламент, ќе стапи на сила во јануари 2010 година.
Исто така, Дачиќ и Ханс Ола Урсад, шеф на мисијата на ОБСЕ во Белград, потпишаа договор за стратешко партнерство и приоритетите за полициските реформи. Дачиќ рече дека неговото министерство тесно соработува со ОБСЕ на изготвувањето акциски план против организираниот криминал, кој се очекува да биде усвоен овој месец. (Бета, Б92, РТС, Радио Србија - 07/09/09)
