05/08/2008
АНКАРА, Турција -- Министерството за здравство во понеделникот (4-ти август) започна истрага за смртта на 27-те новороденчиња во една државна болница во Анкара. Болницата „Зекаи Тахир Бурак“ призна дека бебињата починале таму во изминатите две недели, но рече дека повеќето починале од компликации поврзани со нивното предвремено раѓање. Синдикатите на здравствените работници ги обвинија лошите санитарни услови и небрежноста.
Во другите вести од понеделникот, пожарникарите го открија телото на лицето кое се водеше за исчезнато во огромниот пожар што ја зафати јужната провинција Анталија во изминатите неколку дена. Ова беше втората жртва пронајдена во селото Каратас. Во вторникот властите објавија дека пожарникарските тимови целосно го ставиле под контрола најголемиот шумски пожар во Турција. (Хуријет, новинска агенција Анадолу - 05/08/08; Хуријет, Тркиш прес, РИА Новости, АП - 04/08/08)
