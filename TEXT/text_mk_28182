18/08/2010
ПРИШТИНА, Косовo -- Премиерот Хашим Тачи испрати писмо до специјалниот претставник на ЕУ и меѓународен цивилен претставник Питер Фејт, информирајќи го дека владата повеќе нема да дозволува српски официјални претставници да доаѓаат во посета на Косово. Во своето писмо Тачи рече дека не сака ова да се смета за обид да се спречи слободата на движењето меѓу двете земји, туку како мерка за спречување на политичките провокации кои се случија за време на претходните посети. Тој додаде дека посетата в четврток на српскиот министер за Косово, Горан Богдановиќ, ќе биде одложена, како и сите други посети што ги побараа српските власти. Претставниците на канцеларијата на специјалниот претставник на ЕУ рекоа само дека одлуката да се дозволат или забранат вакви посети се исклучиво право на косовската влада. (Косова Сот, Телеграфи, Коха Диторе, Експрес - 18/08/10)
