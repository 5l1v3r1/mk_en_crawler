30/11/2004
БРИСЕЛ, Белгија -- ЕУ ќе го врзе започнувањето на разговорите за пристап со Хрватска со соработката на Загреб со Трибуналот на ОН за воени злосторства, објави во понеделникот (29-ти ноември) АФП, цитирајќи го нацрт-текстот на конечната изјава од самитот на ЕУ на 17-ти декември. И покрај тоа што овој документ не дава прелиминарен датум за започнувањето на преговорите -- прашање што ќе се решава на самиот самит -- јасно е дека ЕУ мора да биде убедена во соработката на Хрватска со судот на ОН пред разговорите да можат да започнат. Хрватска се надева дека преговорите ќе започнат во март 2005 година. 
Исто така во понеделникот, хрватскиот заменик-премиер и претседателски кандидат Јадранка Косор побара од претседателот Стипе Месиќ и премиерот Иво Санадер да го решат своето континуирано несогласување. Месиќ сака шефот на службата за контраразузнавање Јошко Подбевшек да биде отпуштен поради случајот со притворањето на една новинарка. Санадер одби да го потпише отказното решение. (АФП, ХИНА, ХРТ, Ројтерс, ЕУ бизнис - 29/11/04) 
