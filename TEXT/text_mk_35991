08/01/2004
СКОПЈЕ, Македонија -- Портпаролот на Министерството за одбрана, Марјан Ѓуровски, во вторникот (6-ти јануари) изјави дека Македонија ќе се ослободи од застарената воена опрема, во согласност со условите на НАТО, во текот на првата половина од оваа година. Армијата планира да уништи 60 од своите тенкови Т-55, како и својот авион СУ-25. Истовремено, Министерството ќе купи еден транспортен авион и неколку хеликоптери и ќе продолжи со модернизацијата на своите хеликоптери МИ-17 и МИ-24. Во врска со буYетот наменет за модернизација на опремата, прашаoе од интерес за НАТО, Ѓуровски рече дека сегашните 5 отсто ќе се зголемат на 14 отсто.
Во другите вести, дневниот весник <I> Утрински весник</I> објави дека Владата има за цел да го продаде најголемото државно претпријатие -- претпријатието за електрична енергија ЕСМ -- до крајот на 2004 година. До март оваа година, Владата со ЕБРД ќе склучи договор во висина од 45 милиони американски долари за подготвителните дејности. (Утрински весник - 08/01/04; ББС Мониторинг, Телевизија Сител - 06/01/04)
