03/01/2007
БУКУРЕШТ, Романија -- Во вторникот (2-ри јануари) министерот за надворешни работи Михаи Разван Унгуреану дискутираше за дипломатските приоритети во 2007-та година, притоа наведувајќи го црноморскиот регион и поврзаните енергетски прашања, како и процесот на решавање на статусот на Косово. Според Унгуреану, овие прашања, исто така, ќе бидат решавани во заеднички иницијативи подготвени од Романија и Бугарија, по нивниот влез во ЕУ на почетокот од неделава. Тој прецизираше дека Букурешт и Софија ќе се обидат да го потпомогнат проектот за гасоводот Набуко, чија цел е да ја намали енергетската зависност од Русија.
Во другите вести, романскиот град Сибиу беше официјално прогласен за главен град на европската култура за 2007-та година, заедно со Луксембург. Околу 50.000 луѓе се собраа на церемонијата, меѓу кои и претседателот Трајан Башеску. (Зиуа - 03/01/07; Ромпрес - 02/01/07)
