25/01/2009
БЕЛГРАД, Србија -- Србија во петокот (23-ти јануари) поднесе протестни писма до ОН и НАТО во врска со новоформираните Косовски безбедносни сили (КБС), објавија медиумите. Во протестното писмо испратено до генералниот секретар на ОН, Бан Ки-Мун, и генералниот секретар на НАТО, Јап де Хоп Шефер, српскиот претседател Борис Тадиќ ги нарече новите косовски сили „илегална парамилитарна формација“ и рече дека истите треба да бидат распуштени. „Постоењето и активностите на [КБС] претставуваат директна закана за мирот и стабилноста на западен Балкан“, напиша Тадиќ. КБС, додаде тој, се формирани врз база на планот на Ахтисари за Косово, кој не беше никогаш усвоен од Советот за безбедност на ОН. (Радио Србија - 24/01/09, Б92, Бета, Танјуг, АП - 23/01/09)
