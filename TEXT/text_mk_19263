30/11/2007
AНКАРА, Турција -- Домашен авион се урна во планинска област во близина на градот Испарта во централна Турција, при што загинаа сите 56 патници и екипажот. Авионот „АтласЏет ерлајн 165-места МД 83“, произведен од „Мекдонел Даглас“, полета од Истанбул и се подготвуваше да слета во Испарта рано во петокот (30-ти ноември), кога исчезна од радарот. Хеликоптерите испратени од Анкара ги најдоа остатоците од урнатиот авион околу пет часа по несреќата. Нема преживеани помеѓу 49-мината патници и седумте членови на екипажот. Сите жртви се турски државјани. (Ројтерс, АП, АФП, НТВ, СНН Турк, агенција Анадолу, ББС - 30/11/07)
