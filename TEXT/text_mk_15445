25/08/2006
ПРИШТИНА, Косово, Србија -- Специјалниот претставник на ОН, Марти Ахтисари, во четвртокот (24-ти август) им рече на косовските Срби дека е постигнат напредок за време на неговите разговори со преговарачите од косовските Албанци во врска со децентрализацијата, но и дека разговорите продолжуваат. Тој требаше да даде изјава за новинарите подоцна во петокот. Според локалните медиуми, најспорни точки се: бројот на општините со кои ќе управуваат Србите и нивните надлежности во однос на централната власт. Ахтисари рече дека добрата управа треба да вклучи пренесување на надлежностите во здравството, образованието и спроведувањето на законите. 
Во другите вести, локалната телевизија РТК објави дека косовските власти започнале со работите околу формирањето на разузнавачката служба. Владиниот портпарол рече дека УНМИК й дал на владата дозвола да го испита ова прашање, макар што нема да бидат донесени одлуки додека не се реши статусот на Косово. (Aлбански вести - 25/08/06; Taнјуг, Бета, Б92 - 24/08/06)
