27/02/2013
Економиите на земјите од регионот ќе закрепнуваат постепено од економската криза, изјави ЕУ во последните прогнози за 2013 година.Бугарија се очекува да забележи позитивен раст од 1,4 отсто оваа година. ВоРоманија, Грција и Кипар индикаторот ќе биде негативен, -1,6 отсто, -4,4 отсто и -3,5 отсто, респективно. Од земјите-кандидати, Турција се очекува да има економски раст од 3 отсто, а по неа следатЦрна Гора со 2,2 отсто, Србија со 1,7 отсто, Македонија со 1,5 отсто и Хрватска со -0,4 отсто.
*** 
Изборот на Никос Анастасиадес за нов претседател наКипар може да ги олесни преговорите на земјата со тројката за пакетот за извлекување од кризата, објави „Фич рејтингс“. Анастасијадес ја искажа својата намера да обезбеди „навремена финансиска поддршка“ и веќе почна да гради врски со водачите на клучните европски партнери.
*** 
Грција може да помогне да се решат проблемите со енергетската сигурност во Европа поради нејзините неискористени ресурси, рече премиерот Андонис Самарас на двонеделната меѓународна конференција за енергетика во Атина. Грција се надева дека ќе генерира приходи од неколку милијарди евра во следните 15 години од слоевите јаглеводород што таа верува дека се наоѓаат во Јонското Море близу Крит.
*** 
Турскотоминистерство за финансии го откажа приватизирањето на патиштата со патарини во земјата и понудените 5,7 милијарди долари. Одлуката е таква бидејќи понудата за системот била прениска, рече премиерот Реџеп Таџип Ердоган. Во декември 2012 година, автопатите и мостовите му биле продадени преку тендер на конзорциумот „Коч холдинг“, „Гозде гирисим“ и „УЕМ груп берхад“ од Малезија.
*** 
Бугарија започна постапка за повлекување на лиценцата на чешкото претпријатие „ЧЕЗ“ и ѝ даде на компанијата два месеци да ги поправи неправилностите во нејзиното работење. Чекорот следеше по оставката на владата и протестите против високите сметки за електрична енергија.
*** 
Хрватскатаневработеност ја достигнала највисоката бројка во последните 10 години во јануари, покажаа податоците од Хрватскиот завод за статистика. Невработеноста тогаш била 21,9 отсто, највисока од 2002 г. наваму, кога достигнала 22 отсто.
 (Разни извори - 20.02.13 - 27.02.2013)  
