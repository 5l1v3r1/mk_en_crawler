14/06/2009
БЕЛГРАД, Србија -- Министерот за внатрешни работи, Ивица Дачиќ, ги отфрли тврдењата дека тројцата Срби уапсени во Косово претходно оваа недела биле припадници на Безбедносно-информативната агенција на Србија. „Апсолутно е невистина дека дека уапсените се припадници на нашите безбедносни структури“, рече тој во петокот (12-ти јуни). „Од 1999 година Министерството за внатрешни работи нема ниту еден припадник во Косово.“ Тој ги осуди наводите како „политички мотивирана кампања“ со цел понатамошно зголемување на тензиите.
Исто така во петокот, портпаролот за канцеларијата на српскиот обвинител за воени злосторства, Бруно Векариќ, рече дека апсењата биле обид за дискредитација на тековната истрага за наводната трговија со органи за време на косовската војна. Медиумите во Косово објавија дека тројцата уапсени мажи ги поткупувале косовските Срби лажно да сведочат за овој случај. (Б92, Taнјуг, Глас Србије - 13/06/09)
