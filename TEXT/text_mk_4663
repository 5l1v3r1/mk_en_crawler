16/01/2009
Од Беса Беќири за Southeast European Times во Приштина – 16/01/09
Косовската кујна во голема мера одговара на неговата континентална клима. Секојдневното косовско мени, во кое доминираат најразлични меса и пити, е синхронизирано со студените зими и топлите лета. Со својата бурна историја на конфликти и освојувања, Косово развило кујна во која свој придонес дале албанската, турската, српската, хрватската, грчката и италијанската кујна.
Пред зимските температури под нулата да удрат најжестоко, жителите на Косово ја подготвуваат својата пастермa -- сушено говедско месо, како и кисел зеленчук, кој го чуваат во буриња и го јадат во текот на зимата. Косовската зимска кујна дополнително вклучува ајвар во блага и лута варијанта, како и пинџур (подготвен од пиперки, домати, модар патлиџан, лук, масло и сол), кој традиционално се подготвува во многу балкански земји, како што се Србија, Македонија, Босна и Херцеговина.
Ајварот се прави од црвени пиперки. Жените најпрви ги печат пиперките, потоа ги лупат и ги мелат. Ги варат мелените пиперки со масло и потоа ги посолуваат полека со часови. Кога смесата е готова, тие ја собираат во тегли и ја чуваат на студени места, како на пример во подруми.
Косово е познати и со своето богатство од најразлични пити. Најпознатата од сите и најспецифична е, флијa, која се подготвува во текот на целата година, но е најомилен летен специјалитет. 
Флијa 
Печете ја флијaта бавно над отворен оган од дрва. Измешајте бело брашно со вода и сол, оставајќи ја смесата повеќе или помалку вдлабната. Намачкајте го тавчето со масло или путер. Ставете го првиот слој од мешавината од брашно, вода и сол во тавчето. Ставете специјален метален капак, наречен сачи вжештен над огнот, на тавчето, за да го испечете првиот слој. Тргнете го сачи, додадете го вториот слој од смесата и намачкајте го со путер или масло и специјален млечен производ, наречен маза. Поставете го сачи повторно над тавчето за да го испечете вториот слој. Продолжете додека тавчето не се исполни. Сега ставете го сачи повторно одозгора да испече сé. Подредете ги парчињата флија во круг како сончеви зраци. Селаните ја припишуваат оваа практика на античката паганска традиција на обожување на сонцето.
Божиќна пита
Божиќната пита е задолжителен дел од секој Божиќен ручек.
Измешајте брашно со вода и сол. Месете го тестото додека не стане тврдо. Свиткајте го во мали топчиња за да ги направите тестата. Печете ги одделно. 
Намачкајте го тавчето со масло или путер. 
Исчистете тиква и сварете ја содржината во вода. По варењето исцедете ја водата. Додадете масло, шеќер и малку сол на тиквата. 
Ставете ги тестата во тавче едно по едно и намачкајте ги со сварената содржина на тиквата. Кога ќе се наполни тавчето, ставете го во рерна. 
Божиќната пита било главно јадење во минатото. Денес, тоа е повеќе симболично јадење.
Проја 
Популарно јадење во Косово е проја, еден вид пченкарен леб.
Состојки (за 4 до 5 лица): 
Ставете го во сад пченкарното брашно, јајцата, млекото, јогуртот, сирењето, маслото и квасецот. Измешајте добро и ставете ја смесата во претходно намачкано тавче. Печете додека смесата не се зацрвени; послужете со јогурт или сирење.
