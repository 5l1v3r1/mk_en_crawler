20/04/2005
ТИРАНА, Албанија -- Експерти од Бугарија, Македонија и Албанија се состанаа во вторникот (19-ти април) во Тирана, на разговори околу изградбата на големиот нафтовод АМБО, што ќе ги поврзува Црното и Јадранското Море. Тие ги презентираа студиите во врска со влијанијата на нафтоводот врз животната средина и разговараа за финансиските аспекти на проектот. Низ нафтоводот долг 914 километри ќе се пренесуваат 750.000 барели нафта дневно од бугарското пристаниште Бургас до албанското Валона. Нафтата ќе доаѓа од Русија и од каспискиот регион и ќе го заобиколува Босфорскиот теснец. Пред местото на состанокот во Тирана се собраа демонстранти кои тврдат дека нафтоводот ќе има негативно влијание врз животната средина и туризмот во Албанија. 
Во меѓувреме, официјални претставници од повеќе од десет земји и меѓународни организации присуствуваат на конференција во среда во Букурешт. Темата на конференцијата е зајакнувањето на безбедноста во регионот на Црното Море. (Mакфакс, Ромпрес - 20/04/05; AП, Девет часот - 19/04/05)
