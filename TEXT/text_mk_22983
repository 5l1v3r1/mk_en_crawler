04/04/2008
ХАГ, Холандија -- Рамуш Харадинај, поранешниот премиер на Косово и поранешен командант на Ослободителната војска на Косово, беше ослободен во четвртокот (3-ти април) од сите обвиненија со кои се соочуваше, вклучително и тортура, силување и убиства на Срби и соработници од етничките Албанци пред една деценија. Пресудата беше удар за обвинителите, кои бараа затворски казни во траење од 25 години за Харадинај и другите двајца обвинети. Едниот од нив, Идриз Балај, беше исто така ослободен од сите обвиненија, додека вториот, Лахи Брахимај, беше осуден на шест години затвор за неговата вмешаност во тортурата на затворениците во затворот Јабланица.
Во Србија, партиите од целиот политички спектар ја осудија пресудата. Премиерот Воислав Коштуница, кој ја предводи Српската демократска партија, рече дека ослободувањето на Харадинај претставува „исмејување на невините жртви“. Српскиот обвинител за воени злосторства, Владимир Вукчевиќ, рече дека ова докажува оти дојде време да се затвори Трибуналот на ОН. (Коха Јоне - 04/04/08; AФП, Блиц, Танјуг, Б92, Косовалајв, РТК, Балканвеб - 03/04/08)
