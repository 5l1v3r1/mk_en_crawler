17/09/2006
ТИРАНА, Албанија -- Владејачката Демократска партија и главната опозициска Социјалистичка партија повторно не успеаја да се договорат околу точниот датум на следните локални избори, за време на состанокот во петокот (15-ти септември), кој го организираше претседателот Алфред Мојсиу. Според законот, следните избори мора да се одржат помеѓу 20-ти декември и 20-ти јануари. Опозицијата инсистира дека одѕивот би бил повисок ако изборите се одржат во средината на зимата. Мојсиу, наводно, им рекол на двете партии да ги интензивираат напорите за договор или самиот ќе избере датум. (Aлбански вести, Шекули - 16/09/06)
