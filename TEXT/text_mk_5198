03/02/2010
(Емпортал - 23/01/10; Balkans.com, AКТмедиa - 22/01/10; Nine O'clock, Софиска новинска агенција - 21/01/10; Фондација Наследство, Ројтерс, ДПА, Стандард, МИА, Макфакс - 20/01/10)
Сите балкански држави, освен Бугарија, имаат подобри остварувања денес -- и се економски послободни -- отколку пред една година, според Фондацијата Херитиџ и последното глобално истражување на Вол стрит џрнал (ВСЏ) за економската слобода, објавен минатиот месец.
Шеснаесеттото годишно издание на Индекс -- кое ја наведува Албанија како економски најслободна нација на Балканот -- опфаќа 183 држави. 
Индикаторите вклучуваат слобода на бизнисот, слобода на трговијата, фискална слобода, трошоци на владата, монетарна слобода, инвестициска слобода, финансиска слобода, имотни права, слобода од корупција и слобода на работната сила. 
Извештајот од 20-ти јануари беше цврст на ставот дека сите балкански држави мора да направат повеќе во борбата за имотните права, како и за борбата против корупцијата, ако сакаат да биде постигнат целокупен економски напредок. 
Иако Црна Гора постигна најголем напредок во светот во 2009 година, истата заостанува зад Албанија, економијата со најдобри резултати во Индексот на економска слобода. Видливиот напредок во седум од десет области на економската слобода й овозможи на Црна Гора да ја подобри својата оценка за 5,4 поени од минатата година. 
Врз основа на оценката од 63,6, оваа јадранска република се рангираше на 68-мото место во светот оваа година, скок од 94-тото место во 2009 година. 
Државите добија оценки од 0 до 100 за еден од десетте фактори на економската отвореност. Со поени од 60 до 69,9, пет балкански држави -- Албанија, Бугарија, Македонија, Црна Гора и Романија -- влегуваат во „умерено слободните“ економии.
Босна и Херцеговина (БиХ), Хрватска и Србија беа меѓу 55-те држави кои се рангираа како „најнеслободни“ со поени меѓу 59 и 59,9.
Во извештајот се наведуваат „зголемувањата на трговската слобода, имотните права, слободата од корупција и слободата на работната сила“ како главни фактори за 2,3 поени повисоката оценка на Албанија од онаа добиена минатата година. Фискалната слобода на државата се рангираше со 92,6 поени, највисока оценка што й е доделена досега на која било балканска држава. 
„И покрај светската економска криза, Албанија успеа да одржи релативно здрава макроекономска стабилност“ и презеде чекори за подобрување на бизнис и инвестициската клима во државата, се вели во долгата студија на двете американски организации. 
Петнаесет држави -- вклучително и Македонија, Хрватска и БиХ -- добија најмалку 2,5 поени во нивните оценки за економската слобода. 
И покрај финансиските тешкотии, многу држави ги напуштија принципите на економската слобода и продолжија да усвојуваат мерки за либерализација на фискалната активност.
„Осумдесет и една држава -- скоро половина од рангираните во Индексот -- покажаа подобрување во своите севкупни оценки за економската слобода оваа година“, истакнува извештајот. „Нивоата на економската слобода во 90 други држави, според мереното во Индексот 2010, се намалија.“ 
Maкедонија ја подобри целокупната оценка за 4,5 поени и се придвижи за 22 места погоре, доаѓајќи на 56-тото место во овогодинешниот индекс. Оценката на Хрватска за економската слобода се зголеми за 4,1 поени, на 59,2, додека новата оценка на БиХ од 56,2 е 3,1 поени повисока од минатата година. Двете држави скокнаа за 21 место на листата. Хрватска се рангираше на 92-рото место, а БиХ беше на 110-тото место.
Бугарија изгуби 2,3 од својата оценка за економската слобода во 2009 година, поради „загубите во инвестициската слобода и слободата од корупција, како и порастот на трошоците на владата“, се истакнува во извештајот. Со својата оценка од 62,3, земјата падна за 19 места на 75-тото место во Индексот за 2010 година.
Врз основа на својата целокупна оценка од 64,2, која е еден поен повисока од минатогодишната, Романија оваа година се рангираше на 63-тото место според слободата на економијата. Србија доби 0,3 поени и се придвижи за пет места погоре, на 104-тото место, со 56,9 поени. 
Хонг Конг, а потоа и Сингапур, остануваат најслободни економии во светот веќе 16-та година по ред. Од 179 држави кои се рангираа оваа година, само пет други се класификуваа како „слободни“, со целокупна оценка од 80 или повисоко. Други 23 со оценки од 70 до 79,9 поени, се класификуваа како „претежно слободни“.
