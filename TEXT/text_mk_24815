03/12/2008
БЕЛГРАД, Србија -- Началникот на Генералштабот, генерал Здравко Понос, вели дека Србија побарала од НАТО да ги укине ограничувањата за движење во 5-километарската тампон-зона долж Косово, вклучително и 25-километарската зона на забранети летови која се протега во Србија, воспоставена на крајот од конфликтот во 1999 година. Говорејќи во вторникот (2-ри декември), тој додаде дека армијата сака да ја користи тампон-зоната со години, но го чекала вистинскиот политички момент за ова барање. Тој момент дојде, со оглед на претстојното распоредување на полициската и судската мисија на ЕУ, ЕУЛЕКС, и планот на Косово за формирање сопствени безбедносни сили, рече Понос. Косовските водачи се противат на барањето на Белград, велејќи дека тоа ја сигнализира желбата на Србија да ја врати контролата над Косово. (Студио B, Б92, Блиц, Танјуг, Фонет - 02/12/08)
