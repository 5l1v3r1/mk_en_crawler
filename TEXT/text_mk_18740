05/07/2007
БУКУРЕШТ, Романија -- Локалната ромска невладина организација „Романи крис асосиејшн“ му се пожали на Националниот совет за борба против дискриминацијата во врска со коментарот што премиерот Калин Попеску Таричеану го дал изминатиов викенд. Во Брашов тој, наводно, рекол дека Министерството за внатрешни работи планира да распореди полициски тим во Италија за да помогне во фаќањето и репатрирањето на романските цигани, кои вршат криминални дејства таму. 
Канцеларијата за контакт со медиумите на владата во средата (4-ти јули) објави изјава во која се вели дека коментарот на Таричеану бил искривен и дека тој и неговата влада отсекогаш ги поддржувале активностите за интегрирање на Ромите во општеството. (Романија Либера, Nine o'clock - 05/07/07; Фокус, Реалитатеа TВ - 04/07/07)
