14/12/2009
БЕЛГРАД, Србија -- Парламентот на Војводина во понеделникот (14-ти декември) го одобри статутот на покраината. Законот ја зајакнува автономијата на покраината и ѝ дава надлежност во 20 области, како што се регионалниот развој, земјоделството, туризмот, индустријата, транспортот, здравствената заштита, економијата и приватизацијата, како и рударството и енергијата. Војводина, исто така, доби свој претставик во Брисел, макар што тој нема да може да потпишува меѓународни договори -- туку само регионални.
Вкупно 86 пратеници од владејачката коалиција ја поддржаа мерката, додека тројца членови на опозициската коалиција помеѓу Демократската партија и партијата Нова Србија беа против. Членовите на Српската радикална партија и Српската напредна партија го бојкотираа гласањето, тврдејќи дека легислативата претставува сепаратистички чин кој ќе води до распаѓање на Србија. Српскиот парламент веќе го одобри статутот. (Бета, РТС, Танјуг - 14/12/09) 
