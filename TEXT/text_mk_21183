01/08/2007
АТИНА, Грција -- „Принципот на взаемност“ е основа на односите на Грција со другите земји, рече во вторникот (31-ви јули) министерката за надворешни работи Дора Бакојани, на крајот од дводневниот семинар во Атина, на кој присуствуваше грчкиот дипломатски кор. Во нејзиниот говор Бакојани се фокусираше главно на Турција, особено на изгледите на земјата за членство во ЕУ. Таа ги повика сите членки на ЕУ да останат на постојната политика, бидејќи „целосната адаптација ќе значи целосен пристап“. Сега Турција треба да одговори на „маслиновото гранче“ што го понудија земјите на ЕУ, рече таа.
Во врска со кипарското прашање, Бакојани рече дека Грција и понатаму се бори за „праведно, остварливо и функционално“ решение. Таа рече дека нејзината влада ќе ги охрабри и активно ќе придонесе во сите напори на Никозија за напредок кон решението.
Што се однесува до спорот околу името со Македонија, Бакојани ја потврди желбата на Грција за наоѓање взаемно прифатливо решение. Таа ја повика Македонија да докаже дека води „добрососедска политика“. (Катимерини, КНA - 01/08/07; AНА-МПA - 31/07/07)
