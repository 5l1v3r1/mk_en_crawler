21/12/2004
ПРИШТИНА, Косово, Србија и Црна Гора -- Косовскиот премиер Рамуш Харадинај во понеделникот (20-ти декември) се состана со координаторите на осум работни групи за спроведување на меѓународните стандарди во Косово. Тие разговараа за претстојните активности и се согласија оперативните сили да подготват оперативни планови во рок од една недела. На состанокот не учествуваа српски претставници. 
Во другите вести од понеделникот, водачите на косовските Срби побараа од српскиот премиер Воислав Коштуница да ја прифати поканата за разговори во врска со децентрализацијата и безбедноста, која наводно му ја упатил шефот на УНМИК, Сорен Јесен-Петерсен. Тие рекоа дека започнувањето на разговорите помеѓу УНМИК и Белград на крајот би можеле да доведат до нивно учество во привремените институции. (Политика - 21/12/04; Kосова лајв, Бета, Б92, Танјуг - 20/12/04)
