04/02/2009
 Maкедонскиот ликовен уметник и хуманист Живко Поповски-Цветин е номиниран за Нобелова награда за мир за 2009 година. Поповски-Цветин ја доби оваа почест за неговиот проект „Цвеќе на мирот“, за кој тој слика и донира слики со цветни мотиви повеќе од 30 години. Досега тој донирал околу 30.000 слики. 
*** 
Извршниот комитет на УЕФА му додели на Букурешт, право да биде домаќин на финалето од Европската лига на УЕФА за сезоната 2011-2012 година, објави Медиафакс во четвртокот (29-ти јануари). Финалето ќе се одржи на новиот Национален стадион во Букурешт. 
*** 
 Грција вети на 27-ми јануари дека ќе помогне со пари и експертиза во обновувањето на оштетените ирачки археолошки локалитети и музеи. Двете земји се согласија да изградат споменик во чест на Александар Велики на античкото бојно поле во близина на Мосул, Ирак, каде што Александар ја поразил персиската војска во 331 година п.н.е. 
*** 
Филмот „Четири месеци, три недели и два дена“ на романскиот режисер Кристијан Мунгиу ја освои наградата Гоја за најдобар европски филм во Мадрид во неделата (1-ви февруари). Шпанската академија на уметностите и кинематографските науки ги доделува Гоите. 
*** 
 Aлбанските споменици на културата ќе се најдат во база на податоци за првпат во рамките на заедничкиот проект на ЕУ и Министерството за култура, објави министерството во петокот (30-ти јануари). Базата на податоци ќе им овозможи на корисниците да најдат онлајн информации за сите споменици, вклучително и археолошките локалитети и историските центри.
*** 
Капитенот на македонската машка ракометна репрезентација, Кирил Лазаров (28), постави рекорд на 21-вото Светско ракометно првенство, кое се одржа во Хрватска од 16-ти јануари до неделата (1-ви февруари). Лазаров постигна 92 гола во девет натпревари и го собори рекордот на Кореанецот Ху Кјунс-Шин. Македонија заврши на 11-тото место на првенството.
*** 
Дваесетипеттиот Сараевски Зимски фестивал на културата започна на 25-ти февруари. Настанот, иницијатива на Меѓународниот центар за мир во Сараево, е традиционален собир на уметници и граѓани од светот, кој се одржува во Сараево. Овогодишниот фестивал завршува на 28-ми февруари.
 (Разни извори -- 27/01/09-04/02/09)  
