25/05/2008
АНКАРА, Турција -- Висок член на турската владејачка Партија на правдата и развојот (АКП) во петокот (23-ти мај) го обвини турското судство за наводно губење на својата независност. Последните настани во Врховниот и Уставниот суд во врска со забраната за носење шамии и судската парница за затворање на АКП го покажаа мешањето на политиката во судството, рече заменик-претседателот на АКП, Денгир Мир Мехмет Фират. „Обидот да се искористи правото за политизирање на прашањата го покажува манипулирањето со истото“, рече тој. Фират, исто така, рече дека не постои опозициски елемент кој вистински помага за зајакнување на демократијата на Турција.
Исто така, во судирите во петокот во југоисточна Турција загинаа тројца бунтовници од терористичката Курдистанска работничка партија (ПКК), како и еден чувар на село. Агенцијата Анадолу, исто така, обелодени дека бомба на ПКК предизвика излетување на пет вагони од воз од шините во саботата, но нема извештаи за повредени. (Хуријет, АП, Заман - 24/05/08, НТВ, агенција Анадолу - 23/05/08)
