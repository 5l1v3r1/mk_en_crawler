11/11/2005
СТРАЗБУР, Франција -- Европскиот суд за човекови права во четвртокот (10-ти ноември) ја поддржа забраната на Турција за носење шамии во образовните институции. Една студентка ја тужеше сопствената држава за да ја повлече забраната. Со шеснаесет наспрема еден глас судиите рекоа дека забраната била со право воведена со цел „да се зачува секуларниот карактер на образовните институции“ и да се исполнат „легитимните цели за заштита на правата и слободите на другите и да се одржи јавниот ред“. Министерот за надворешни работи, Абдула Ѓул, се спротивстави на одлуката, велејќи дека земјата не може да оди напред со вакви забрани.
Исто така во четвртокот, Ѓул рече дека владината перцепција на неодамнешниот извештај за напредокот на Турција е позитивна. Тој истакна дека авторите користеле „внимателен“ тон во извештајот, што е подобрување во однос на претходните извештаи. Во овој извештај од Турција се бара да го забрза спроведувањето на реформите и да обрне повеќе внимание на прашањата поврзани со човековите и малцинските права. (Ројтерс, АП, УПИ, АФП, НТВ - 10/11/05)
