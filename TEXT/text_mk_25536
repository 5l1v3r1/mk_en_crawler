21/12/2009
БЕЛГРАД, Србија -- Обилните снежни врнежи, мразот и многу ниските температури го парализираа Балканот во неделата (20-ти декември). Околу 50 возачи во близина на Пожаревац, источна Србија, останаа заглавени на патот поради обилните снежни врнежи. Северната покраина Војводина беше, исто така, прекриена со снег, што предизвика хаос на патиштата. Во Босна и Херцеговина (БиХ) се случија големи сообраќајни метежи. Многу патишта во Црна Гора беа затворени поради снегот, а патувањето беше опасно поради мразот. Исто така, проблеми имаше во Грција, Романија и Бугарија.
Во Хрватска, железничкиот сообраќај меѓу Загреб и Сплит беше запрен неколку часа во неделата, поради лошото време. Рано во понеделникот, најмалку 60 патници беа повредени, кога еден воз не запрел и удрил во одбојник на главната железничка станица во Загреб. Возот, кој возел од градот Сисак, превезувал повеќе од 100 патници. (Нафтемборики, ХРТ, Нова ТВ, Јавно, Јутарњи лист - 21/12/09; DPA - 20/12/09)
