26/04/2011
БЕЛГРАД, Србија -- Петицијата што беше покрената од страна на Обединетите региони на Србија (УРС) пред три недели, со цел да се изврши притисок за децентрализацијата на Србија, досега беше поддржана од 225.000 граѓани, рече претседателот на УРС, Млаѓан Динкиќ, во понеделникот (25-ти април). Тој предвиде дека истата ќе привлече поддршка на повеќе од 300.000 луѓе до 30-ти мај, кога ќе биде поднесена до парламентот. УРС предлага 80% од патарините да им се даваат на локалните власти, кои ги собираат; граѓаните да можат директно да го избираат претседателот и градоначалникот на општината; и конфискуваниот имот да ѝ биде враќан на локалната самоуправа. (РТС, Танјуг, Бета - 25/04/11)
