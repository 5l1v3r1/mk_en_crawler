12/12/2008
ТИРАНА, Албанија -- Министерот за надворешни работи, Лулзим Баша, во четвртокот (11-ти декември) ги отфрли обвиненијата за корупција и злоупотреба на службената должност кои ги објави генералниот обвинител во средата. Обвиненијата произлегуваат од 2006 година, кога тој беше министер за транспорт и комуникации, и ги надгледуваше тендерите за изградбата на дел од автопатот Драч-Кукеш. За време на парламентарната седница во четвртокот, Баша тврдеше дека водачот на Социјалистичката партија, Еди Рама, стои зад обвинувањата. Опозициските пратеници не се убедија во тоа и повикаа на итна оставка на Баша.
Владата во четвртокот објави соопштение бранејќи го контроверзниот инфраструктурен проект и вети поддршка за Баша. (Шекули, Топ ченал, Старт, Телеграфи - 12/12/08)
