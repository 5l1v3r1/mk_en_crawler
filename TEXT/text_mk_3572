09/04/2007
Од Габриела Преда за Southeast European Times– 09/04/07 
Пет земји од Југоисточна Европа ветија дека ќе ја зајакнат соработката според планот за изградба на нов нафтовод што ќе го поврзува Црното Море со Италија и ќе обезбедува нафта од каспискиот регион за европскиот пазар. 
Министрите за економија и државните секретари на Хрватска, Италија, Романија, Србија и Словенија ја изразија својата поддршка за паневропскиот нафтовод (ПЕОП) во декларацијата потпишана на 3-ти април во Загреб. Нафтоводот долг 1.856 километри, кој ќе поминува низ сите пет држави, ќе може да пренесува 40 милиони тони нафта годишно за време на својата прва фаза, со капацитет кој треба да се зголеми до 90 милиони тони. 
Комесарот за енергија на ЕУ, Андрис Пиебалгс, исто така, ја потпиша декларацијата. „Паневропскиот нафтовод во голема мера соодветствува на критериумите на ЕУ“, рече тој. 
Официјалните претставници од блокот велат дека градењето на потребната инфраструктура за поврзување на пазарите на регионите богати со нафта ќе се покаже како многу значајно ако светската побарувачка на нафта се зголеми за очекуваните 41 отсто во следните 25 години. 
Нафтоводот се очекува да биде пуштен помеѓу 2011 и 2013 година, а вкупните трошоци на изградбата се предвидува дека ќе изнесуваат 2,62 милијарди американски долари за годишен капацитет од 60 милиони тони, или 3,96 милијарди американски долари за капацитет од 90 милиони тони. Истиот на крајот ќе го намали бројот на нафтените танкери во турските теснеци и Северен Јадран. 
Проектот е од „стратешка важност“ за земјите од Југоисточна Европа вклучени во неговиот развој, со оглед на тоа што регионалната економија се очекува да има голема корист од истиот, рече хрватскиот премиер Иво Санадер при потпишувањето минатата недела. 
Досега, владите на Романија, Србија и Хрватска го промовираа проектот најактивно. Романскиот претседател Трајан Башеску беше најголем заговарач за истиот, наведувајќи ја студијата според која неговата земја би можела да добие помеѓу 2,27 и 4,39 милијарди американски долари во текот на 20 години на негово функционирање.
Владата на Словенија, пак, се двоуми, истакнувајќи ја загриженоста за животната средина и недостатокот на домашен интерес.
Со загребската декларција, проектот се чини дека е придвижен. Претпријатијата што сакаат да извезуваат нафта од каспискиот регион преку овој правец и потенцијалните купувачи, сега може и официјално да се идентификуваат. Ако има доволно интерес, потребно ќе биде да се подготви неопходна документација -- како што се физибилити студии и студии за влијанието врз животната средина. 
Според словенечкиот министер за економија, Андреј Визак, декларацијата не треба да биде обрзувачка, туку да ја пренесува политичката волја.
Минатонеделното потпишување се случи во комплициран регионален енергетски контекст. Само неколку недели порано беше потпишан договор за конкурентски нафтовод, што ги поврзува Бургас и Александрополис, од страна на Русија, Бугарија и Грција. 
За разлика од декларацијата Трст-Констанца, претходниот договор е соодветен план за дејствување, кој поставува четиригодишен рок за изградба на нафтоводот. 
Според аналитичарите, со зголемувањето на конкуренцијата на енергетскиот пазар, следните месеци се очекува да бидат понапнати од кога и да е
