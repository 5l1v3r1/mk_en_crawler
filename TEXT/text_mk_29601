28/04/2011
БЕЛГРАД, Србија -- Претседателот на Република Српска (РС) Милорад Додик во четвртокот (28-ми април) рече дека Србија не треба да се меша во политичката ситуација на Босна и Херцеговина (БиХ), но земјата, како гарант на Дејтонскиот мировен договор, треба да биде вклучена ако проблемите ескалираат со високиот претставник и неговите наметнати одлуки. Во интервју за белградски Б92, Додик рече и дека РС нема да се откаже од плановите за одржување референдум за законите наметнати од високиот претставник, особено во врска со Судската и обвинителската канцеларија на БиХ. Коментирајќи за изјавата на српскиот претседател Борис Тадиќ дека Белград нема да поддржи референдум кој може крајно да води до поделба на БиХ, Додик рече дека тоа е логично и во согласност со официјалната политика на Србија. Тој в четврток ќе се состане со патријархот Иринеј и ќе учествува на тркалезната маса за претстојниот референдум во РС. (Б92, РТРС, Срна, Бета, Независне новине - 28/04/11)
