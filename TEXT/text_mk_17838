23/01/2007
АНКАРА, Турција -- Италијанскиот премиер Романо Проди во вторникот (23-ти јануари) ја заврши дводневната посета на Турција, каде што ја повика земјата да го држи чекорот во однос на реформите за ЕУ. На прес-конференцијата по разговорите со својот турски колега Реџеп Тајип Ердоган, Проди истакна дека овогодинешните претседателски и парламентарни избори не треба да го забават реформскиот процес. Тој, исто така, й препорача на Анкара да биде пофлексибилна во однос на Кипар. На крајот од изминатата година ЕУ делумно ги замрзна преговорите со Турција поради тоа што земјата не ги отвори своите пристаништа и воздушниот простор за сообраќајот на кипарските Грци.
Во меѓувреме, во понеделникот, министрите за надворешни работи на ЕУ на состанокот во Брисел одлучија да ги продолжат процедурите за укинување на директното трговско ембарго за северниот дел од Кипар, окупиран од Турција, исполнувајќи го ветувањето од 2004 година. (Mилијет - 23/01/07; Заман, TurkishPress.com, НТВ - 22/01/07)
