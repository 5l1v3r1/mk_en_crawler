10/11/2006
TИРАНА, Албанија -- Албанскиот премиер Сали Бериша во четвртокот (9-ти ноември) посочи дека Анкара ќе ја прифати одлуката на Грција за доделување двојно државјанство за грчкото малцинство во Албанија. Грчката малцинска Партија за човекови права ја поздрави изјавата на Бериша, велејќи дека Албанија докажала оти е подготвена да дејствува во согласност со практиката на ЕУ. Околу 20.000 албански државјани, членови на грчкото малцинство, се очекува да добијат грчки пасоши.
Исто така во четвртокот, албанскиот министер за одбрана, Фатмир Медиу, во парламентот изјави дека Министерството планира да уништи повеќе од 100.000 тони муниција што не й е потребна на албанската армија. Тој објасни дека ова оружје е застарено и дека нема да ги исполни стандардите што ги бара НАТО. (Aлбански вести - 10/11/06; Maкфакс - 09/11/06)
