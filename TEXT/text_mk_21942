17/08/2008
БЕЛГРАД, Србија -- Mомчило Крајишник, поранешниот политичар на босанските Срби и десна рака на Радован Караџиќ, побара Караџиќ да сведочи на рочиштето за неговата жалба следната недела, објави во петокот (15-ти август) весникот „Вечерње новости“. Трибуналот на ОН за воени злосторства го осуди во 2006 година на 27 години затвор за воените злосторства извршени за време на војната во Босна во периодот 1992-1995 година. Караџиќ може да изјави дека Крајишник „сакал да ја избегне војната по секоја цена“, се тврди во барањето. Тој рече дека Караџиќ е најзначајната фигура во овој случај и дека неговото сведочење би можело да влијае на пресудата.
Во другите вести, српскиот министер за надворешни работи, Вук Јеремиќ, во петокот (15-ти август) изјави дека Србија наскоро ќе ги уапси и екстрадира двајцата преостанати хашки бегалци, Ратко Младиќ и Горан Хаџиќ, на Хаг. „Приоритет на владата е да ја комплетира соработката со Трибуналот на ОН“, рече Јеремиќ во Њујорк. (Вечерње новости, АП - 15/08/08, Б92, ФоНет, Танјуг, РТС, АП - 16/08/08)
