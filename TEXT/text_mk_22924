05/05/2008
САРАЕВО, Босна и Херцеговина (БиХ) -- Илјадници босански Срби се собраа во концентрациониот логор во Јасеновац во неделата (4-ти мај), на комеморацијата за десетици илјадници Срби, Евреи и Роми, кои беа убиени таму за време на пронацистичкиот режим во Втората светска војна. Церемонијата се одржа во Доња Градина, северна БиХ, која претходно беше дел од логорот. 
Групата, исто така, ја одбележа 63-годишнината од неуспешниот обид на 600 воени затвореници да избегаат од логорот. Само 90 од нив преживеаја. Православни свештеници и претставник на ромската заедница одржаа молитви за жртвите. „Наша света должност е никогаш да не ги заборавиме жртвите на Јасеновац“, рече претседателот на Република Српска, Рајко Кузмановиќ на церемонијата. (РТРС, СРНА, АФП - 04/05/08)
