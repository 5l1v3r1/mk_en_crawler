17/03/2008
ХАГ, Холандија -- Судскиот процес против државниот шеф за безбедност во времето на Милошевиќ, Јовица Станишиќ, и неговиот заменик, Франко Симатовиќ, започна во понеделникот (17-ти март) во Хаг. Двајцата се обвинети за убиство, присилна депортација и нехумани дејства. Тие, наводно, ги организирале и воделе тајните милициски единици кои станаа озлогласени со своите насилства против несрпското население за време на конфликтите во периодот 1991-1995 година во поранешна Југославија. Станишиќ и Симатовиќ се изјаснија како невини, а ако бидат осудени ќе се соочат со максимална доживотна затворска казна. (AП, Ројтерс, ББС - 16/03/08)
