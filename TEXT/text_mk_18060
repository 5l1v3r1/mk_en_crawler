19/06/2007
TИРАНА, Албанија -- Опозицискиот водач на Социјалистичката партија, Еди Рама, го повика премиерот Сали Бериша од владејачката Демократска партија (ДП) да отпочне разговори на тркалезна маса за изборот на консензуален кандидат за претседател, објави во понеделникот (18-ти јуни) портпаролот на СП, Саимир Тахири. Портпаролот рече дека СП смета оти разговорите се клучни, за да не се претворат престојните парламентарни избори за наследник на претседателот во заминување, Алфред Мојсиу, во „парламентарна криза“. Бериша вели дека заменик-премиерот Газменд Окета и пратеничката на ДП Астрит Патози се подготвени за отпочнување преговори веднаш. (Шкип, Шекули, Кохајоне - 19/06/07; Топ-ченал, Њус24ТВ - 18/06/07)
