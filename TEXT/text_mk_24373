13/01/2009
AТИНА, Грција -- Министерот за надворешни работи, Дора Бакојани, во понеделникот (12-ти јануари) ги осуди неодамнешните извештаи за кршењето на грчкиот воздушен простор од страна на турски воени авиони и предупреди за стагнација на односите со Анкара. „Обидите за подобрување на нашите односи се блокирани, и ние ќе се обидеме да го подобриме тоа во 2009 година“, изјави Бакојани за новинарите по вонредниот состанок на Советот за надворешни работи и одбрана. Атина ја обвини Турција за постојано кршење на грчкиот воздушен простор во последниве недели. Бакојани го критикуваше однесувањето на Турција како „неприфатливо“ и предупреди дека истото им штети на напорите за подобрување на билатералните односи.
Во другите вести, земјотрес со јачина од 5,3 степени според Рихтеровата скала ја потресе јужна Грција во вторникот изутрина. Земјотресот го потресе Крит и Кикладските Острови, но немаше повредени, ниту материјална штета. (AНА-МПА, In.news, ЕРТ, СКАИ, Ројтерс, АП - 13/01/09; AНА-МПА, ДПА, АП, МИНА - 12/01/09)
