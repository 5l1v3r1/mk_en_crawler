26/01/2011
СОФИЈА, Бугарија -- Софискиот градски суд во вторникот (25-ти јануари) ја осуди поранешната претседателка на даночната агенција Марија Мургина. Таа беше осудена на четири години затвор за злоупотреба на службената должност и поднесување лажни документи. Мургина беше директорка на Националната агенција за приходи меѓу 2005 и 2009 година, кога беше принудена да поднесе оставка поради обвинувањата дека прикрила измама на бизнисмени кои користеле лажни претпријатија за одлевање милиони од државниот буџет. Мургина има рок од две недели да поднесе жалба на пресудата. (AП, БНТ, бТВ - 25/01/11)
