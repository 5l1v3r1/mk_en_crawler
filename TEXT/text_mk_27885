23/11/2010
БАЊА ЛУКА, Босна и Херцеговина (БиХ) -- Актуелниот министер за финансии на Република Српска (РС), Александар Џомбиќ, беше предложен од страна на Сојузот на независните социјалдемократи (СНСД), за нов премиер на ентитетот, по општите избори на 3-ти октомври. Тој беше избран едногласно од главниот одбор на најголемата партија во РС, за време на гласањето во понеделникот (22-ри ноември). Џомбиќ сега ќе мора официјално да биде назначен од претседателот на РС, Милорад Додик, а потоа ќе отпочне консултации за формирање своја влада. Кога ќе биде подготвен со својот избор за членови на влада, претседателот ќе ја достави листата до парламентот, кој има рок од 40 дена да ја потврди. (РТРС, РТС, Независне новине, БХРТ - 22/11/10)
