05/06/2007
АНКАРА, Турција -- Политичките партии кои планираат учество на парламентарните избори на 22-ри јули ги поднесоа своите кандидатски листи во понеделникот (4-ти јуни) до Врховниот изборен одбор. Двајцата поранешни премиери -- Месут Јилмаз и Неџметин Ербакан -- ќе бидат помеѓу кандидатите за функција. Јилмаз, поранешен водач на Татковинската партија, одлучи да се кандидира како независен кандидат во црноморската покраина Ризе, негово долгогодишно политичко упориште. Ербакан (80) ќе биде кандидат на листата на партијата Саадет (Среќа). (Сабах, Заман, Милијет, Радикал, Њу Анатолијан - 05/06/07; НТВ - 04/06/07) 
