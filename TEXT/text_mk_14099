16/09/2005
БЕЛГРАД, Србија и Црна Гора -- Судијата на Врховниот суд во Србија, Љубомир Вучковиќ, и заменик-обвинителот за организиран криминал, Милан Радовановиќ, се обвинети, како што се вели во соопштението на полицијата од четвртокот (15-ти септември). Радовановиќ е уапсен под сомнение за прекршување на официјалната дискреција, а Вучковиќ под сомнение за примање мито во врска со жалбените рочишта со кои тој претседавал. Српскиот министер за финансии, Млаѓан Динкиќ, рече дека се во тек и други истраги против високи судии.
Во другите вести од четвртокот, Мирјана Марковиќ, сопругата на Слободан Милошевиќ, не се појави пред белградскиот окружен суд за да одговори на обвиненијата за злоупотреба на власта. Меѓународната потерница против неа е повлечена, откако нејзиниот адвокат гарантираше дека таа ќе се појави во судот. Таа е обвинета за доделување на луксузни станови на блиски пријатели на Милошевиќ за време на неговиот судски процес во Хашкиот трибунал. Потерницата против неа неа е повторно активирана. (Данас, Вечерње новости - 16/09/05; Б92, РТС, Бета, Танјуг - 15/09/05; AП - 14/09/05)
