16/05/2010
СОФИЈА, Бугарија -- Министерството за внатрешни работи во саботата (15-ти мај) го објави апсењето на четири лица во операција против ноќни клубови кои нудат сексуални услуги. Акцијата уследи по големата операција против организираниот криминал во февруари, наречена Октопод, во која беа извршени 14 апсења. Инспекторите велат дека ноќните клубови функционирале под заштита на групата Октопод, за која се вели дека била вклучена во изминатава деценија во рекетирање, проституција, перење пари и даночни измами.
Две други операции беа спроведени во саботата, една против шверцери на цигари во Софија и Благоевград, и друга против скриено илегално оружје. (Дневник, Фокус, Медиапул, Софија ечо - 15/05/10)
