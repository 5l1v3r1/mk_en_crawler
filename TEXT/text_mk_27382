28/05/2010
ПРИШТИНА, Косово -- Министерот за транспорт и телекомуникации, Фатмир Лимај, осомничен за барање мито, перење пари, организиран криминал и манипулации на функцијата, ангажираше тројца американски адвокати, и покрај фактот што не се поднесени обвиненија против него, објавија медиумите во четвртокот (27-ми мај). Адвокатите Стивен Сегер и Рајан Онил, веќе пристигнаа во земјата, додека третиот адвокат, Марк Шерман, е во Соединетите Држави, за да лобира за прашањето. „Ова е земја во транзиција и не е сé безбедно тука. Постоеше загриженост меѓу неговите американски поддржувачи, кои сакаат да има соодветна правна застапеност“, изјави Сегер за „Гринвич тајмс“. На крајот од април, полицијата на ЕУЛЕКС изврши рација во канцелариите на Министерството за транспорт и телекомуникации и домот на Лимај, наводно поради сомнителни тендери за изградба на патишта. (Кохавижн, РТК, Клан Косова, Телеграфи, Гринвич тајмс - 27/05/10)
