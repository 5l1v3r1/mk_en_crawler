07/06/2005
РУСЕ, Бугарија -- Министерот за надворешни работи, Соломон Паси, и неговиот романски колега, Михаи Разван Унгуреану, во понеделникот (6-ти јуни) се согласија со понатамошното зајакнување на прекуграничната соработка. Дипломатите, кои се состанаа во градот Русе на Дунав, го објавија укинувањето на две од вкупно четирите видови такси за премин преку граничниот премин Русе-Ѓурѓиу. Паси и Унгуреану, исто така, усвоија заедничка декларација во која се изразува поддршката на двете земји-кандидати за ЕУ за продолжување на процесот на ратификување на уставот на ЕУ. Тие изразија уверување дека резултатите на неодамнешниот референдум во Франција и Холандија нема да влијаат на планираниот влез на Бугарија и Романија во 2007 година. (Медиапул, Ромпрес, Девет часот - 06/06/05)
