20/02/2007
AНКАРА, Турција -- Властите запленија документи и муниција во одделни операции против терористичката организација Курдистанска работничка партија (ПКК) во југоисточните региони Ван и Сирнак во понеделникот (19-ти февруари). Според извештаите во печатот, полицијата пронашла документи поврзани со ПКК за време на претресот на локалните канцеларии на прокурдистанската Партија за демократско општество во Ван. Тие уапсија 20 лица. Исто така, турските безбедносни сили запленија значителни количини оружје и муниција, наводно, наменети за ПКК, скриени во подземје во покраината Сирнак. 
Локалните медиуми во вторникот објавија дека владата дискутира за тоа дали да отпочне контакти со водачите на ирачките Курди, во контекст на борбата со ПКК. Турција останува на ставот дека групата има бази во северен Ирак. (Сабах, Заман, Чумхуријет - 20/02/07)
