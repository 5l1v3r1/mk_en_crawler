09/11/2010
БУКУРЕШТ, Романија -- Учесниците на Дунавскиот самит кој започна во Букурешт во понеделникот (8-ми ноември) усвоија декларација за Стратегијата на ЕУ за регионот на Дунав. Австрија, Бугарија, Чешка, Германија, Унгарија, Романија, Словачка и Словенија ја потврдија во документот својата посветеност на спроведувањето на стратегијата и нејзината важност за навигацијата и енергетската меѓуповрзаност, заштитата на животната средина, зачувувањето на водните ресурси и управувањето со ризиците. Тие ги повикаа сите членки на ЕУ да го поддржат спроведувањето. На самитот учествуваа делегации од вкупно 14 земји на реката Дунав: оние споменати претходно, како и Босна и Херцеговина, Хрватска, Црна Гора, Молдавија, Србија и Украина, заедно со претставници на европските институции. Меѓу нив беше и претседателот на Европската комисија, Жозе Мануел Баросо.
На маргините од самитот, бугарскиот премиер Бојко Борисов и неговиот романски колега, Емил Боц, побараа од своите европски партнери да им помогнат на нивните земји да се приклучат на безграничната Шенген зона на ЕУ до пролет 2011 година. (Дневник, бТВ, БНТ, Фокус, Романија либера, Зиаре, Ксинхуа, Агерпрес - 08/11/10)
