31/10/2010
БЕЛГРАД, Србија/ПРИШТИНА, Косово -- Србија е подготвена да отпочне дијалог со Косово „веднаш“, рече министерот за надворешни работи, Вук Јеремиќ, во интервју за Вечерње новости во петокот (29-ти октомври). „Подготвени сме да отпочнеме дијалог и што се однесува до нас, истиот може да започне веднаш. Претставниците на Брисел, кои ќе имаат посредничка улога, се исто така подготвени“, рече Јеремиќ.
Во меѓувреме, претседателот на косовскиот парламент и вршител на функцијата претседател, Јакуп Красниќи, во саботата изјави за Дојче Веле дека политичките партии во Приштина не се подготвени во моментов. „Ако имаме предвремени избори, тогаш дијалогот би требало да почне по формирањето на новите институции кои ќе произлезат од овие избори“, рече тој, потврдувајќи ја изјавата на вицепремиерот Хајредин Куци. Во четвртокот Куци рече дека вистинскиот дијалог меѓу Приштина и Белград ќе почне по општите избори во Косово, кои се закажани за 13-ти февруари. (AФП, Вечерње новости, А1, Макфакс - 30/10/10)
