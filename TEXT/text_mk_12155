11/07/2005
БРИСЕЛ, Белгија -- Масакрот на повеќе од 7.000 Босанци е најтемната епизода од сите војни во поранешна Југославија од морална, хумана и политичка гледна точка, истакна шефот за безбедност на ЕУ, Хавиер Солана, во уводникот објавен во локалните медиуми во понеделникот (11-ти јули). Според Солана, злосторството е уште поголемо со оглед на неуспехот на ОН да ги заштитат невините од убиство. Свртувајќи се кон иднината, Солана вети дека ЕУ е подготвена да помогне во градењето на стабилна и функционална држава во БиХ. Сепак, таа посветеност мора да биде дочекана со подготвеност за спроведување на реформите, рече тој.
Во одделно интервју објавено во неделата, британскиот амбасадор во БиХ, Метју Рејкрофт, рече дека преговорите за Договорот за стабилизација и асоцијација ќе може да започнат ако биде постигнат договор за полициските реформи до средината на септември. Република Српска неодамна изрази подготвеност за продолжување на разговорите за реструктуирање на полицијата. (Дневни аваз, Независне новине - 11/07/05; НТВ Хајат, РТРС, Независне новине - 10/07/05)
