12/04/2010
AТИНА, Грција -- Полицијата во неделата (11-ти април) ги објави апсењата на шестмина осомничени членови на терористичката група Револуционерна борба. Осомничените -- пет мажи и една жена -- беа уапсени во саботата во Атина. Беше запленет и компјутер во кој, наводно, се наоѓале прокламации за терористички напади, соопшти полицискиот портпарол. Веста предизвика немири во главниот град. Околу 200 маскирани мажи запалија контејнер за отпад неколку минути пред полицијата да ги објави апсењата. Некои од нив фрлаа камења на полицајците, кои на крајот употребија солзавец за да ги растераат. Друг протест е закажан за пред главната судска зграда во Атина во понеделник.
Револуционерна борба ја презеде одговорноста за неколку напади, вклучително и пукањето на еден полицаец минатата година и проектилскиот напад врз Американската амбасада во 2007 година. (AП, Ксинхуа, АНА-МПА - 11/04/10)
