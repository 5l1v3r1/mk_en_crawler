26/12/2006

Балканските лидери се собраа во Букурешт за да потпишат договор кој ќе го прошири договорот за слободна трговија во централна Европа (ЦЕФТА). На групата, која на почетокот беше составена од Романија, Бугарија, Хрватска и Македонија, сега ќе и се приклучат Албанија, Босна и Херцеговина, Молдавија, Црна Гора, Србија  and Косово. Меѓутоа, Бугарија и Романија ќе ја напуштат групата по нивното пристапување кон ЕУ во Јануари. 
*** 
Грција официјално воспостави односи Црна Гора, за време на посетата на Црногорскиот министер за надворешни работи Милан Рочен на Атина. Неговиот Грчки колега Дора Бакојани, исто така, ја изрази подршката на нејзината земја за аспирациите на Црна Гора да се приклучи кон НАТО и ЕУ. 
*** 
Американскиот претседател Џорџ В. Буш телефонски разговараше со неговиот бугарски колега Ѓорѓи Парванов. Тие разговараа за Бугарските медицински сестри обвинети и осудени на смрт во Либија. Буш рече дека Соединетите Американски Држави ќе ги подржуваат обидите за решавање на случајот. Бугарскиот министер за надворешни работи Ивајло Калфин исто така разговараше за ова прашање за време на разговорите во Вашингтон со Американскиот државен секретар Конделиза Рајс. 
*** 
Српскиот министер за надворешни работи Вук Драшковиќ се сретна со неговиот македонски колега, Антонио Милошоски, во Белград. Милошоски и честиташе на Србија за приклучувањето во програмата Партнерство за мир на НАТО. Двајцата министри, исто така, разговараа за Косовското прашање и односите помеѓу Српската и Македонската православна црква. 
*** 
Романија и Италија потпишаа договор за соработка за зајакнување на пограничната контрола. Договорот има за цел да ги зголеми обидите за спречување на нелегалната миграција и трговијата со луѓе. 
*** 
Македонскиот министер за одбрана Лазар Еленовски беше во посета на Србија, Црна Гора и Босна и Херцеговина. Во Србија, тој се сретна со неговиот колега Зоран Станковиќ и разговараа за билатералните односи, како и за Косово. Двајцата се согласија за заедничка вежба на вооружените сили во нивните земји како и за соработка во меѓународните воени мисии. 
(Разни извори – 19/12/06-26/12/06)
