23/12/2005
АНКАРА, Турција -- Турскиот суд во четвртокот им одреди парична казна на еден писател и еден новинар за навреда на „турската припадност“ и државата. Зулкуф Кисанак доби петмесечна затворска казна, која беше веднаш претворена во парична казна од 2.200 американски долари. Азиз Озер, уредник на месечникот „Јени Дунка Ичин Чагри“ доби десетмесечна казна, која судијата подоцна ја замени со парична казна од 4.400 американски долари. 
Исто така во четвртокот, Турција продолжи со острите мерки против шверцот и корупцијата на граничните премини. Во акцијата на полицијата беа уапсени 86 царински службеници и полицајци во Капикуле, на границата со Бугарија. Тие се обвинети за помагање на шверцот на алкохол и цигари. (AП - 23/12/05; Turkishpress.com, Jerusalem Post, AП - 22/12/05)
