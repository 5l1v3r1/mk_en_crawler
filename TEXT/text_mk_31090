07/03/2011
АНКАРА, Турција -- Десетици илјадници луѓе се собраа во егејскиот град Измир во неделата (6-ти март), барајќи еднакви права за припадниците на заедницата на Алевите. Алевијската форма на исламот учи на еднаквост меѓу половите, дозволува консумирање алкохол и тврди дека Господ е во секого. Според локалните медиуми, протестите на плоштадот Гундоглу привлекоа околу 60.000 луѓе. Тие извикуваа слогани и носеа транспаренти, барајќи укинување на задолжителните верски предавања и правен статус за нивните места на богослужба, џемевите. Демонстрантите, исто така, инсистираа на тоа властите да прекинат со градење џамии во селата на Алевите. (Хуријет, Сабах, НТВ, СНН Турк, Заман - 06/03/11)
