01/08/2008
ПРИШТИНА, Косово -- Шефот на УНМИК, Ламберто Заниер, во четвртокот (31-ви јули) го објави планот за создавање специјална автономија во рамките на косовската полиција за нејзините српски полицајци. Заниер рече дека ќе им ги претстави на Приштина и Белград своите предлози за спроведување на планот на генералниот секретар на ОН Бан Ки-Мун за реструктуирање на УНМИК. „Ако двете страни не се согласат, јас имам овластување да ги наметнам“, истакна тој. Предлозите на Заниер предвидуваат царинска власт во северно Косово слична на моделот на Хонг Конг, каде што една територија има две царински области. Истата организација се планира и за судството. Заниер рече дека Контакт групата ја поддржува идејата. (Коха Диторе, ББС, Кохавижн - 01/08/08)
