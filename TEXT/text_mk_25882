20/08/2009
AНКАРА, Турција -- Полицијата употреби солзавец и водени топови во средата (19-ти август), за да ја растера групата курдски демонстранти во градот Нусајбин, во провинцијата Мардин. Околу 100 луѓе, од кои повеќето деца, се собраа на протести поради неодамнешното апсење на седум членови на прокурдската партија Демократско општество. Тие запалија гуми од автомобили и фрлаа камења на полицијата. Двајца малолетници беа приведени, а полицијата трага по други учесници на демонстрациите.
Во меѓувреме, претседателот Абдула Ѓул во средата отфрли каков било „патоказ“ што затворениот водач на Курдистанската работничка партија (ПКК), Абдула Оџалан, планира да го понуди, велејќи дека тој не е партнер за мир. Документот првично требаше да биде објавен на 15-ти август, за да се совпадне со 25-годишнината од курдските напади, но Оџалан го одложи неговото објавување. (СНН Турк, ДПА, БТА - 19/08/09)
