01/09/2004
САРАЕВО, Босна и Херцеговина (БиХ) -- Најновиот извештај на Системот за рано предупредување на УНДП, од кој дел беше дистрибуиран од страна на медиумите на БиХ во вторникот (31-ви август), покажа зголемување на довербата на јавноста во Парламентот на БиХ. Извештајот опфаќа политички, економски и социјални настани во БиХ за време на второто тримесечје од оваа година. Според УНДП околу 61,3 отсто од хрватските испитаници и 51 отсто од Бошњаците му веруваат на Парламентот како на институција. Поддршката помеѓу Србите е значително зголемена и достигнува 58 отсто. 
 Во другите вести од вторникот, Мустафа Чериќ, шефот на верската заедница на босанските Муслимани, објави изјава во која се осудува киднапирањето на двајца француски новинари во Ирак. Тој повика на нивно итно ослободување, велејќи дека насилството против нив „би можело да ја влоши позицијата на европските Муслимани“. (Pincom.info, Фена, АФП - 31/08/04) 
