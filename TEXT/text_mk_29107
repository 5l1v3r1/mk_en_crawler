07/09/2010
ЗАГРЕБ, Хрватска -- Премиерката Јадранка Косор во понеделникот (6-ти септември) ја потврди позицијата на владата дека нема да употреби никаква помош од ММФ за доведување на јавните финансии под контрола. Нејзината изјава беше одговор на неодамнешните медиумски наслови и уреднички натписи дека ваквата помош ќе й помогне на владата да ги спроведе потребните реформи. Косор потсети дека главен приоритет на владата ќе биде да продолжи со спроведувањето на својата програма за економско заздравување, иницијатива која веќе доби поддршка од ММФ и Светска банка. Спроведувањето, додаде таа, ќе бара помош од локалните работодавачи и синдикатите. (ХИНА, Пословни дневник, ХРТ, Вечерњи лист - 06/09/10)
