13/05/2010
TИРАНА, Албанија -- Поддржувачите на опозициската Социјалистичка партија (СП) во средата (12-ти мај) се судрија со полицијата во предградието на југоисточниот град Корча. Тоа се случи додека полициски кордон се обидуваше да го спречи одржувањето на протестите, тврдејќи дека истите се нелегални и дека демонстрантите немаат право да го блокираат патот. Пратениците на СП на местото на настанот рекоа дека полицијата употребила солзавец за да ја растера толпата. СП и нејзините поддржувачи се обидуваат да ги рашират протестите низ земјата, што во многу случаи доведува до насилство. СП бара отворање на гласачките кутии од општите избори во јуни 2009 година, за да го потврди наводниот фалсификат. (Лајмифундит, Топ ченал. Алсат, Клан, Балкан веб - 12/05/10)
