23/01/2009
TИРАНА, Албанијa -- Трансперенси интернешнал во четвртокот (22-ти јануари) ја критикуваше албанската влада поради тоа што не прави доволно за да ги заштити локалните медиуми што ја испитуваат корупцијата. Организацијата изрази поддршка за персоналот на локалниот весник Тема, кој беше иселен од своите канцеларии. Владата му поништи договор за закуп на 20 години, по извештаите во весникот во кои владини министри беа обвинети за мито. Во писмо до премиерот Сали Бериша, директорот за Европа на Трансперенси интернешнал, Миклос Маршал, рече дека случајот Тема „многумина го сметаат за знак за растечкиот политички притисок врз критичките гласови во медиумите“.
Во другите вести, парламентот во четвртокот одлучи да го одложи гласањето за резолуцијата во врска со апликацијата на Албанија за членство во ЕУ. Комисијата за надворешни работи во парламентот соопшти дека ќе ја закаже расправата за друга седница во блиска иднина. Резолуцијата ќе ја повика владата да ја поднесе апликацијата на Албанија за кандидатски статус во ЕУ. (Ројтерс, Ворлдбулетин, Телеграфи, Старт, Алсат, Клан - 22/01/09)
