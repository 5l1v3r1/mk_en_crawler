16/02/2005
(Разни извори – 02/09/05 – 02/16/05)
Хрватката Јаница Костелиќ го прекина своето заздравување од грип и победи на натпреварот во слалом на светскиот шампионат во Италија на 11-ти февруари. Таа стана првата жена во последните 23 години која освоила три скијачки титули на еден светски шампионат во алпско скијање. 
*** 
УЕФА, управното тело на европскиот фудблал, испраќа двајца инспектори во Грција, за да ги проверат извештаите дека локалниот клуб Паниониос го наместил натпреварот во Купот на УЕФА со грузискиот клуб Динамо Тбилиси. Истрагата е дел од големиот скандал кој го потресе европскиот фудбал во последниот месец. 
*** 
Грчкиот бизнисмен Минос Кирјаку на 14-ти февруари беше избран за нов претседател на Грчкиот олимписки комитет. Тој беше единствен кандидат за функцијата. Кирјаку дојде на местото на Ламбис Николау, по истекот на неговите два седумгодишни мандати. 
*** 
Тренерот на македонската репрезентација, Драган Канатларовски, на 13-ти февруари поднесе оставка, откако неговиот тим на квалификациите од Светскиот куп играше нерешено, со резултат 0:0 против Андора. Одборот на Македонската фудбалска репрезентација се очекува да расправа околу оставката на 20-ти февруари. 
*** 
Шестиот меѓународен фестивал на гитара во Белград беше затворен на 14-ти февруари. Овогодинешното издание го одбележа 60-тиот роденден на основачот на училиштето за класична гитара во Србија, Јован Јовичиќ. 
*** 
На 11-ти и 12-ти февруари во Универзалната сала во Скопје се одржа првиот скоски етно фестива, на кој учествуваа девет оркестри, изведувајќи македонска, албанска и ромска етно музика. 
 *** 
Книгата на хрватскиот писател Вељко Барбиери „Готварски канцониер -- Гурмански сеќавања на Медитеранот“, ја освои престижната светска награда за гурмански готвач, објавија официјалните преставници на натрпеварот во Шведска на 11-ти февруари. Книгата на Барбиери беше избрана како една од двете најдобри книги за медитеранската кујна, објавени минатата година. 
*** 
Две грчко-турски копродукции -- „Падот на ангелот“ на режисерот Семих Капланоглу и „Заложник“ на режисерот Константин Јанарис -- се натпреваруваат на 55-тиот меѓународниот Берлински филмски фестивал, кој ќе трае до 20-ти февруари. Третиот учесник „Чекајќи ги облаците“, на режисерот Јесим Устаоглу, е копродукција на Франција, Германија, Грција и Турција. Трите филмови ги спонзорира „Еуримиџис“, филмскиот фонд на Советот на Европа. 
