09/12/2007
САРАЕВО, Босна и Херцеговина (БиХ) -- Државата агенција за истраги и заштита (СИПА) во петокот (7-ми декември) го уапси Винко Кондиќ (54), кој е осомничен за злосторства против човештвото. Кондиќ, наводно, извршил воени злосторства против цивилите од бошњачко и хрватско потекло во општина Кључ во 1992 година додека бил локален началник на полицијата. Осомничениот ќе им биде предаден на надлежните власти кои ќе го сослушаат и ќе одлучат дали да го задржат во притвор.
Во меѓувреме, обвинителството на БиХ во петокот објави дека покренува обвинение против Младен Милановиќ за воени злосторства против цивили. Милановиќ е обвинет за затворање и мачење на хрватски и бошњачки цивили во кампот Бункер во близина на Сараево во 1991 година, кога работел како стражар таму. Тој е обвинет и дека им дозволувал на други луѓе да влегуваат во кампот и да ги злоупотребуваат затворениците. (Б92, Бета, 24sata.info, Слободна Босна, Блиц, Дневни аваз, НТВ Хајат, Фена - 07/12/07)
