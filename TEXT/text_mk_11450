24/05/2005
ЛОНДОН, Велика Британија -- Контакт групата за БиХ во понеделникот (23-ти мај) побара од водачите на БиХ да осигурат политички договор за суштинските полициски реформи, како што се вели во соопштението издадено по состанокот во Лондон на комисијата од шест нации и високиот претставник на меѓународната заедница, Педи Ешдаун. Групата побара од Парламентот на Република Српска да ги овласти локалните водачи за учество во таквите спогодби и да овозможи реализација на клучните реформи, додавајќи дека тие не претставуваат закана за двата ентитета во БиХ. Контакт групата ја сочинуваат претставници од Велика Британија, Франција, Германија, Италија, Русија и САД.
Исто така во понеделникот, членови на парламентите на БиХ и Хрватска се состанаа во Сараево. Тие се согласија дека треба да се вложат заеднички напори за унапредување на билатералните врски и решавањето на отворените прашања. (Дневни аваз, Независне новине - 24/05/05; Фена, РТРС, ХИНА, ПБС БиХ, НТВ Хајат - 23/05/05)
