01/07/2005
БРИСЕЛ, Белгија -- Српскиот заменик-премиер Мирољуб Лабус разговараше околу подготовките за започнување на преговорите за Договорот за стабилизација и асоцијација (ДСА) со комесарот на ЕУ за проширување, Оли Рен, и шефот за безбедност на ЕУ, Хавиер Солана, во четвртокот (30-ти јуни). При посетата на Брисел двајцата официјални претставници му потврдија на Лабус дека вратите на ЕУ остануваат отворени. Рен вети дека ќе осигури започнување на разговорите за ДСА на 5-ти октомври, годишнината од соборувањето на режимот на Милошевиќ и почеток на демократските реформи во Србија. Преговорите за ДСА се очекува да траат девет месеци. 
Во другите вести, САД одлучија да ги укинат последните санкции наметнати врз поранешна Југославија во 1992 година. Овој потег значи дека голем број производи што се извезуваат од Србија и Црна Гора ќе бидат ослободени од царини. (Политика, Данас - 01/07/05; ББС, Бета, Б92, Танјуг, РТС - 30/06/05; веб-страница на Белата куќа - 29/06/05)
