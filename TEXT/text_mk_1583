13/09/2010
 Maкедонскиот претседател Ѓорге Иванов ја отвори 14-тата Европска конференција за енергетска електроника и контрола на движењето во Охрид. Тридневниот настан, кој заврши во средата (8-ми септември), донесе 500 научници, професори, студенти и бизнисмени од 50 држави. Учесниците разговараа околу координирањето на размената и објавувањето технични, научни и економски информации. 
*** 
 Српскиот вицепремиер и министер за наука, Божидар Ѓелиќ, ја отвори меѓународната конференција за математика во Српската академија на науките и уметностите во Белград. Конференцијата, на која учествуваа 60 студенти од 20 земји, завршува во понеделник (13-ти септември). 
*** 
 Кипарските истражувачи создадоа беспилотно летало кое може да издржи сурови временски услови менувајќи го својот облик. Проектот, изготвен од кипарските ЦГ Дедалос технолоџис и израелскиот Центар за збирна флуидна динамика, има за цел создавање мал беспилотен авион по пристапна цена, кој ќе може да се користи на оддалечени места со минимален ризик и може да се управува од земја.
*** 
Околу 100 лекари од српско потекло што работат во болници во странство се собраа во Белград минатата недела на првата лекарска конференција на српската дијаспора. Целта беше подобрување на соработката меѓу локалните лекари и медицински експерти од дијаспората со институциите одговорни за квалитетот на српскиот здравствен систем. Според проценките, околу 14.000 лекари ја напуштиле Србија во потрага по работа во други земји.
*** 
 Косовското Министерство за јавна администрација отвори веб-страница е-вработување за сите јавни слободни места на централно и локално ниво. Проектот е дел од процесот на Е-управување. Истиот има за цел да им понуди еднакви права за вработување на сите граѓани. 
*** 
 Tурција инвестираше 60 милиони евра во научни проекти на ЕУ и е партнер во големи научни истражувања вредни скоро 900 милиони евра во изминатите три години, изјави за новинската агенција Анадолу во вторникот (7-ми септември) координаторката на Рамковните програми Окан Кара. Проектите й даваат на Турција пристап до важни податоци собрани во тие држави, додаде Кара. 
 (Разни извори -- 06/09/10-13/09/10) 
