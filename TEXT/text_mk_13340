23/09/2005
ЊУЈОРК, САД -- Хрватскиот министер за надворешни работи и европска интеграција, Колинда Грабар-Китаровиќ, во четвртокот (22-ри септември) одржа предавање за надворешната политика на Загреб на Универзитетот Колумбија во Њујорк. Таа истакна дека Хрватска постигна вистински напредок во своите подготовки за членство во НАТО и во ЕУ, и успеа да воспостави функционална демократија и пазарна економија. Таа укажа на тоа дека нејзината влада работи напорно на спроведувањето на акциониот план за пронаоѓање на пензионираниот бегалец генерал Анте Готовина, со што би се отстранила последната пречка за отворање на разговорите за членство со ЕУ. Во врска со граничниот спор со Словенија, таа истакна дека Хрватска се залага истиот го реши меѓународниот арбитражен суд, но засега Словенија се спротивставува на ова можно решение. (Index - 23/09/05)
