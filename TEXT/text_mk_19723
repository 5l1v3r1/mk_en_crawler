23/12/2007
БЕЛГРАД, Србија -- Полицијата во петокот (21-ви декември) го уапси Горан Савиќ (38), кој е осомничен за воени злосторства против цивили од босанските муслимани во 1992 година. Апсењето беше извршено врз основа на потерницата издадена од страна на обвинителството за воени злосторства во Србија. Обвинителството вели дека има докази оти во мај 1992 година Савиќ мачел муслимански цивили во фабрика во Зворник, при што убил едно лице. Во тек е истрага против Савиќ и осомничениот за воени злосторства Саша Ѓилерџиќ, кој беше уапсен во врска со истиот случај. Двајцата се соочуваат со судски процес пред белградскиот суд. (НТВ Хајат, РТРС, СРНА, РТС, Блиц, Дневни аваз, БХРТ, УПИ - 21/12/07) 
