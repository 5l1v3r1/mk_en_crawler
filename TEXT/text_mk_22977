04/04/2008
ЛУКСЕМБУРГ -- Европскиот суд на прва инстанца во четвртокот (3-ти април) ја поништи одлуката со која Курдистанската работничка партија (ПКК) се става на листата терористички организации. Судот објасни дека одлуката од 2002 година за вклучување на ПКК на црната листа на ЕУ на терористички организации била нелегална според правото на ЕУ. Сепак, портпаролот истакна дека одлуката од четвртокот се однесува на процедурални недостатоци, но нема практични последици. 
Пресудата не ги спречува земјите-членки на ЕУ да ја вклучат ПКК во своите црни листи на терористички организации. И покрај објаснувањето, турскиот вицепремиер Чемил Чичек ја критикуваше одлуката на судот како неприфатлива. (AФП, Хуријет, Турски дневни вести, ДПА, Заман, АП, Ројтерс - 03/04/08)
