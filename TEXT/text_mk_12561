07/04/2005
СКОПЈЕ, Македонија -- Амбасадорите претставници на земјите-членки на НАТО во средата (6-ти април) й препорачаа на македонската влада да ги реши нерегуларностите што се случија на неодамнешните локални избори. По состанокот помеѓу странските дипломати и македонскиот премиер Владо Бучковски, британскиот амбасадор Роберт Диксон изјави дека постои загриженост во Брисел во врска со забелешките на меѓународните набљудувачи што ги следеа последните локални избори. Тој истакна дека ова прашање би можело да има одлучувачко влијание врз македонските напори за евроатланска интеграција. В четврток Бучковски ќе се состане со првите луѓе на Врховниот суд, Јавното обвинителство и Министерството за внатрешни работи, со цел да разговара за судските постапки против обвинетите за нарушување на изборниот процес.
Во другите вести, судот во Куманово во средата го осуди Хасан Калики на десет години затвор поради соучесништво во терористичкиот напад во кој загинаа двајца војници на НАТО во март 2002 година. Двајца локални етнички Албанци веќе се затворени. (A1 TВ, веб-страница на македонската Влада, Макфакс - 06/04/05)
