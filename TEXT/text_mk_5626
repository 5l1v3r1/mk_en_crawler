02/09/2010
Од Бојана Миловановиќ за Southeast European Times во Белград -- 02/09/10 Фотографии на Никола Брабутов 
Инициран во 2003-та година, годишниот Пиво фест покажува разновиден избор на музика и широк спектар на пиво. Влезот е бесплатен, а бројот на посетители е во пораст. Инаку, годинешново издание, што се одржа во Ушче, привлече 900 000 посетители, што го прави еден од најпосетените фестивали во Европа.
Од неговото основање, Пиво фест им се придружи на Трубачкиот фестивал Гуча Егзит како една од најголемите атракции на Србија за туристите од странство. 
Со својата атмосфера и слободен проток на пиво, забавата на фестивалот е се само не и неизбежна. „Има за секого по нешто", изјави ко-основачот на фестивалот Иван Ивачковиќ за SETimes. 
„Овогодинешниот белградски Пиво фест е посилен од кога ида било“. рече Ивачковиќ. „Имаме популарни групи од Србија: Рибља Чорба, Партибрејкерс, Блек Дог, и многу, многу други. Исто така, имаме неколку многу интересни гости од регионот - како Сидарта, една од најпопуларните групи во Словенија“.
Се на се, повеќе од 40 уметници од Србија и странство настапија на овој настан и беа претставени 28 видови на пиво. 
Белградската културна мрежа го спонзорираше фестивалот кој траеше пет дена, оваа година одржан од 18-22 август. Меѓу пиварниците кои учествуваа се Амстел, Хајнекен, Бекс и Стела Артоа.
„Постојано растеме. Ние сме најголемиот фестивал во Југоисточна Европа во моментот и се надеваме дека ќе бидеме најголемиот фестивал во Европа“, рече Ивачковиќ. Бјанка дојде од Англија во Белград за прв пат. „Јас сум тука за да ја слушнам мојата омилена група Легенди и да пробам некое пиво, изјави таа за SETimes. 
Бруно и Џералд, од Ирска, планираат повторно да дојдат на фестивалот следната година.
„Ова ми е прв пат и јас навистина уживав Белград и сè што има во него. Пиво фест, исто така, е многу добар за запознавање на девојки“, рече Бруно.
„Мислам дека ќе пробам 20 различни пива,“ предвидува Џералд. Но, Пиво фест не е само за младите. Мирослава Симоновиќ, 84 години, присуствуваше на фестивалот, со група нејзини пријатели. „Изгледа импресивно и многу добро организирано,“ рече таа.
