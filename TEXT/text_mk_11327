23/06/2005
БЕЛГРАД, Србија и Црна Гора -- Портпаролот на српската влада за првпат призна дека властите се обидуваат да контактираат со поддржувачите на Ратко Младиќ, во обид да го убедат да се предаде, објави во четвртокот (23-ти јуни) Интернешнал хералд трибјун. Признанието уследи по големиот број извештаи во медиумите во последниве недели. Р.Николас Брнс, американскиот државен потсекретар за политички прашања изјави за весникот дека српските власти се чини оти се вистински посветени на тоа да го апсат генералот на босанските Срби.
Во другите вести, српскиот министер за правда, Зоран Стојковиќ, во средата изјави дека владата не одлучила да го напушти моделот на доброволно предавање на обвинетите на Трибуналот на ОН. Претходно оваа недела заменик-премиерот Мирољуб Лабус објави дека сите обвинети за воени злосторства ќе бидат уапсени и екстрадирани, со оглед на тоа што моделот на „доброволно предавање“ повеќе не функционира. (Интернешнал хералд трибјун - 23/05/05; Бета - 22/06/05)
