25/11/2008
АНКАРА, Турција -- Претставниците на Европскиот парламент (ЕП) во понеделникот (24-ти ноември) ја повикаа турската прокурдска Партија за демократско општество (ДТП) да се дистанцира од терористичката Курдистанска работничка партија (ПКК). Ханес Свобода, заменик-претседателот на комисијата за надворешни работи на ЕП, ги предупреди пратениците на ДТП дека треба да направат јасна разлика помеѓу курдското прашање и тероризмот и да се држат на дистанца од затворениот водач на ПКК, Абдула Оџалан. Делегацијата на ЕП разговараше за прашањето со комисијата за надворешни работи на парламентот во Анкара.
Во другите вести од понеделникот, двајца милитанти на ПКК загинаа во судирите со турските безбедносни сили во источната провинција Агри, објавија медиумите. Престрелката изби во рурална област, каде што еден мајор загина, а четворица други турски војници беа ранети минатата недела. (Хуријет, новинска агенција Доган, новинска агенција Анадолу - 24/11/08)
