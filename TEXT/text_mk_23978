19/07/2009
САРАЕВО, Босна и Херцеговина (БиХ) -- Премиерот Никола Шпириќ во петокот (17-ти јули) одлучи да го разреши министерот за безбедност Тарик Садовиќ, објави владата. Претходно оваа недела Бошњачката партија за демократска акција (СДА) побара смена на Садовиќ, откакот тој одби да поднесе оставка. Партијата бараше смена на министерот поради поплаките на „важни странски и локални институции“ во врска со неговата слаба комуникација и соработка, рече водачот на СДА Сулејман Тихиќ. Локалните медиуми објавија дека американските власти го обвиниле Садовиќ дека не презема брзи дејства за протерување на исламските екстремисти за кои се верува дека имаат врски со терористичката мрежа на Ал каеда. (ФЕНА, РТРС, ДПА - 17/07/09)
