14/07/2008
БЕЛГРАД, Србија -- Водачите на Српската социјалистичка партија (СПС) во неделата (13-ти јули) официјално ја раскинаа својата коалиција со Српската радикална партија (СРС) и популистичката Српска демократска партија (ДСС) во градскиот совет на Белград. Партиските преговарачи потпишаа договор веднаш по општите избори на 11-ти мај, кој доведе до тензии во разговорите со Демократската партија (ДС) и нејзините партнери. Во тоа време Г17 Плус, близок партнер на ДС и член на владејачката коалиција и владата, побара СПС да ги залади односите со СРС и ДС, ако влезе во владејачката коалиција. По седницата во неделата во Белград, СПС објави дека одлучила да се повлече од белградската коалиција „за да не ја доведе во прашање власта во земјата“. Водачот на СПС, Ивица Дачиќ, за новинарите изјави дека следните неколку дена ќе покажат дали е сé уште возможно да се формира градска влада. Ако тоа не биде возможно, можеби ќе треба да се распишат нови локални избори. (Данас - 14/07/08; Бета, Б92, Танјуг - 13/07/08)
