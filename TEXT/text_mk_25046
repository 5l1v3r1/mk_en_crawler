28/12/2009
САРАЕВО, Босна и Херцеговина (БиХ) -- Парламентот на Република Српска (РС) ќе одржи специјална седница во понеделник (28-ми декември), на која ќе расправа за одлуката на високиот претставник Валентин Инцко за продолжување на мандатите на странските судии и обвинители кои работат во судовите на БиХ. Странските судии и обвинители ќе продолжат да работат само на случаите на воени злосторства до 2012 година, додека оние што се задолжени за случаите на корупција, организиран криминал и тероризам ќе станат советници на домашниот персонал. Владата на РС го отфрли потегот на Инцко во рамките на неговите Бонски ингеренции како неприфатлив и предупреди дека може да побара од парламентот да одобри референдум за ова прашање. (Sarajevo-x.com, Фена, РТРС - 27/12/09)
