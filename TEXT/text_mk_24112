17/12/2008
ПРИШТИНА, Косово -- Министерот за транспорт и телекомуникации, Фатмир Лимај, во вторникот (16-ти декември) ја обвини Србија за кршење на косовскиот суверенитет со железничката линија помеѓу Лешак во Србија и Звечан во северно Косово. Лимај рече дека испратил писмо до шефот на ЕУЛЕКС, Ив де Кермабон, во кое бара итни мерки за прекин на „илегалните возови што доаѓаат од Србија“. ЕУЛЕКС вели дека надгледувањето на железничките врски не е во нејзина надлежност, бидејќи таа е само техничка мисија. УНМИК вели дека повеќе нема надлежност за ова прашање.
Во другите вести, шефот на ЕУЛЕКС, Ив де Кермабон, во вторникот го посети поделениот град Митровица. Тој вети дека ЕУЛЕКС нема да се меша во прашањата поврзани со статусот на Косово, бидејќи тие се од политичка природа и не се поврзани со техничкиот карактер на мисијата. (Зери, Коха Диторе, Експрес, Косова Сот, Лајм, Телеграфи - 17/12/08; Дневник - 16/12/08)
