20/01/2006
БУКУРЕШТ, Романија -- Државните антикорупциски обвинители отворија истрага против заменик-премиерот Георге Копос, објави во четвртокот (19-ти јануари) телевизискиот канал Реалитатеа ТВ. Се работи за сомневањата за проневера на 1,5 милиони евра во 2004 година преку продажбата на романското претпријатие за лотарија. Копос е еден од најбогатите луѓе во Романија, најбогатиот министер во владата и член на Конзервативната партија. Според Реалтатеа ТВ тој ќе биде повикан да сведочи за овој случај следната недела. 
Во другите вести од четвртокот, владата го достави до парламентот на итно разгледување пакетот закони за реформа на јавната администрација и овластувањата во врска со децентрализацијата. Премиерот Калин Попеску Таричеану рече дека со овие мерки ќе се прошират извршните надлежности на локалните власти, и во согласност со практиката на ЕУ, ќе им се даде поголема финансиска независност и одговорност. (Девет часот - 20/01/06; Ромпрес - 19/01/06)
