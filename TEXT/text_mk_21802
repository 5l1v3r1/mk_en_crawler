23/09/2008
ВАШИНГТОН, САД -- Претседателскиот кандидат на Демократската партија, Барак Обама, вели дека ја поддржува независноста на Косово. Во писмото до Националниот албанско-американско совет, претставено за време на вечерата во петокот (19-ти септември), на која американскиот преговарач Френк Визнер и конгресменот Елиот Енџел добија награди за својата поддршка на албанската заедница, Обама рече: „Јас ја поддржувам независноста на Косово и неговата желба за придвижување кон целосен суверенитет. Верувам дека Соединетите Држави треба да помогнат во развивањето на силна демократија во Косово, која ќе биде загарантирана со примената на законите што ги штитат интересите на сите луѓе. Јас ја поддржувам интеграцијата на Косово во евро-атланските институции“. (Коха Диторе, Њу Косова репорт, Нетпрес, Политика, Б92 - 23/09/08)
