23/08/2006
САРАЕВО, Босна и Херцеговина (БиХ) -- Канцеларијата на високиот претставник (ОХР) во вторникот (22-ри август) го повика парламентот да го усвои новиот закон за високо образование, пред почетокот на новата универзитетска година. Претставничкиот дом на БиХ се очекува да започне дебата за истиот в четврток. Оваа мерка има за цел стандардизирање на дипломите во земјата и нивно усогласување со барањата на ЕУ. 
Во другите вести од вторникот, Министерството за надворешни работи на БиХ објави дека Унгарија ќе воведе визи за граѓаните на БиХ, почнувајќи од 1-ви септември. На оние кои веќе имаат визи за таканаречените Шенген земји нема да им биде потребна специјална виза за Унгарија. (Извори на ОХР, ПБС БиХ, НТВ Хајат - 22/08/06)
