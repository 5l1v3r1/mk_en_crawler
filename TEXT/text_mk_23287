30/06/2009
ПРИШТИНА, Косово -- Шефот на ЕУЛЕКС Ив де Кермабон во понеделникот (29-ти јуни) за последен пат апелираше до српските полицајци да се вратат на своите работни места во косовската полиција, пред крајниот рок во вторник. Претходно косовската полиција објави дека ако 250-те суспендирани полицајци не го запазат крајниот рок, нивните работни места ќе се сметаат за испразнети и отворени за нови регрути од српската заедница. Повеќето полицајци ги напуштија своите работни места во знак на протест поради косовското прогласување независност во февруари 2008 година. Тие беа на платено отсуство до 15-ти мај. Оттогаш, околу 50 полицајци се вратија на работа. (Eкспрес, Коха Диторе - 30/06/09; Б92, Tанјуг - 29/06/09)
