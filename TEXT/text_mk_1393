25/08/2009
Чешкиот премиер Јан Фишер за време на посетата на Приштина во четвртокот (20-ти август) рече дека неговата земја ќе продолжи со поддршката за Косовo. „Зачувувањето на мирот и позитивниот тек на настаните во овој регион се наши приоритети. Косово ќе продолжи да ужива поддршка во идните процеси, до последната фаза на европската интеграција“, рече Фишер по состанокот со претседателот Фатмир Сејдиу. Прага се очекува да испрати стотици војници во мировната мисија на КФОР во 2010 година.
*** 
Поглаварот на исламската заедница на Косовo, Наим Тернава, рече дека одреден број арапски држави ќе го признаат Косово наскоро. „Не можам да бидат сигурен кога, но […] во преостанатиот дел од годинава, Кувајт, Катар, Јемен и Оман ќе ја признаат независноста на Косово“, локалните медиуми ја цитираа изјавата на Тернава во средата (19-ти август).
*** 
Јорданскиот министер за надворешни работи, Насер Џудех, во средата (19-ти август) рече дека неговата земја придава голема важност на улогата на Tурција на Блискиот Исток. Говорејќи на прес-конференцијата по состанокот со турскиот колега Ахмет Давутоглу во Анкара, Џудех рече дека Јордан им придава големо значење на своите односи со Турција и сака да ги унапреди билатералните врски. 
*** 
Втората консултативна седница организирана за амбасадорите на Босна и Херцеговинa (БиХ) и шефовите на дипломатските мисии, на темата „дипломатијата и бизнисите на БиХ“ ќе се одржи од 31-ви август до 2-ри септември во Сараево. Директорот на Агенцијата за заштита на странските инвестиции (ФИПА), Харис Башиќ, ќе ги претстави инвестициските можности во земјата.
*** 
Таџикистанскиот претседател Емомали Рахмон следната недела ќе го посети Загреб, на покана на својот хрватски колега Стипе Месиќ. За време на посетата претседателите се очекува да дискутираат за спроведување на договорите постигнати за време на официјалната посета на Месиќ на Таџикистан минатата пролет. 
*** 
Високиот комесар на ОН за бегалци, Антонио Гутерес, во четврток (27-ми август) ќе ја посети Србијa, во рамките на петдневната посета на Балканот. Во Белград Гутерес ќе разговара за ситуацијата со која се соочуваат бегалците во Србија и во регионот во целина. Гутерес ќе ја посети и <b>Хрватскa</b> и <b>Босна и Херцеговинa</b>. 
 (Разни извори – 18/08/09-25/08/09)  
