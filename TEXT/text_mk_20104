16/09/2007
АТИНА, Грција -- Гласачите во неделата (16-ти септември) се упатија кон избирачките места, за предвремените парламентарни избори. Премиерот Костас Караманлис свика предвремени избори во обид да добие посилен мандат за планираните реформи. Но, предизборната кампања помина во сенка на шумските пожари што зафатија делови од земјата во август, одземајќи многу човечки животи и предизвикувајќи огромни штети.
Анкетите покажуваат дека владејачката партија Нова демократија е во блага предност пред нејзиниот главен конкурент, ПАСОК на Јоргос Папандреу. Ниту една од овие две партии најверојатно нема да освои чисто мнозинство гласови, потребно за самостојно формирање влада. (Ројтерс, АП, АФП, ДВ, ДПА, АНА-МПА, ЕРТ - 16/09/07; Скај радио - 15/09/07) 
