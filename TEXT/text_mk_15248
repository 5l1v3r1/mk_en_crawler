28/06/2006
БУКУРЕШТ, Романија -- Полицијата во вторникот (27-ми јуни) објави дека е уапсен државјанин на земјата осомничен за заговор за терористичка акција. Флорин Леш, муслимански покрстеник, во понеделникот бил запрен додека возел автомобилска бомба кон градот Тимисоара. Според полицијата, експлозивната направа била направена од гасни метални кутии. Леш бил следен откако отпатувал за Босна и Херцеговина мината година за да премине во Ислам. (Романија Либера, Ази, Девет часот - 28/06/06; AП, ББС, Ромпрес - 27/06/06) 
