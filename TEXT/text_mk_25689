21/01/2010
НИКОЗИЈА, Кипар -- Претседателот Деметрис Христофиас испрати писмо до петте постојани членки на Советот за безбедност на ОН и шефовите на држави на ЕУ, информирајќи ги околу неодамнешниот тек на разговорите за повторно обединување на поделениот остров. Писмото, кое датира од 11-ти јануари, беше обелоденето во средата (20-ти јануари). Во него се опишува одлуката на кипарските Грци за отфрлање на неодамнешните предлози на кипарските Турци и се објаснува дека истите „се спротивни на договорената основа и чувствителната рамнотежа која е создадена во текот на неколкудецениските преговори“. Покрај ова, Христофиас објаснува и дека дури и да биле предлозите прифатени од властите, тие сигурно „ќе беа отфрлени на нов референдум“. Тој и водачот на кипарските Турци Мехмет Али Талат ќе продолжат со разговорите в понеделник. (Сајпрус мејл - 21/01/10; КНА, Ксинхуа - 20/01/10)
