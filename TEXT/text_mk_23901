21/07/2009
СКОПЈЕ, Македонија -- Владата поднесе документи до Меѓународниот суд на правдата (МСП) во понеделникот (20-ти јули), како поткрепа на нејзиниот случај против Грција. Скопје вели дека Атина го прекршила привремениот договор од 1995 година помеѓу двете земји, кога стави вето на членството на Македонија во НАТО минатата година. Грција сега има рок до 20-ти јануари да го поднесе својот противслучај. По истекот на тој краен рок, судот ќе се консултира со двете страни и ќе одлучи за понатамошната постапка.
Македонија поднесе тужба против Грција во Хашкиот суд минатата година, поради блокирањето од страна на Атина на влезот на Скопје во НАТО, на самитот во Букурешт, поради долготрајниот билатерален спор околу името. (Сител, Макфакс, МРТ, Мина, МИА - 20/07/09)
