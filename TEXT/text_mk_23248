30/12/2008
AНКАРА, Турција -- Турски авиони продолжија со бомбардирање на базите на Курдистанската работничка партија (ПКК) во северен Ирак во понеделникот (29-ти декември), објавија турските медиуми. Воените авиони во понеделникот го бомбардираа регионот Хакурке, по воздушните напади во неделата на неколку цели на ПКК во областите на Квакурк и Канера.
Во другите вести, полицаецот повреден во експлозијата во Истанбул на почетокот од месецов почина во болница во понеделникот. Хусну Ујан (28) се здоби со фаталните повреди во експлозијата на влезот од канцеларијата на владејачката Партија на правдата и развојот во истанбулската област Сисли на 1-ви декември. Во експлозијата беа повредени и девет други лица. (Новинска агенција Доган, Хуријет, НТВ - 29/12/08)
