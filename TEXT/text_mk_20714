08/08/2007
ХАГ, Холандија -- Адвокатот на пензионираниот хрватски генерал Анте Готовина во вторникот (7-ми август) поднесе серија гаранции до Хашкиот трибунал за воени злосторства во врска со условното ослободување на Готовина до судењето. Гаранциите се од хрватската влада, задарскиот надбискуп Иван Пренда, како и од самиот Готовина. Адвокатот Лука Мишетиќ рече дека судот посочил оти е можно да дозволи куќен притвор, но инсистирал на инсталирање некој вид електронско набљудување. Готовина и генералите Младен Маркач и Иван Чермак се обвинети за нивните наводни улоги во воените злосторства за време на операцијата „Бура“ во 1995 година.
Во другите вести, баварскиот министер-претседател Едмунд Стојбер во вторникот објави дека планира тридневна посета на Хрватска следната недела. Тој е истакната фигура во германската политика, а се пензионираше од функцијата гувернер на Баварија по 14 години. (Вечерњи лист - 08/08/07; Javno.hr, ХИНA - 07/08/07)
