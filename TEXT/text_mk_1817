05/06/2013
ММФ одобри 1,74 милијарди евра нови средства за извлекување од кризата на Грција откако земјата успешно го заврши третиот преглед на исполнувањето на обврските. Фондот ги пофали напорите што ги вложува владата во Атина за да ги исполни обврските.
*** 
Земјите на Балканот се меѓу најнепривлечните во светот во однос на странските инвестиции, открива истражувањето на Меѓународниот институт за развој на медиуми со седиште во Швајцарија. Резултатите покажуваат декаХрватска се рангира на 58. место на списокот од 60 земји. Во регионот, Турција е најдобро рангирана, на 37. место, а по неа е Словенија, на 52.,Грција е на 54., а Бугарија на 57. место.
*** 
Агенцијата за рангирање „Фич“, го спушти рангот на Кипар од Б- на статус „отпад“, наведувајќи ја како причина зголемената неизвесност на економијата на островот. Според агенцијата, постои ризик помошта за извлекување од кризата од 23 милијарди евра од ММФ и ЕУ да застрани.
*** 
Црногорскатавлада ова лето очекува земјата да ја посетат околу 1,5 милиони туристи. Министерот за туризам, Бранимир Гвозденовиќ им кажа на локалните медиуми дека предвидувањето е направено врз основа на резервациите во хотелите направени пред почетокот на сезоната.
*** 
Хрватската„М сан група“ планира да отвори нов објект за да го прошири своето производстов на телевизори со светлечки диоди во земјата. Во моментов, компанијата произведува околу 84.000 ЛЕД ТВ приемници годишно. Производството, кое е со трговската марка "Вивакс", воглавно се извезува во ЕУ.
*** 
Светскиот најголем производител на циркуларни пумпи, „Грундфос А/С“ со седиште во Данска, отвори нова фабрика во Србија. Објектот кој се наоѓа во Инџија, северозападно од Белград, ќе вработи 350 лица до крајот на 2014 година.
*** 
Банкарските кредити за претпријатијата и за приватните лица во Албанија продолжуваат да растат, покажуваат најновите податоци од централната банка во Тирана. На крајот на април изнесуваа 750.000 евра, што е за 0,02 отсто повеќе од декември 2012 година.
*** 
Македонија беше домаќин на регионалниот земјоделски бизнис-форум, организиран од страна на Регионалната иницијатива за конкурентност во партнерство со УСАИД, кој ги поврза претставниците од целиот Западен Балкан во напор да се поттикне конкурентноста и да се зголеми соработката во полето.
 (Разни извори - 29.05.2013 - 05.06.2013)  
