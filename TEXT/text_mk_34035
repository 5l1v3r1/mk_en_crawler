29/07/2003
РИМ, Италија -- Албанскиот премиер Фатос Нано во понеделникот (28-ми јули) им вети на европските водачи дека неговата земја ќе ги форсира економските и социјалните реформи неопходни за таа да се доближи до членство во ЕУ. Како одговор на тоа, т.н. тројка на ЕУ -- италијанскиот министер за надворешни работи Франко Фратини, неговиот ирски колега Брајан Коен и европскиот комесар за надворешни односи Крис Патен - изразија силна поддршка за напорите поврзани со членството на Албанија. Состанокот во Рим се случи во рамките на претседателствуваoето на Италија со ЕУ. Ирска ќе го преземе ротирачкото претседателство со Унијата на крајот на оваа година.
Во другите вести, албанскиот Парламент ја отфрли номинацијата на Марко Бело, кого Нано го избра да го замени Илир Мета како министер за надворешни работи. Мета даде оставка од функцијата минатата недела. Парламентарците, сепак, се согласија со изборот на Ермелинда Мекши за министерка за интеграција. Таа ќе го замени Сокол Нако, кој, исто така, даде оставка. (Албански дневни вести - 29/07/03; Italy Online, АФП - 28/07/03)
