25/02/2008
БУКУРЕШТ, Романијa -- Ниту еден авион на ЦИА досега не слетал на „Михаил Когалничеану“, американската воздухопловна база во Романија, изјави во неделата (24-ти февруари) командантот на базата, Адријан Василе. Тој одговори на наводите дека Вашингтон ја користел базата за трансфер на осомничени терористи. Романскиот воен персонал има пристап до сите згради во секој момент, што ја отфрла можноста за тајни активности на ЦИА, изјави Василе за АФП. ЕУ неодамна побара Романија и Полска да се изјаснат дали нивните територии биле користени за затворање или префрлање осомничени терористи. (Hotnews.ro, Ромпрес - 25/02/08; AФП, Медиафакс, АП - 24/02/08)
