30/03/2007
AНКАРА, Турција -- Премиерот Реџеп Тајип Ердоган во четвртокот (29-ти март) рече дека разговарал со иранскиот министер за надворешни работи, Манучер Мотаки, за тоа да им дозволи на турски дипломати да ги посетат 15-те британски војници затворени во Иран минатата недела. Ердоган додаде дека Турција чека одговор. Техеран вели дека британските војници биле во иранските води кога биле фатени. Турција се обидува да посредува во случајов, на барање на британската секретарка за надворешни работи, Маргарет Бекет. 
Во другите вести, екстремистичката група позната како Курдистански соколи на слободата ја презеде одговорноста за експлозијата во четвртокот во хотелот со пет ѕвездички во турскиот туристички град Белек. Во експлозијата загина едно лице, а 11 други беа повредени, меѓу кои и неколку туристи. (Заман - 30/03/07; НТВ, Турски дневни вести, АП - 29/03/07)
