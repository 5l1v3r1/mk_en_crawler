23/06/2009
AТИНА, Грција -- Екстремистичката група Секта на револуционери во понеделникот (22-ри јуни) ја презеде одговорноста за минатонеделното убиство на полицаецот Нектариос Савас, објавија медиумите. Групата го објави ова преку цеде испратено до весникот Та Неа. Савас беше убиен од вооружени напаѓачи на мотор минатата среда, додека го обезбедуваше домот на жената што сведочеше против својот поранешен сопруг, во судењето на терористичката група Народна револуционерна борба. Полицијата се сомневаше во вмешаноста на Сектата на револуционери уште од почеток, бидејќи чаурите најдени на местото на настанот се поклопија со оние од пиштолот што претходно го користела групата.
Исто така во понеделникот, министерката за надворешни работи, Дора Бакојани, изрази загриженост поради порастот на ултралевичарскиот тероризам, изјавувајќи за радио СКАИ дека властите мора да ја заштитат демократијата во Грција. (Антена, СКАИ, Зугла, Катимерини, АФП - 22/06/09)
