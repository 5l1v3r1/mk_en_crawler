07/12/2008
БРИСЕЛ, Белгија -- Хјуман рајтс воч (ХРВ) во петокот (5-ти декември) ја повика ЕУ) да продолжи со инсистирањето дека Србија треба да го фати бегалецот обвинет за воени злосторства, Ратко Младиќ. „ЕУ мора да испрати порака до Србија дека целосната соработка со Хашкиот трибунал за воени злосторства [МКТЈ] е основно за членството во ЕУ“, й напиша на ЕУ набљудувачката група за човекови права. Лоте Лихт од ХРВ во писмото вели дека фаќањето на Стојан Жупљанин и Радован Караџиќ е важно но „не претставува целосна соработка“.
Исто така во петокот, ХРВ објави дека случаите на полициска бруталност во Турција се зголемени по амандманите од 2007 година на законот за полицијата. Организацијата наведува најмалку 28 случаи на полициска бруталност во 2008 година. Таа тврди дека овие амандмани й овозможуваат на полицијата да ги запира осомничените и да спроведе рации без судско одобрение. (Бета, Б92, ББС, МИА - 05/12/08)
