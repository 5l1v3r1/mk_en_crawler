07/09/2006
ЗАГРЕБ, Хрватска -- Контроверзниот новинар Домагој Маргетиќ, кој беше уапсен од страна на полицијата минатиот месец, на барање на Трибуналот на ОН за воени злосторства, беше ослободен од притвор во средата (6-ти септември). Неговиот адвокат, Вељко Миљевиќ, рече дека оваа одлука уследила по истекот на 30-дневниот притвор. Маргетиќ беше уапсен на 4-ти август, откако не ја испочитува забраната на Хашкиот трибунал. Таа, наводно, била поврзана со обелоденувањето -- на неговата веб-страница -- на листата од 102 сведоци под заштита во судскиот процес за воени злосторства против генералот на босанските Хрвати, Тихомир Блашкиќ. (ХРТ, Index.hr, ХИНA - 06/09/06)
