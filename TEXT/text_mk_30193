22/03/2011
АНКАРА, Турција -- Петмина активни турски полицајци и двајца цивили беа уапсени во понеделникот (21-ви март), во рамките на истрагата за убиствата на тројца христијани во 2007 година. Тие ќе го чекаат своето судење во притвор, иако сè уште не се знае кои обвиненија конкретно ќе бидат поднесени. Петмина цивили беа уапсени претходно и обвинети за убиство во централниот анатолски град Малатја. Обвинителите ја проширија својата истрага поради сомневањата дека е дел од наводниот заговор за соборување на власта со создавање хаос и дестабилизација. (Ватан - 22/03/11; Хуријет, НТВ - 21/03/11)
