04/02/2010
ТИРАНА, Албанија -- Поништувањето на поморскиот пограничен договор со Грција е штетен за Албанија, вели Ванѓел Дуле, водач на опозициската партија Сојуз за човекови права. „Одлуката [на Уставниот суд во Тирана] му штети на имиџот на државата и кредибилитетот на нејзините преговори. Ние ја поддржуваме отворена Албанија, која е партнер на државите на НАТО и е подготвена за партнерство во ЕУ“, рече Дуле во средата (3-ти февруари). Претходно овој месец судот го поништи договорот со Грција, кој го одбележува континенталниот појас и поморската граница меѓу двете држави во Јонското Море. (Газета шкиптаре, Кориери - 04/02/10; Балкан веб, Ора њус, Телеграфи - 03/02/10)
