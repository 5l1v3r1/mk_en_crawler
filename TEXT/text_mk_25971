18/12/2009
КОПЕНХАГЕН, Данска -- За време на својот говор на Конференцијата на ОН за климатските промени во Копенхаген, албанскиот премиер Сали Бериша во четвртокот (17-ти декември) рече дека Тирана е посветена на почитување на меѓународните стандарди и стандардите на ЕУ за климата и производството на зелена енергија. „Целите на мојата влада се да ја направиме Албанија мала сила на зелената енергија во регионот“, рече Бериша. Тој додаде дека 95 отсто од енергијата на Албанија е произведена во хидроцентралите и ги повика меѓународните институции да им помогнат на претпријатијата да инвестираат повеќе во земјата. „Две третини од хидропотенцијалот треба допрва да се искористат. Планираме да изградиме 440 хидроцентрали, додека 130 се веќе во фаза на изградба“, рече Бериша. (Aлсат, Балкан веб, Топ њус, Телеграфи - 17/12/09)
