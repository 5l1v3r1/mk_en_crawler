24/03/2009
СОФИЈА, Бугарија -- Во интервју за Ројтерс во понеделникот (23-ти март) премиерот Сергеј Станишев рече дека неговата Бугарска социјалистичка партија (БСП) мора да победи на парламентарните избори летово за да ја спречи опозициската партија Граѓани за европски развој на Бугарија (ГЕРБ) да ги исполни своите „опасни економски планови“. Во време на криза, рече тој, „прво правило е да не се прават глупости“. Анкетите покажуваат дека ГЕРБ моментно е најпопуларна партија. Станишев рече дека ако победи БСП, тој ќе биде премиер уште еден мандат. (Новинар - 24/03/09; Ројтерс, БНТ, Стандард, Медиапул - 23/03/09)
