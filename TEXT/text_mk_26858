08/02/2010
TИРАНА, Албанија -- Опозициската Социјалистичка партија (СП) вели дека ќе организира протести ако разговорите за актуелниот политички ќор-сокак, со кои посредува претседателот Бамир Топи, пропаднат. Пратениците на СП ја бојкотираат работата на парламентот од септември, инсистирајќи на темелна истрага за општите избори минатиот јуни, за кои тие сметаат дека биле нарушени со сериозни прекршувања. СП и владејачката Демократска партија се согласија да учествуваат на разговорите со кои посредува Топи, во обид за надминување на кризата. Топи се очекува да започне контакти со претставниците на двете страни в понеделник (8-ми февруари). (ББС, Ора њус, Шекули, Топ ченал 07/02/10)
