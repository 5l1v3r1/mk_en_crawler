23/11/2007
TИРАНА, Албанија -- Парламентот ја избра Ина Рама за нов јавен обвинител на земјата, со 83 гласови за, 33 против и 5 воздржани. Рама (35) стана првата жена на оваа функција. Таа беше номинирана од претседателот Бамир Топи во четвртокот (22-ри ноември), веднаш откако тој ја прифати оставката на претходниот јавен обвинител, Теодори Солаку. Премиерот Сали Бериша рече дека Рама е независна фигура која ужива доверба од скоро сите партии во парламентот.
Солаку, пак, изјави дека неговата смена претставува политичка фарса. Пратениците од опозициските партии го критикуваа Топи, за кого рекоа дека докажа оти е марионета на Бериша. Солаку беше разрешен поради тоа што не успеа да се справи со организираниот криминал. (Балканвеб, Топ-ченал, РФЕ - 22/11/07)
