19/01/2010
ЗАГРЕБ, Хрватска -- Полицијата во понеделникот (18-ти јануари) уапси десет лица во рамките на финансиската истрага за локалниот производител на храна Подравка. Еден од десетмината е менаџер на претпријатието; другите се директори или менаџери на фирми кои работеле со Подравка, како на пример еден бизнисмен близок до поранешниот вицепремиер и министер за економија, Дамир Поланчец. Во октомври полицијата уапси неколку претставници на претпријатието кои, наводно, имале намера да купат акции во претпријатието и да ја преземат фирмата со нејзините пари -- шема која ја чинело земјата околу 34,5 милиони евра. Поланчец поднесе оставка поради скандалот набргу потоа, но негираше какви било малверзации. (ХРТ, Јавно, Индекс, Пословни, АФП - 18/01/10)
