01/09/2005
СОФИЈА, Бугарија -- ММФ ја предупреди Бугарија во средата (31-ви август) дека треба да ги намали јавните расходи за да ја исполни својата цел за остварување на буџетски суфицит од 1 отсто во 2005 година. На состанокот во Софија официјалните претставници на Фондот рекоа дека земјата мора да се потпре на странската помош, особено од ЕУ, за покривање на штетата од неодамнешните поплави која изнесува повеќе од 60 милиони американски долари. ММФ, исто така, побара од владата да ги намали своите традиционални Божиќни додатоци за државните службеници и пензионерите.
Исто така во средата, таканареченото крило Клуб 10 на десничарската опозициска Унија на демокатските сили (УДС) ги објави своите планови за номинирање на поранешниот претседател Петар Стојанов за нов водач на УДС во октомври. Тие ја обвинуваат актуелната претседателка Надежда Михајлова за слабите резултати на партијата на изборите во јуни. 
Во другите вести, началникот на Генералштабот на бугарската армија, генерал Никола Колев, во средата објави дека мировниците од земјата, најверојатно, ќе го напуштат Ирак околу 15-ти декември. Војниците ќе патролираат за време на референдумот за ирачкиот устав, закажан за 15-ти октомври. (Дневник, Сега - 01/09/05; БНР, веб-страница на бугарската влада, АП, БНТ - 31/08/05)
