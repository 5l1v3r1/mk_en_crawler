01/02/2005
БЕЛГРАД, Србија и Црна Гора -- Комесарот за проширување на ЕУ, Оли Рен, во понеделникот (31-ви јануари) изјави дека целосната и безусловната соработка со Трибуналот на ОН за воени злосторства претставува главниот услов за позитивната физибилити студија за Србија и Црна Гора. Тој додаде дека таквата соработка мора да биде покажана до крајот на март. Според Рен физибилити студијата е скоро готова, но со неа нема да се продолжи сé додека не се реши прашањето на соработката. Во одделна прилика, претседателот на Србија и Црна Гора, Светозар Маровиќ, во понеделникот укажа на тоа дека црногорските планови за одржување на референдум за независност се поврзани со недоволната соработка на Србија со Трибуналот. (Данас - 01/02/05; Танјуг, Вета, Б92 - 31/01/05)
