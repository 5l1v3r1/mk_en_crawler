28/05/2007
СКОПЈЕ, Македонија -- Помалиот партнер во владејачката коалиција, Демократската партија на Албанците (ДПА), одлучи да ја напушти владата, објави во саботата (26-ти мај) заменик-претседателот на партијата Мендух Тачи. Тој рече дека дијалогот во владејачката коалиција е на ниско ниво и дека владејачката ВМРО-ДПМНЕ не ги исполнила ветувањата што й ги дала на ДПА во врска со правата на етничките Албанци.
Соопштението на ДПА следеше една недела откако другата партија на етничките Албанци, Партијата за демократски просперитет, објави дека ќе й се приклучи на владата. Во меѓувреме, ВМРО-ДПМНЕ и најголемата партија на етничките Албанци, Демократската унија за интеграција, објавија дека се близу до постигнување договор. Тачи потврди дека одлуката на ДПА се должи делумно и на овие настани. (Утрински весник - 28/05/07; Maкфакс, МИА - 27/05/07)
