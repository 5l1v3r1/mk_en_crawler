21/11/2010
ПОДГОРИЦА, Црна Гора -- Српскиот претседател Борис Тадиќ и неговиот црногорски колега, Филип Вујановиќ, рекоа на заедничката прес-конференција во петокот (19-ти ноември) дека нивните држави постигнале значителен резултат во нивните заеднички напори за борба против организираниот криминал, а по неодамнешниот договор за екстрадиција. Двајцата водачи изразија взаемна поддршка за нивните кандидатури за ЕУ. Вујановиќ рече дека е уверен во искрените напори на Србија да постигне целосна соработка со Хашкиот трибунал за воени злосторства апсејќи ги преостанатите двајца бегалци обвинети за воени злосторства. (Вечерње новости - 20/11/10; Taнјуг, Бета, Б92, Емпортал - 19/11/10)
