22/10/2007
САРАЕВО, Босна и Херцеговина (БиХ) -- Владејачката партија во Република Српска (РС), Сојузот на независните социјалдемократи (СНСД) го номинираше Рајко Кузмановиќ за претседател. Изборите се закажани за 9-ти декември, по смртта минатиот месец на актуелниот претседател Милан Јелиќ. Во петокот (19-ти октомври) водачот на СНСД, Милорад Додик, рече дека се надева оти кандидатурата на Кузмановиќ ќе добие широка поддршка. Социјалистичката партија, како и Демократскиот народен сојуз рекоа дека ќе го поддржат Кузмановиќ, актуелен претседател на Академијата на науките на РС. Најголемата опозициска партија во ентитетот, Српската демократска партија, го номинираше членот на парламентот Огнен Тадиќ за претседател. (Независне новине - 20/10/07; РТРС, ПБС - 19/10/07)
