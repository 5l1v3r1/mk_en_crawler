13/08/2009
TИРАНА, Албанијa -- Инспекторите од Советот на Европа (СоЕ) мора да добијат дозвола за влез во куќата во Рипа каде што Србија тврди дека членови на Ослободителната војска на Косово земале органи од српските цивили и воени затвореници пред неколку години, рече Кастриот Ислами. Претставникот на опозицијата во албанската делегација во Советот на Европа (СоЕ) говореше во средата (12-ти август), откако неговата влада објави дека СоЕ нема мандат да ја испита т.н. „жолта куќа“. Ислами, член на опозициската Социјалистичка партија, кој беше министер за финансии пред 2003 и 2005 година, вели дека Албанија, како членка на СоЕ, треба да ја почитува одлуката на Стразбур за отпочнување истрага. Претходно оваа недела делегација на СоЕ предводена од специјалниот претставник Дик Марти, беше вратена од куќата од страна на селаните, кои со часови го блокираа нејзиниот влез. Делегацијата, на крајот, се врати во Тирана. (Газетатема - 13/08/09; Maкфакс - 12/08/09)
