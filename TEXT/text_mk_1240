27/04/2009
Мајкрософт ќе изгради иновативен центар во Анкара, Tурција, објави турскиот весник <i>Хуријет</i> во средата (22-ри април). Генералниот директор на Мајкрософт Стив Балмер неодамна ја посети Анкара за да го промовира проектот, кој, како што рече, ќе обезбеди можности за младите и талентирани луѓе да развиваат софтверски игри. Балмер рече дека проектот може да й помогне на Турција да стане една од главните софтверски центри во Европа. 
*** 
Првиот интернет саем во Бугаријa, „Веб експорт 2009“, ќе се одржи во Пловдив на 5-ти и 6-ти јуни. Настанот особено ќе се фокусира на онлајм медиумите, претпријатијата за веб-дизајн, онлајн продавниците и претпријатијата што нудат кариера или финансираат во ИТ и интернетот. Организаторите очекуваат истиот да биде домаќин на околу 4.000-5.000 посетители и 50 изложувачи.
*** 
Косовското претпријатие за мобилни телефони ИПКО формираше фондација за локалните студенти со резултати во ИТ. Фондацијата ќе обезбеди стипендија за студентите во нивните последни две години од студиите на Универзитетот во Приштина и Американскиот универзитет во Косово и награди за формирање иновативни партнерства со цел помош на студентите и претприемачите. 
*** 
Maкедонските aрхеолози открија предмети од елинистичкиот период во регионот на Цареви кули во близина на Струмица. Откритијата вклучуваат монети со ликот на Филип Втори Македонски, садови, накит, вазни и статуетки. Според експертите, откритијата претставуваат доказ дека тврдината во близина на Струмица имала жители уште во 4-тиот век пред н.е.
*** 
Дводневна конференција за развој на науката и истражувањето во Западен Балкан, беше отворена во Сараевo во четвртокот (23-ти април). Министрите за наука од Западен Балкан, неколку земји-членки на ЕУ и претставници на Европската комисија, УНЕСКО и Светската банка, учествуваат на конференцијата. 
*** 
Aлбанците користат мобилни телефони во просек 45 секунди на ден, според албанската Управа за електронски и поштенски комуникациски податоци. Овој процент е далеку понизок откакоку во соседна Италија и Грција, каде што претплатниците зависат од мобилните телефони околу десетпати повеќе. Податоците покажуваат дека Албанците трошат во просек 13 евра на месец за мобилни комуникациски услуги. Албанските годишни приходи од мобилните телефони достигнуваат околу 350 милиони евра.
*** 
Романскиот министер за здравство Јон Базак во четвртокот (23-ти април) рече дека владата ќе потроши околу 70 милиони евра во 2009 година за опремување оддели за интензивна нега со модерна опрема. Исто така оваа година владата ќе инвестира, заедно со Светската банка, преку 10 милиони евра за опремување на собите за прва помош во малите болници низ целата земја.
(Разни извори – 20/04/09-27/04/09) 
