23/09/2009
ПРИШТИНА, Косово -- Двајца поранешни полицајци беа осудени во вторникот (22-ри септември) на 25 години затвор за експлозијата во центарот на Приштина пред две години. Во експлозијата загинаа две лица, а седум други беа повредени. Поротата, со која претседаваше судија на ЕУЛЕКС, ги прогласи Бесник Хасани и Шпенд Ќерими за виновни за убиство од прв степен, сериозни повреди и ставање на јавноста на ризик. Поротата го ослободи третиот обвинет, Нисрет Цена, поранешен припадник на Косовскиот заштитен корпус. Кафулето во сопственост на Енвер Секираќа, главен осомничен во убиството на полицаец во август 2007 година, се верува дека било цел на експлозијата. (Лајм, Експрес, Коха Диторе, Косовалајв, Зери, Косова Сот - 23/09/09)
