01/12/2009
ПРИШТИНА, Косово -- Канцеларијата на специјалниот претставник на ЕУ (ЕУСР) во Косово и Канцеларијата за врски на Европската комисија (ЕК) е можно да се спојат во наредните месеци, јавија локалните медиуми во вторник (1-ви декември). Договорот од Лисабон, кој стапува на сила во вторник, предвидува нова странска служба на блокот, а Косово ќе биде дел од новата политика, според потпаролот на ЕУ Јури Лас. Друг дипломат на ЕУ во вторникот за Инфо прес соопшти дека новиот план на Унијата ќе стане појасен догодина. Меѓутоа, потпаролката на ЕУСР Џулија Ројтер демантираше дека има каков било план за реструктуирање на канцеларијата, велејќи само дека ќе има ревизија на истата следната година. (Инфо Прес, Косова Лајв, Телеграфи - 01/12/09)
