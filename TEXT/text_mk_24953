01/02/2009
БЕЛГРАД, Србија -- Целосната соработка со Трибуналот на ОН за воени злосторства не мора да значи апсење и екстрадиција на поранешниот командант на босанските Срби Ратко Младиќ, изјави шведскиот министер за надворешни работи, Карл Билт, за весникот „Вечерње новости“ во саботата (31-ви јануари). Србија најпрво мора да постигне целосна соработка, која ќе води до комплетен успех -- фаќање на Младиќ -- без оглед на тоа дали ова ќе се случи поскоро или подоцна, рече Билт. Тој, исто така, потврди дека нема да има дополнителни услови за пристапот на Србија во ЕУ, вклучително и признавањето на независноста на Косово. Шведска го презеде ротирачкото претседателствување со ЕУ во јули. (Вечерње новости, Бета, Б92 - 31/01/09)
