17/05/2007
СОФИЈА, Бугарија -- Економската полиција во средата (16-ти мај) спроведе рација во централата на државното холдинг тутунско претпријатие „Булгартабак“ во Софија, и ја заплени документацијата, како дел од истрагата за проневера. Во изјавата за новинарите во четвртокот софискиот обвинител Николај Кокинов рече дека акцијата, која беше нарачана од неговата институција, го спречи евентуалното криење и манипулирање со важните документи. Според локалните медиуми, конфискуваната документација била поврзана со последната ревизија на „Булгартабак“, која откри голем број нерегуларности и е може да биде искористена како доказ во евентуалните идни обвиненија. Холдинг претпријатието беше вклучено во неодамнешната истрага за корупција, која резултираше со вмешаност на високи владини и истражни претставници. (Дарик, Сега - 17/05/07; Meдиапул - 16/05/07)
