16/09/2004
ТИРАНА, Албанија -- Холандија, актуелниот претседавач на ЕУ, издаде изјава во името на Унијата, во која се критикува реформскиот процес во Албанија, објавија во средата (15-ти септември) локалните медиуми. Во изјавата се наведуваат проблемите на земјата во справувањето со корупцијата и организираниот криминал. Во неа, исто така, се критикуваат и доцнењата во изборните реформи. Присуството на ОБСЕ во Албанија објави дека целосно ја поддржува изјавата на ЕУ и од политичките партии во земјата побара тие да ги здружат силите и да изнајдат трајни решенија за политичките проблеми. 
Во другите вести, Присуството на ОБСЕ и албанското Министерство за труд и социјала в четврток ќе одржат донаторска конференција во врска со проблемите со кои се соочуваат инвалидизираните лица. Тирана подготви национална стратегија за помош на лицата со посебни потреби која се однесува на вработувањето, пристапот, образованието и услугите. (Извештај за медиумите на ОБСЕ, Албански дневни вести, АТА - 16/09/04; АТА - 15/09/04) 
