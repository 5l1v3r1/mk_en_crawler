17/03/2009
ПОДГОРИЦА, Црна Гора -- Во понеделникот (16-ти март) започна истрага за тројца поранешни пилоти на Југословенската народна армија, осомничени за воени злосторства. Зоран Славуљица, Асим Панџиќ и Миодраг Атаначковиќ се под истрага во врска со борбите во Дубровник во 1991 година. Црногорското обвинителство започна истрага врз основа на договорот за соработка од 2007 година со нивните хрватски колеги.
Во меѓувреме, во вторникот, Хашкиот трибунал за воени злосторства се очекува да ја отфрли жалбата на поранешниот претседател на Република Српска, Момчило Крајишник. Тој доби 27-годишна затворска казна во 2006 година за прогон на несрпското население за време на конфликтот во БиХ. Сепак, судот го ослободи од обвиненијата за геноцид. (РТРС, СРНА - 17/03/09; AФП, МИА, Бета, Б92, Вијести ТВ - 16/03/09)
