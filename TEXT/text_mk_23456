29/04/2009
БЕЛГРАД, Србија -- Министерот за надворешни работи, Вук Јеремиќ, во вторникот (28-ми април) објави дека Србија ќе отвори три нови конзулати во Црна Гора, прв чекор за нормализирање на односите помеѓу двете земји откако Подгорица го призна Косово. Јеремиќ за РТС изјави дека новите конзулати ќе бидат отворени во Никшиќ, Херцег Нови и Бијело Поље. Тој, исто така, рече дека Србија планира да отвори уште една конзуларна канцеларија во хрватскиот град Книн, поранешниот „главен град“ на самопрогласената република Српска Крајина. Исто така, земјата ќе го затвори конзулатот во пристанишниот град Риека.
Во другите вести, судот во понеделникот го осуди Дамир Мандиќ на 30 години затвор за соучество во убиството на уредникот на популарен опозициски весник. Душко Јовановиќ од весникот Дан беше убиен во мај 2004 година. Мандиќ, карате-професионалец, беше ослободен во претходното судење. Оваа пресуда беше изречена во повтореното судење. (РТС, Глас Србије, МИА - 28/04/09; Студио Б, Блиц, Данас, Вечерње новости - 27/04/09)
