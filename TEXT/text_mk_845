25/06/2007
 Maкедонска владина делегација оствари разговори со високи претставници на Меѓународната агенција за атомска енергија во понеделникот (18-ти јуни) во Виена, во врска со формирањето центар за Позитрон емисиона томографија (ПЕТ) во оваа балканска земја. Отворањето и користењето на ПЕТ, медицинска и истражувачка алатка, ќе го зајакне дијагностицирањето и терапијата во различните медицински полиња.
*** 
 Бугарските научници предупредија дека лековите со алги може да бидат штетни за коските, ако се земаат подолг период, поради радиоактивниот стронциум акумулиран во овие прости животински водни организми. Ова го објави Бугарската академија на науките и Институтот за нуклеарно истражување на прес-конференцијата во Софија. 
*** 
Советот за научно и технолошко истражување на Tурција го објави отпочнувањето на новата грант-програма, за поддршка на истражувачките и развојните студиите во врска со малите и средните бизниси. Програмата предвидува финансирање на 75 отсто од висината на проектите, со капитал од 228.521 евра.
*** 
 Хрватскиот министер за наука, образование и спортови, Драган Приморац, го отвори новиот Институт за антропологија во Загреб. Тој рече дека институцијата ќе има важна улога во развојот на интердисциплинарната наука во Хрватска. 
*** 
Само 16 отсто од граѓаните на Босна и Херцеговина (БиХ) користат Интернет, според неодамнешната студија на „Гемиус аудиенс“, водечка онлајн истражувачка агенција во Централна и Источна Европа. Според истражувањето, просечниот Интернет корисник во БиХ е маж, од Сараево, на возраст помеѓу 25 и 32 години. 
*** 
 Романијa ќе добие 47 милиони евра од ЕУ за спроведување на ИТ проекти во образованието во рамките на програмите „еКонтент плус“ и „Сејфер Интернет плус“, објави во четвртокот (19-ти јуни) Министерството за ИТ и комуникации. Министерството организираше презентации за да ги информира потенцијалните корисници за пристапот до фондовите на ЕУ. 
 (Разни извори – 18/06/07-25/06/07) 
