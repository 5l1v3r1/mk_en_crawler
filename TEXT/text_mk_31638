14/04/2003
СКОПЈЕ, Македонија -- Министерството за одбрана и Генералштабот на армијата одбиваат да ги повлечат своите армиски патроли од контролните пунктови во северните села Танушевци, Брест и Малина. Етничките Албанци населени таму во саботата (12-ти април) се заканија со цивилни немири поради патролите и поради тоа што с&eacute; уште не е воспоставена локалната самоуправа.
Во другите вести, Државната антикорупциска комисија во петокот објави дека ќе поднесе обвиненија против 70 државни функционери, кои ги немаат поднесено бараните имотни листови. Според претседателката на Комисијата Слаfана Тасева, повеќето од нив се членови на управни одбори на државни претпријатија.
Во меfувреме, во неделата, министерот за финансии Петар Гошев предвиде дека Одборот на ММФ на 30-ти април ќе го одобри стенд-бај аранжманот за Македонија. ММФ и Светската банка се задоволни од постојната економска политика, што најверојатно ќе резултира со исплата на уште 80 милиони американски долари донаторски средства во следните два месеци, додаде Гошев. (Утрински весник, Дневник - 14/04/03; МИА, A1 ТВ - 13/04/03; МИА - 11/04/03)
