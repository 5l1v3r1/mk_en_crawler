06/04/2007
ЊУЈОРК, САД -- „Стандард енд пур“ ја намали својата оценка за перспективите за Романија од позитивна на неутрална поради загриженоста за стабилноста на земјата. Аналитичарот Реми Салтерс рече дека Романија претрпува политичка криза во време кога треба да ги спроведува клучните структурни реформи што произлегуваат од пристапот во ЕУ. Владејачката коалиција на земјата неодамна се растури поради конфликтот помеѓу премиерот Калин Попеску Таричеану и претседателот Трајан Башеску, и неколку министри -- меѓу кои и реформистичката министерка за правда Моника Маковеи -- беа отпуштени.
Напорите на опозицијата за отпочнување на процедура на отповикување на Башеску беа стопирани во четвртокот (5-ти април). Уставниот суд го отфрли барањето, велејќи дека сите кршења на процедурата што се случија откако тој дојде на власт не се доволно сериозни за негово отповикување. Сепак, останува на парламентот да одлучи дали ќе продолжи со напорите. (Котидианул, Романија либера - 06/04/07; Дау Џонс, ДПА, Медиафакс - 05/04/07)
