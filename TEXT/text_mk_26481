09/10/2009
САРАЕВО, Босна и Херцеговина (БиХ) -- Илјадници луѓе присуствуваа на погребот во четвртокот (8-ми октомври) на фудбалскиот навивач кој беше убиен во југозападниот град Широки бриег пред фудбалскиот натпревар. Ведран Пуљиќ (24) беше застрелан во неделата, во судирите кои избија кога навивачите на сараевскиот тим дојдоа да го следат натпреварот против локалниот фудбалски клуб. Навивачите на двата тима меѓусебно се обвинуваат за тоа кој го започнал насилството. Полицијата накратко уапси еден осомничен убиец, но тој набргу потоа успеа да избега од притвор. Осум полицајци се уапсени бидејќи, наводно, му помогнале да избега. (Дневни аваз, Фена, Независне новине, Бета, Политика - 08/10/09)
