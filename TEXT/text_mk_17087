02/10/2006
СКОПЈЕ, Македонијa -- Парламентот во понеделникот (2-ри октомври) ја продолжи расправата за нацрт-законот за полицијата, откако во петокот беше прекината седницата по жестоките несогласувања во врска со содржината на нацрт-законот. Усвојувањето на новиот закон е клучно за процесот на интеграција на Македонија во ЕУ. Еден камен на сопнување е дали нацрт-законот мора да биде усвоен со просто мнозинство или со т.н. Бадинтерово мнозинство -- односно, со поддршка од повеќето претставници на малцинствата во парламентот. Најголемата партија на етничките Албанци, Демократската унија за интеграција, се спротивстави на нацрт-законот, велејќи дека истиот не гарантира подеднакви права. (Mакфакс - 02/10/06; Утрински весник, Дневник, Вест - 30/09/06; Телма ТВ, А1 ТВ - 29/09/06)
