11/07/2008
ХАГ, Холандија -- Трибуналот на ОН во четвртокот (10-ти јули) го ослободи поранешниот македонски министер за внатрешни работи, Љубе Бошковски, од обвинението за воени злосторства, во врска со полицискиот напад на село на етничките Албанци во 2001 година. Но, судиите го прогласија за виновен другиот обвинет, поранешниот полициски командант Јохан Тарчуловски, кој го предводел нападот, за убиствата на тројца селани и го осуди на 12 години затвор. Трибуналот заклучи дека Тарчуловски го планирал и наредил нападот врз цивилите во Љуботен, но не најде доказ дека Бошковски бил одговорен за злосторствата како врховен командант на безбедносните сили. Покрај овие убиства, Тарчуловски е осуден и за уништување на имотот и друг суров третман на 23 етнички албански цивили. Нападот во Љуботен е единствениот случај на воени злосторства во Македонија кој го испитуваше Трибуналот на ОН. (Дневник - 11/07/08, Maкфакс, А1, АП, АФП, РИА Новости, Радио Холандија - 10/07/08)
