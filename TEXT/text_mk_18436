14/01/2007
ATИНА, Грција -- Министерот за јавен ред, Вирон Полидорас, во петокот (12-ти јануари) објави дека владата ќе формира специјална полициска комисија која ќе го испита нападот со проектил врз Американската амбасада во Атина претходно тој ден. Групата, која је предводеше заменик полицискиот началник Стелиос Сирос, наводно ќе ги вклучува специјалците кои помогнаа во разбивањето на терористичката група „17 Ноември“ во 2002 година. Нападот предизвика помало оштетување на амбасадата, но немаше жртви. Левичарската милитантна организација која се нарекува себеси Револуционерна борба, ја презеде одговорноста. 
Владејачката Нова демократија и опозициските партии остро го осудија инцидентот во петокот. Тие и американскиот амбасадор во Атина, Чарлс Рис, се согласија дека нападот нема да влијае на билатералните односи (Катимерини, Та Неа, АНА-МПА, ЕРТ - 13/01/07)
