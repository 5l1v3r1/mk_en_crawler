18/07/2007
САРАЕВО, Босна и Херцеговина (БиХ) -- Босански муслиман беше осуден на 30 години затвор за воени злосторства против Србите за време на конфликтот во периодот 1992-1995 година. Специјалниот суд за воени злосторства во земјата, во вторникот (17-ти јули) го прогласи Нисет Рамич за виновен за убиствата на четворица српски цивили и ранување двајца други во село во близина на Високо, во јуни 1992 година, додека бил член на силите за територијална одбрана на Високо. Тој веќе одлежува затворска казна во траење од 20 години за убиство и грабеж. Двете затворски казни ќе истекуваат истовремено. (Ројтерс, АФП, ПБС БиХ, ДПА - 17/07/07)
