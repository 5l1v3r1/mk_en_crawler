11/10/2007
АНКАРА, Турција -- Воени авиони ги бомбардираа терористичките кампови на Курдистанската работничка партија (ПКК) во близина на границата со Ирак во средата (10-ти октомври). Војската, исто така, распореди тенкови и војници за да ги спречи герилците на ПКК да влегуваат и излегуваат од Ирак. Според непотврдени извештаи армијата е можно да бомбардирала цели и во Ирак. Овој чекор беше предизвикан од серијата напади на ПКК во кои загинаа 15 војници од неделата. Турската влада оваа недела побара од парламентот да даде одобрение за воена операција на ирачка територија, но не се очекува одлука до следната недела.
Во другите вести, еден полицаец загина, а четири лица беа повредени во бомбашкиот напад врз полициски автомобил во југоисточната турска провинција Дијарбакир, честа цел на напади од страна на курдистанските сепаратисти. Сведоците велат дека експлозијата била предизвикана од рачна граната. (Заман - 11/10/07; Ројтерс, АП, АФП, Ројтерс, Сабах, новинска агенција Анадолу, Ал Џезеира - 10/10/07)
