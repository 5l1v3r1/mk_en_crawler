17/12/2007
БЕЛГРАД, Србија -- Опозициската Српска радикална партија (СРС) во петокот (14-ти декември) уште еднаш го номинираше заменик-претседателот Томислав Николиќ да биде нејзин кандидат на претстојните претседателски избори на 20-ти јануари. Иако партијата и понатаму ја критикува одлуката за распишување избори како неуставна, истата објави дека ќе учествува. Николиќ е де факто водач на СРС во изминатите неколку години. На официјалниот партиски водач Воислав Шешељ му се суди од страна на Трибуналот на ОН за воени злосторства во Хаг. СРС победи на парламентарните избори оваа година, но не успеа да обезбеди партнери за составување влада. (Блиц - 15/12/07; Фонет, Б92, Танјуг, Бета - 14/12/07)
