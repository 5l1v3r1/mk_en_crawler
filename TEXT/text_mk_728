25/10/2006

Неколку македонски новинари и фотографи добија награди од ОН за работата поврзана со сиромаштијата во земјата. Тодор Стојчевски ја освои првата награда за најдобра приказна во печатен медиум за неговиот натпис за образованието на Ромите; награди добија, исто така, и Љубица Гроздановска и Маја Томиќ. Драган Антоновски ја освои наградата за својот документарец „Клучот е во вашите раце“, додека Белинда Кока ја доби наградата за најдобра радио емисија. Наградата за најдобра фотографија отиде во рацете на Томислав Георгиев. Канцеларијата на ОН во Македонија ги додели наградите како дел од прославите по повод Денот на ОН.
*** 
 Романецот Maријан Драгулеску освои два златни медали на 39-тото Светско првенство во уметничка гимнастија, што се одржа во Архус, Данска, од 13-ти до 21-ви октомври. Драгулеску ги освои светските титули за вежбите на партер и во прескок за мажи и заврши на осмото место во категоријата на хоризонтални пречки. Друга романска гимнастичарка, Сандра Ралука Избаса, освои сребрен медал во вежбите на греда за жени и бронзен медал во индивидуални мешани вежби за жени. Од другите учесници од земјите на Југоисточна Европа, Бугаринот Јордан Ковчев го освои второто место во вежбите на карики за мажи. 
*** 
УНЕСКО објави дека ќе й додели субвенција од 25.000 американски долари на Бугаријa за обнова на античкиот тракиски комплекс Перперикон и гробницата Татил на Родопските планини. Локалитетот претрпе штета во земјотресот минатиот март. 
*** 
Познатата македонска aктерка Мара Исаја почина на 23-ти октомври во Скопје, на 79 години. Исаја, која беше Романка по потекло, дошла со своето семејство во Македонија во 1951 година и подоцна стана една од најталентираните и најпопуларни личности на македонската театарска сцена. Таа беше добитничка на престижни фестивалски награди од Македонија и од странство. 
*** 
Младиот турски сопранист Бурчу Ујар победи на натпреварот ДЕВУТ 2006 Европска опера во Манхајм, Германија, минатата недела. Втора беше Русинката Олга Перетјарко, а трет Тае-Јоонг Јанг од Јужна Кореја. 
*** 
Филмот на германскиот режисер Флоријан Хенкел вон Донерсмарк „Животот на другите“ ги освои наградите на жирито и публиката за најдобар филм на четвртиот Загребски филмски фестивал, кој заврши на 21-ви октомври. Филмот на романскиот режисер Корнелиу Порумбиу „12:08 источно од Букурешт“ доби специјално признание од жирито.
 (Разни извори – 18/10/06-25/10/06) 
