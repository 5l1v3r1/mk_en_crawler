01/04/2005
ВАШИНГТОН, САД -- САД се загрижени во врска со „сериозните нерегуларности“ забележани во вториот круг од локалните избори во Македонија, соопшти во четвртокот (31-ви март) портпаролот на Стејт департментот, Ричард Баучер. Вашингтон ги повика сите водачи на политичките партии во засегнатите области јавно да ги осудат дејствата што се обидоа да ја поткопаат демократијата. 
Во меѓувреме, во петокот во Скопје започна регионалниот форум за странски инвестиции, кој се фокусира на договорите за слободна трговија и економските реформи. Помеѓу учесниците се и претставници од Албанија, Босна и Херцеговина, Бугарија, Хрватска, Македонија, Романија, Србија и Црна Гора и Турција. (Макфакс - 01/04/05; AФП - 31/03/05)
