12/05/2006
ВАШИНГТОН, САД -- Претседавачот на трипартитното Претседателство на Босна и Херцеговина (БиХ), Сулејман Тихиќ, во четвртокот (11-ти мај) во Вашингтон се состана со заменик-претседателот Дик Чејни и со државниот секретар Кондолиза Рајс. Тие се фокусираа на билатералните односи, евроатланските аспирации на БиХ и на регионалните прашања. Американските официјални претставници ја истакнаа важноста на унапредувањето на уставните реформи во БиХ и соработката со Хашкиот трибунал. Тихиќ, исто така, се состана со државниот потсекретар за политички прашања, Николас Барнс, и со претседателот на Светската банка, Пол Волфовиц. (ФЕНА, Дневни аваз - 12/05/06)
