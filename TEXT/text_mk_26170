15/12/2009
AТИНА, Грција -- Премиерот Јоргос Папандреу во понеделникот (14-ти декември) го обелодени четиригодишниот план за намалување на катастрофалниот буџетски дефицит на земјата и ставање под контрола на нејзините галопирачки долгови. Во разговорите со бизнис водачите и водачите на синдикатите, Папандреу рече дека во текот на следните три месеци, владата ќе донесе одлуки кои беа избегнувани со децении. По ова тримесечје од националниот дијалог во врска со евентуалните мерки, владата ќе премине на дејства, а тоа е она што финансиските пазари сакаат да го видат, истакна Папандреу. 
Патоказот предвидува драстично намалување на трошоците во јавниот сектор. Освен тоа, бонусите кои приватните банки им ги доделуваа на своите вработени ќе бидат оданочувани по стапка од 90 отсто, додека во 2010 година, ќе биде воведено замрзнување на вработувањата во јавниот сектор. Дополнително, една третина грчки туристички канцеларии во странство ќе бидат затворени. Исто така, на мета ќе се најде и вработувањето на илегалните имигранти во Грција. (AП, АНА-МПА, Ксинхуа, Ројтерс - 14/12/09)
