08/12/2004
(Разни извори – 01/12/04 – 08/12/04)
Актерот Кристо, роден во Бугарија, и неговата сопруга Жан-клод -- познати по своето „обвиткување“ со ткаенини на Германскиот рајхстаг -- започнаа со работата на својот најнов проект, насловен како „Порти, Централ парк, Њујорк, 1979 до 2005“. Проектот, кој чини 20 милиони американски долари и кој вклучува подигнување на 7.500 метални рамки високи 16 стапки низ целиот Централ парк, треба да биде завршен следниот февруари. 
*** 
Меѓународниот семинар насловен „Monument De/Construction - Positive/Negative“, посветен на уметностите во земјите од поранешна Југославија, беше отворен на 8-ми декември во Сараево и ќе трае до 12-ти декември. Неколку уметнички изложби во галерии во Сараево се одржуваат истовремено со семинарот. Центарот за современа уметност, Националната галерија на БиХ, Академијата за уметност и Медиумскиот центар се организаторите на настанот. 
*** 
На 6-ти октомври во Скопје беше отворена уметничка изложба на еден од најзначајните имиња од руската авангарда -- Казимир Малевич (1878 - 1935) -- во музејот на Даутпашиниот амам. Настанот го организираше Македонската национална галерија за уметност и Серуската државна библиотека за странска литература во Москва. 
*** 
На 5-ти декември во Истанбул беше отворен нов музеј -- Surp Pirgic Armenian Hospital Museum -- во рамките на проектот за поддршка на мирот на етничкиот соживот во Tурција. Музејот се наоѓа во реставриран објект на Ерменската болница во градот, основана пред 172 години, за време на владеењето на султанот Махмуд II. 
*** 
Романскиотo тенисер Андреи Павел победи на натпреварите за поединци и двојки на Маурициус Опен, најголемиот турнир во суб-сахарска Африка. Во финалето за поединци, Павел го победи јужнокореанецот Ли Хјунг-Таик со 6:3, 6:1, додека во натпреварот за двојки Павел и Габриел Трифу ги поразија јужноафриканците Јее Коецее и Рок де Воест со 6:3 и 6:4. 
*** 
33-тото Генерално собрание на Европскиот олимписки комитет се одржа на 3-ти декември во хрватскиот град Дубровник. Претседателот на Олимпискиот комитет Жак Рог присуствуваше на церемонијата на отворање. 
*** 
Србија и Црна Гора официјално стана 31-вата членка на Еуримиџис -- фондот на Советот на Европа за копродукции, дистрибуција и изложување на европските кинематографски дела, објави минатата недела српското Министерство за култура. Членството ќе им овозможи на домашните филмски продуценти да аплицираат за финансиски средства од Еуримиџис од 2005 година. 
*** 
Снимањето на првиот филм продуциран во Република Српска, „Херои за еден ден“ заврши во Бања Лука, објави минатата недела режисерот Борис Савиќ. Екипата претежно ја сочинуваат студенти и дипломци на Академијата за уметност во Бања Лука. 
