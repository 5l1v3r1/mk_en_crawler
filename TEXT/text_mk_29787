27/01/2011
ЖЕНЕВА, Швајцарија -- Генералниот секретар на ОН, Бан Ки-мун, во средата (26-ти јануари) рече дека има напредок во разговорите за повторно обединување на поделениот остров Кипар. „Јасно е дека двајцата водачи работат на тоа да се доближат преку редица предлози за премостување на разликите, особено во поглавјата на економијата, прашањата на ЕУ, управувањето и поделбата на власта“, рече тој по состанокот зад затворени врати со кипарскиот претседател Деметрис Христофиас и водачот на кипарските Турци, Дервиш Ероглу, во Женева.
„Мора да се стори повеќе за да се постигне понатамошно доближување за отворените суштински прашања“, рече Бан. Тој додаде дека двајцата водачи се согласиле да го забрзаат процесот на преговори и да одржат серија дополнителни состаноци во следните недели. (ВоА, КНА, веб-страница на ОН - 26/01/11)
