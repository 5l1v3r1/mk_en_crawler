09/12/2010
ТИРАНА, Албанија -- Словенечкиот премиер Борут Пахор во средата (8-ми декември) ја отвори новата амбасада на земјата во Тирана, велејќи дека се надева оти истата уште повеќе ќе ги зајакне понатамошните врски. Пахор потврди дека Словенија ќе обезбеди финансиска поддршка за да й помогне на Албанија во справувањето на катастрофалните поплави. За време на церемонијата во амбасадата, албанскиот премиер Сали Бериша рече дека Тирана е благодарна за словенечката поддршка за време на процесот на визната либерализација во ЕУ, особено придонесот на словенечката европарламентарка, Тања Фајон. Пахор се состана со претседателот Бамир Топи, на разговори околу напорите за интеграција на Албанија во ЕУ. (Шекули, НОА, Њус 24, Балкан веб - 08/12/10)
