31/07/2006
СОФИЈА, Бугарија -- Бугарската социјалистичка партија (БСП) официјално го назначи актуелниот претседател Георги Парванов за свој кандидат за претседателските избори на 22-ри октомври, за време на прославата во саботата (29-ти јули) на 115-годишнината од постоењето на партијата. Премиерот Сергеј Станишев, претседател на БСП, рече дека целта е да се привлече широк круг поддршка. 
Десничарските опозициски партии, во меѓувреме, навестуваат дека по долготрајните преговори конечно се близу до именување на заеднички кандидат за претседател. Официјалното соопштение се очекува во вторник. Главните фаворити се чини дека се Неделчо Беронов - претседател на Уставниот суд, кој беше предложен од Демократите за посилна Бугарија - и Анастасија Мозер, претседателката на земјоделската партија БЗНС-ПУ. (Сега - 31/07/06; Медиапул - 30/07/06)
