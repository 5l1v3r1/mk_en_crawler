05/05/2005
САРАЕВО, Босна и Херцеговина (БиХ) -- Високиот претставник Педи Ешдаун одлучи да ги врати тројцата отпуштени босански функционери. Според соопштението од средата (4-ти мај) од неговата канцеларија, Ешдаун ги укинал санкциите против Жељко Триван, Бранка Дадиќ и Марина Дерониќ, од кои сите потпишаа декларација со која се обврзуваат за поддршка на Уставот на БиХ и Дејтонскиот мировен договор. Тривиан и Дерониќ беа отпуштени поради попречувањето на спроведувањето на законот на имот на БиХ, додека Дадиќ беше вклучена во движењето за самоуправа на Хрватите. Ешдаун претходно им забрани да вршат каква било јавна функција во иднина. 
Во другите вести, шефот на Комисијата за Сребреница во Република Српска (РС) Јован Спаиќ во средата рече дека Министерството за внатрешни работи на РС треба да поднесе дополнителни информации до оваа комисија до 31-ви мај. Целта е да се идентификуваат извршителите на масакрот во Сребреница во 1995 година, кои останале на функции во владата или безбедносните служби. (Фена, ПБС БиХ, АФП - 04/05/05)
