24/05/2007
БАЊА ЛУКА, Босна и Херцеговина (БиХ) -- Разговорите во Вашингтон помеѓу премиерот на Република Српска (РС) Милорад Додик и Харис Силајџиќ, бошњачкиот член на претседателството на БиХ, не резултираа со никаков чекор напред во средата (23-ти мај). Целта беше да се постигне некаков напредок во блокираните реформски напори. Според Силајџиќ, американските посредници предложиле укинување на гласањето во ентитетите и формирање на полиција на државно ниво, но Додик ги отфрлил двете идеи. Во изјавата за медиумите Додик истакна дека не може да ги прифати ниту полициските реформи, ниту изборните реформи без точна претстава за позицијата на РС во структурите. Тој, исто така, коментираше дека крајната цел на предлозите ќе биде укинување на ентитетот, на што босанските Срби нема никогаш да се согласат. ЕУ го постави реструктуирањето на полицискиот сектор како главен предуслов за потпишување на Спогодбата за стабилизација и асоцијација со БиХ. (Дневни аваз, Независне новинe - 24/05/07)
