19/04/2005
ПРИШТИНА, Косово, Србија и Црна Гора -- Во извештаите на локалните медиуми во понеделникот (18-ти април) се цитира командантот на КФОР Ив де Кермабон дека ќе биде зголемен бројот на војниците во населени места во кои претежно живеат Срби. Оливер Ивановиќ, водачот на Српската листа за Косово и Метохија, вели дека побарал од Кермабон дополнителни распоредувања за време на состанокот во Приштина во понеделникот, по неодамнешните бомбашки напади и напади врз поединци.
Во меѓувреме, словачкиот министер за одбрана Јурај Лиска во понеделникот рече дека оваа земја ја разгледува можноста за зголемување на својот контингент во рамките на КФОР од сегашното ниво на вкупно 100 војници. Чешка неодамна одлучи да го зголеми својот контингент од 400 на 600 војници. (Политика - 19/04/05; Танјуг, Фонет, Б92 - 18/04/05)
