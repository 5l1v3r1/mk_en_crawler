25/08/2006
ПОДГОРИЦА, Црна Гора -- Премиерот Мило Ѓукановиќ во четвртокот (24-ти август) негираше дека планира да ја напушти политиката. Водачот на владејачката Демократска партија вели дека се фокусира на победата на септемвриските избори и дека е премногу рано да зборува за плановите по изборите. 
Исто така во четвртокот, владата го усвои предлогот на Меѓународната комисија за стандардизација, кој ја идентификува Црна Гора со националната ознака МЕ и со меѓународната ознака МНЕ. Истите ознаки ќе се користат на црногорските лични карти и пасоши, а МНЕ најверојатно ќе се користи како национален Интернет домен. На истата седница владата го одобри нацрт акциониот план за борба против корупцијата и организираниот криминал, стратешки приоритет во поглед на аспирациите на Црна Гора за интеграција во ЕУ. (Taнјуг, Бета, Макфакс - 24/08/06)
