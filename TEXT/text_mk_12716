05/04/2005
ТУНЧЕЛИ, Турција -- Еден војник и деветмина курдски милитанти загинаа во новите судири помеѓу безбедносните сили и забранетата сепаратистичка организација КОНГРА-ГЕЛ, според извештаите на властите во провинцијата Сирнак. Турските безбедносни сили ги започнаа операциите во Сирнак пред пет дена, со цел елиминирање на групата курдски милитанти во областа што се граничи со Ирак. Властите велат дека е запленето големо количество оружје и муниција.
Во другите вести, во понеделникот во Турција пристигна мисија на ММФ на нова серија разговори во врска со стенд-бај аранжманот со Владата. Локалните медиуми јавуваат дека Фондот се согласил да разговара за евентуална ревизија на договорот од 10 милијарди американски долари од декември минатата година. (НТВ - 05/04/05; Ројтерс, TurkishPress.com - 04/04/05)
