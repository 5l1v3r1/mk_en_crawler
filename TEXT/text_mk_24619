08/01/2009
AТИНА, Грција -- Министерството за надворешни работи во средата (7-ми јануари) објави дека Грција поднесла официјална жалба до Турција во врска со пребарувачката и спасувачка мисија во Егејското Море, која наводно ја попречиле турски авиони. Во изјавата Министерството за надворешни работи го критикува инцидентот како „неприфатлив“ и предупредува дека ќе го информира НАТО и ЕУ за истиот. Турското Министерство за надворешни работи немаше коментар на грчкото соопштение Според грчките воени власти, турски борбени авиони ниско надлетувале над армиски хеликоптер во средата, додека трагал по исчезнати илегални имигранти во Егејот. (АП, Ројтерс - 07/01/09) 
