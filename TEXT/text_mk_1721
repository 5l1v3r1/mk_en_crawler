31/10/2012
Црна Гора иТурција беа ставени меѓу десетте најдобри дестинации на списокот „Најдобрите патувања за 2013 година“ кој годишно го издава списанието за патувања „Лонли планет“. Црна Гора е на второто место. Издвоена е поради нејзината нескротена природа и сè поголемиот број на патеки за планинарење и велосипедски патеки, како и поради нејзиниот убав брег. Турција е на осмото место, не само поради Истанбул и убавите крајбрежни одморалишта, туку и поради многуте други евтини и привлечни дестинации. Шри Ланка се најде на врвот на списокот на списанието.
*** 
„Европската банка за обнова и развој“ ги намали своите предвидувања за економиите на земјите од Централна и од Источна Европа, наведувајќи го како причина задоцнетото заздравување во еврозоната. Банката сега очекува економијата на Хрватскада забележи негативен раст од 1,9 отсто на крајот на оваа година, наспроти јулското предвидување од 1,2 отсто.Србијаисто така ќе бележи негативен раст со -0,7 отсто во споредна до претходното предвидување од 0,1 отсто. Се очекува БДП на Албанијада се зголеми за 0,6 отсто оваа година, наспроти првобитно предвидените 1,2 отсто.
*** 
И покрај економската криза,Грција сепак е на највисока позиција во споредба со сите балкански земји во Индексот на земји-знак за квалитет кој во четвртокот (25. октомври) го објави меѓународниот труст на мозоци „Фјучер бренд“. Земјата е на 39. место според рангирањето кое ги зема предвид културата, индустријата, економијата и јавните работи за да утврди како најважните претставници на јавноста ги доживуваат 118-те светски земји-знаци на квалитет. Хрватска е на 41. место, аТурција е зад неа, на 45. место. Швајцарија, Канада и Јапонија се на врвот на списокот, а Сомалија, Пакистан и Авганистан се на дното.
*** 
Српскотојавно претпријатие „Србијагас“ и рускиот гигант „Газпром“, во понеделникот (29.октомври), одлучија да инвестираат во изградбата на српскиот дел на гасоводот „Јужен тек“, кој треба да се отвори до 2015 година. Гасоводот долг 470 километри, со гранки до Хрватска  и Босна и Херцеговина  ќе чини околу 1,7 милијарди евра, изјави генералниот директор на „Србијагас“ Душан Бајатовиќ. Работата ќе започне во декември.
*** 
Во понеделникот (29. октомври), Светска банка иХрватскапотпишаа договор за заем од 50 милиони евра за земјата, наменет за дополнително финансирање на Проект за финансиско посредништво за извоз за Хрватска. Парите ѝ беа доделени на хрватската Банка за обнова и развој за да продолжи да го поддржува пристапот до финансии на приватниот сектор и за да ја поттикне конкурентноста, особено меѓу извозниците, како што Хрватска се приближува кон членство во ЕУ.
*** 
Во четвртокот (25. октомври), владата на Црна Горареши да го намали бројот на работни дозволи за работници од странство за следната година – од 25.000 на 16.500. Целта на овој чекор е да се стимулира вработувањето на нејзините државјани.
*** 
Српскатакомпанија за нафта и гас „Нафтна индустрија Србије“ со седиште во Нови Сад, во четвртокот (25. октомври), објави дека планира да ги прошири истражувачките активности во 10 земји од Југоисточна Европа, вклучувајќи ги Романија, Грција, Црна Гора, Албанија, БугаријаиХрватска, за да го исполни предвиденото производство за 2020 година. Според планот, компанијата ќе го зголеми производството за трипати – до 5 милиони тони нафта – до таа година.
*** 
Бугарскиотпарламент во четвртокот (25. октомври), ги одобри во првото читање измените во локалното даночно законодавство со кои се воведува рамен данок на доход од 10 отсто за депозити во локалните банки. Контроверзниот чекор предизвика сериозна јавна дебата.
 (Разни извори - 24.10/2012 - 31/10/2012)  
