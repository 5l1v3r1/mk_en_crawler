07/07/2008
ПРИШТИНА, Косово -- Секој иден дијалог помеѓу Приштина и Белград треба да се одржува на меѓудржавно ниво, потврди во неделата (6-ти јули) косовската влада. „Ниту УНМИК, ниту Србија немаат право на глас за Косово -- само граѓаните“, рече вицепремиерот Хајредин Куци. Коментарот на Куци уследи веднаш по посетата на шефот на УНМИК, Ламберто Заниер, на северно Косово и Белград. Заниер се очекува да го посети Белград оваа недела и да разговара за реструктуирањето на УНМИК.
Во другите вести, не постои дуализам помеѓу ЕУЛЕК и УНМИК во Косово, рече портпаролката на шефот за безбедност на ЕУ Хавиер Солана, Кристина Галах, во неделата. Надлежностите на ЕУЛЕКС ќе станат евидентни по неговото целосно распоредување и носителите на политиката ќе ги координираат мисиите врз основа на предлогот на генералниот секретар на ОН, Бан Ки-Мун, рече таа. (Eпока е ре, Експрес, Лајм, Коха Диторе, Зери - 07/07/08; ФоНет - 06/07/08)
