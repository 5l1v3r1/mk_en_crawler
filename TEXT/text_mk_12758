04/03/2005
АТИНА, Грција -- Главната опозициска партија, Панелинистичкото социјалитичко движење (ПАСОК) во четвртокот (3-ти март) го отвори четиридневниот конгрес под мотото „Промени во ПАСОК за промени во Грција“. Во своето обраќање на отворањето, водачот на партијата Јоргос Папандреу говореше за потребата од нов социјален пакт со грчките граѓани и ја претстави визијата на ПАСОК за суштинските реформи во јавната администрација и образованието. Голем број странски гости, меѓу кои и албанскиот премиер Фатос Нано, присуствуваа на конгресот. Нано ја искористи можноста за да разговара околу билатералните односи со грчкиот претседател Костантинос Стефанопулос и со новоизбраниот претседател Каролос Папуљас.
Во меѓувреме, грчкиот премиер Костас Караманлис во четвртокот ги посети Белград и Приштина. Тој на властите во двата града им рече дека идниот статус на Косово мора да се одреди во рамките на резолуцијата 1244 на ОН. (AНA, МПA - 03/03/05; Албански дневни вести - 04/03/05)
