17/05/2006
ВИЕНА, Австрија -- Петтиот круг од преговорите за децентрализацијата помеѓу делегациите на Приштина и Белград ќе се одржи на 23-ти мај во Виена, според канцеларијата на претставникот на ОН за разговорите за статусот на Косово, Марти Ахтисари. Во изјавата објавена во вторникот (16-ти мај) се вели дека разговорите ќе се фокусираат на прашањата поврзани со заштитата и реставрирањето на културното и верското наследство во покраината. Заменикот на Ахтисари, Алберт Рохан, повторно ќе биде претседавач.
Тој и претставникот на ЕУ за преговорите за статусот, Стефан Лен, во вторникот беа во Белград на разговори со високи српски претставници и претставници на Србија и Црна Гора. Лен ги повика Белград и Приштина да започнат со решавањето на практичните проблеми што мора да се опфатат, без оглед на исходот од разговорите за статусот. (Taнјуг, РТС - 16/05/06)
