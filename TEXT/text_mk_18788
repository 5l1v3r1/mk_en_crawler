06/03/2007
БЕЛГРАД, Србија -- Американскиот помошник државен секретар за европски и евроазиски прашања, Даниел Фрајд, во понеделникот (5-ти март) се состана со водачите во Белград, на разговори во врска со процесот на решавање на статусот на Косово, билатералните врски и процесот на евроатланска соработка на Србија. Фрајд рече дека САД и меѓународната заедница очекуваат конструктивно учество од страна на Србија во последниот круг разговори со посредство на ОН за статусот на Косово, закажан за в сабота во Виена. Во вторникот Фрајд ја продолжи својата турнеја низ регионот, при што за време на посетите во северно Косово разговараше со претставниците на српските општини. 
Специјалниот претставник на ОН, Марти Ахтисари, се очекува во вторник или среда до Белград и Приштина да го поднесе изменетиот нацрт-предлог, кој ќе ги опфаќа прашањата што беа покренати за време на двонеделните разговори што завршија во петокот во Виена. (Данас - 06/03/07; РТС, Бета, Б92, Taнјуг - 05/03/07)
