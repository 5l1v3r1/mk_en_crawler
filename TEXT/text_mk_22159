19/10/2008
ПРИШТИНА, Косово -- ЕУ и Србија „не се многу далеку“ од постигнување договор за распоредувањето на мисијата на ЕУЛЕКС во Косово, рече командантот на ЕУЛЕКС Ив де Кермабон во петокот (17-ти октомври). Тој изрази надеж дека ЕУЛЕКС ќе биде распреден низ цело Косово до крајот на зимата. „Се надеваме дека ќе биде возможно да се надмине несогласувањето на заедницата на косовските Срби со идејата за судска и полициска мисија на ЕУ во северно Косово“, истакна тој, велејќи дека изворот на ваквото противење се „одреден број фанатици“. 
Во меѓувреме, во саботата, регионалниот администратор на УНМИК за Митровица, Жерард Галучи, објави дека ОН го префрла во својата мисија во Источен Тимор. Сепак, тој истакна дека работата на УНМИК „можеби нема да заврши уште долго време“. 
Во петокот, шефот на УНМИК, Ламберто Заниер, објави дека УНМИК й го предал своето седиште во Приштина на мисија ЕУЛЕКС. (Танјуг, Контакт Плус - 18/10/08, АФП, Бета, Б92, Макфакс - 17/10/08) 
