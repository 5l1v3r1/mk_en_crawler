17/08/2005
ЗВОРНИК, Босна и Херцеговина (БиХ) -- Меѓународната комисија за исчезнати лица (МКИЛ) со седиште во БиХ во вторникот (16-ти август) ги обелодени новите методи за пронаоѓање и одбележување на масовните гробници, кои претставуваат комбинација на техниките за сателитската претстава и отпорноста на земјата. Методот, кој за првпат беше применет на локација во близина на Зворник, го разви тимот на британски и американски истражители, по налог на МКИЛ. Тие испитаа 16 различни локации на масовни гробници во источна БиХ и најдоа заеднички карактеристики кои ќе помогнат во пронаоѓањето на другите скришни гробници. 
Во другите вести од вторникот владата на Република Српска (РС) објави дека поткомисија на Комисијата за Сребреница - со задача детално да ги испита активностите на Министерството за одбрана на РС во врска со истрагата за масакрот во Сребреница - усвои и поднесе извештај до високиот претставник Педи Ешдаун, како што беше побарано. Не беа изнесени детали околу извештајот. (веб-страница на МКИЛ, Фена, извори на ОХР, веб-страница на владата на РС - 16/08/05)
