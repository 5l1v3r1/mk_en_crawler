29/09/2009
БУКУРЕШТ, Романија -- Судиите во Високиот суд за казација во понеделникот (28-ми септември) објавија дека одлучиле да ги прекинат протестите до 31-ви октомври. Нивната одлука „не беше поттикната од некаква конкретна понуда од владата“, рекоа тие, додавајќи дека единствена мотивација им била да им служат „на правата и интересите на обвинетите, кои се погодени“ од пролонгираното забавено работење. Протестите беа поттикнати од серијата владини мерки за намалување на јавните трошоци, вклучително и укинувањето на голем број бонуси што им се плаќаа на јавните службеници и замрзнување на платите во јавниот сектор. Посебно за судиите, ова значи укинување на нивните бонуси за стрес на работното место, што изнесува околу половина од нивната нето плата. (Гардианул - 29/09/09; Aгерпрес, ЕУ Опсервер - 28/09/09)
