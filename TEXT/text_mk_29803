24/05/2011
AНКАРА, Турција -- Министерот за надворешни работи, Ахмет Давутоглу, во понеделникот (23-ти мај) во Анкара се состана со претседателот на либискиот Национален транзициски совет (НТЦ), Мустафа Абдул Јалил. По состанокот Јалил изрази поддршка за турскиот патоказ за мир во неговата земја, кој ги повикува силите поврзани со водачот Муамер Гадафи да се повлечат од окупираните градови и предлага сеопфатни демократски промени. Давутоглу рече дека Турција го смета НТЦ за „легитимен и почитуван“ претставник на либискиот народ. Претходно овој месец премиерот Реџеп Тајип Ердоган побара од Гадафи да се повлече веднаш, сигнализирајќи ја промената во политиката на Анкара кон Триполи. 
Во другите вести од понеделникот, во предвечерјето на посетата на Ердоган на Сирнак за предизборниот митинг, полицијата пронајде 36 килограми експлозиви под мост на автопатот кој води до градот. Придружбата на Ердоган се очекува да го премине мостот во вторник. (Заман, Ватан, Радио Слободна Европа - 24/05/11; КУНА, новинска агенција Анадолу, Хуријет - 23/05/11)
