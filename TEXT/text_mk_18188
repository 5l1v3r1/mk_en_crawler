18/02/2007
САРАЕВО, Босна и Херцеговина (БиХ) -- Водачите на најголемите политички партии се состанаа во петокот (16-ти февруари) во Сараево, но повторно не успеаја да се согласат околу клучното реструктуирање на полицијата на БиХ, кое е клучно за потпишувањето на Спогодбата за стабилизација и асоцијација со ЕУ. Процесот е блокиран со месеци, поради противењата на Република Српска да ги укине полициските сили на својот ентитет. Главниот заменик висок претставник, Рафи Грегоријан, спонзор на разговорите, во неделното издание на „Дневни аваз“ изјави дека разговорите од петокот биле конструктивни и можеби ќе доведат до договор до крајот на оваа година. (Дневни аваз - 18/02/07; Независне новинe - 17/02/07; ПБС БиХ - 16/02/07)
