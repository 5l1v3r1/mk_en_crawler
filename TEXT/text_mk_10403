22/10/2004
СКОПЈЕ, Македонија -- Можното учество на Бугарија во заштитата на македонскиот воздушен простор беше главната тема за време на тридневната посета на началникот на Генералштабот на Бугарската армија, генерал Никола Колев, на Македонија. Колев и неговиот македонски колега, генерал Ѓорѓи Бојаџиев, исто така, разговараа за проширувањето на билатералната воена соработка и за бугарската поддршка на напорите на Македонија за пристап во НАТО. Колев замина од Скопје во четвртокот (21-ви октомври). 
Во другите вести, грчкиот министер за надворешни работи, Петрос Моливјатис, в петок ќе пристигне во посета на Скопје. Разговорите со македонските водачи, наводно, ќе се фокусираат на можното решение на спорот со името помеѓу двете земји. (24 Часа, Труд - 22/10/04; Maкфакс - 21/10/04) 
