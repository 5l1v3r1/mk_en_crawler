10/10/2004
БЕРЛИН, Германија -- „Меѓународна транспарентност“ й додели награда на Милица Бишиќ, поранешен шеф на одделот за даноци во Република Српска, една од своите награди „Интегритет“ за 2004 година. Таа „бестрашно й се спротивстави на корупцијата во системот, преземајќи остри мерки против оние кои профитираат од сивата економија со тоа што не си ги плаќаат даноците“, се вели во изјавата на организацијата. Таа, исто така, постхумано му додели награда на Хасан Баликчи, турски електоинженер убиен поради неговите напори да ја искорени корупцијата во државното претпријатие за електростопанство. (AФП - 08/10/04)
