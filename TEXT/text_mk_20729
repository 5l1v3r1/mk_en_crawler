08/10/2007
СОФИЈА, Бугарија -- Владата и синдикатите на наставниците повторно не успеаја да постигнат договор во текот на преговорите изминатиот викенд, чија цел беше ставање крај на штрајкот кој ги затвори училиштата две недели, објавија во понеделникот (8-ми октомври) локалните медиуми. Овојпат владата понуди намалување на наставниот кадар за 25 отсто, со цел да се загарантира зголемување на платите за преостанатите наставници следната година од 32,25 отсто, за разлика од последната понуда од 25 отсто. Наставниците бараат зголемување од 100 отсто. Нивните синдикати ги отфрлија намалувањата на персоналот, но навестија дека е можно да се откажат од барањата за зголемување на трошоците во буџетот за образованието. (Дарик, Дневник, 24 Часа, Сега, Труд - 08/10/07; БНР, БГНЕС - 07/10/07)
