22/11/2010
ПОДГОРИЦА, Црна Гора -- Опозициската партија Движење за промени (ПзП) протера седум свои членови од Централната комисија во саботата (20-ти ноември) поради тоа што му се спротивставија на водачот Небојша Медојевиќ, и организираа медиумска кампања против работата на раководството. Медиумите објавија дека седуммината ги критикувале водачите за приклучување на коалицијата со Новата српска демократија и Социјалистичката народна партија пред локалните избори во мај. (РТЦГ, РТРС, Радио Слободна Европа, Пчнен - 21/11/10)
