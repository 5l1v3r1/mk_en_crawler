25/06/2010
ПРИШТИНА, Косовo -- Велика Британија ја поддржува независноста и територијалниот интегритет на Косово и се противи на неговата поделба, рече британскиот државен министер за Европа, Дејвид Лидингтон, во четвртокот (24-ти јуни) во Приштина. „Го очекуваме мислењето на Меѓународниот суд на правдата (МСП) за да можеме да одиме напред“, рече тој. Лидингтон додаде дека Косово и Србија можат да разговараат за техничките прашања, но не и за независноста, за која тој вели дека е завршена работа. Во Приштина, тој се состана со претседателот Фатмир Сејдиу, премиерот Хашим Тачи и министерот за надворешни работи, Скендер Хисени. 
Во другите вести од четвртокот, известувачката на Европскиот парламент за Косово, Улрике Лунацек, рече дека Косово и Србија треба да му пристапат на влезот во ЕУ како две независни држави. „Мислам дека иднината на Косово и Србија лежи во ЕУ“, изјави Лунацек за Радио Слободна Европа. Таа, исто така, ја повика косовската влада и ЕУЛЕКС да се борат против корупцијата на сите нивоа. (Зери, Коха Диторе, Експрес, Лајм, Бета, Б92, Радио Слободна Европа, Телеграфи, Кохавижн - 24/06/10)
