04/04/2007
БУКУРЕШТ, Романија -- Парламентот во вторникот (3-ти април) ја одобри новата малцинска влада предложена од страна на премиерот Калин Попеску Таричеану, која ја сочинуваат претставниците на Национал-либералната партија (НЛП) на Таричеану и УДМР на етничките Унгарци. Пратениците од Демократската партија, претходниот коалициски сојузник на ПНЛ, и Либерал-демократската партија (ПЛД), нова партија што ја формираа одметнатите од ПНЛ, не учествуваа на гласањето.
Најголемата опозициска партија, Социјалдемократската партија, по седницата потврди дека ја поддржува реконструираната влада на Таричеану, но истакна дека и понатаму ќе дејствува како опозициска партија. (Зиарул финансиар, Зиуа - 04/04/07; Ромпрес, Медиафакс - 03/04/07)
