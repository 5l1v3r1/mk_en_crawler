15/06/2007
ДИЈАРБАКИР, Турција -- Пет лица беа повредени кога бомба експлодираше во југоисточниот град Дијарбакир во петокот (15-ти јуни). Темпираната бомба беше оставена на автобуска станица на најфрекфентната улица во градот, но очигледно експлодираше порано од планираното, кога на улицата имаше малку луѓе. Полицијата се сомнева дека група поврзана со терористичката Курдистанска работничка партија е одговорна за нападот. 
Во меѓувреме, во петокот претседателот Ахмет Неждет Сезер повика на референдум на кој ќе се одлучува дали гласачите или парламентот треба да го избираат неговиот наследник. Тој се спротивстави на избирање на претседателот на општи избори, како што предложи владејачката Партија на правдата и развојот. (Ројтерс, АП, ДВ, ББС - 15/06/07; НТВ - 14/06/07)
