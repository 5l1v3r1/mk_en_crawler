17/08/2007
ПРИШТИНА, Косово, Србија -- Командантот на американските војници што служат во рамките на КФОР, во четвртокот (16-ти август) ги негираше обвинувањата на висок српски функционер дека НАТО прави „НАТО држава“ од Косово. „НАТО нема намера да формира држава во Косово бидејќи тука е на мировна мисија“, изјави бригадниот генерал Даглас Ерхарт за новинарите, на прес-конференцијата во Гњилане, истакнувајќи дека ЕУ и ОН се, исто така, вклучени во напорите за одреденување на идниот статус на покраината.
Министрите во владата од Демократската партија на Србија (ДСС), вклучително и, од неодамна, министерот за внатрешни работи Драган Јоциќ -- го обвинија Вашингтон дека прави експеримент на создавање држава. (Ројтерс, ОНАСА, Танјуг, Б92, РТС - 16/08/07) 
