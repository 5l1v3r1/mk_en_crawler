24/05/2011
БЕЛГРАД, Србија -- Бројот на српски баратели на азил во ЕУ падна за 35% од крајот на декември, објави во понеделникот (23-ти мај) министерот за внатрешни работи, Ивица Дачиќ, по состанокот со белгиската делегација. Поволниот тренд најверојатно ќе продолжи, додаде Дачиќ, најавувајќи поостри мерки за решавање на проблемот.
Белгискиот државен секретар за миграции и политика на азил, Мелчор Вателет, ги поздрави напорите на Србија, но предупреди дека бројот на баратели на азил останува значитителен. Шефот на делегацијата на ЕУ во Србија, Винсент Дегерт, рече дека истиот е пет до шест пати повисок од воведувањето на безвизно патување на крајот од 2009 година, што е намалување од околу десетпати поголемата цифра. Тој ги повика властите веднаш да го решат проблемот за да избегнат повторно воведување на визите. 
Европската комисија се очекува во вторник да изготви предлог за воведување заштитна клаузула која ќе го дозволи токму тоа: привремено воведување визи за трети земји под одредени околности, објавија медиумите во понеделникот. Предлогот потоа ќе биде дискутиран од министрите за внатрешни работи на ЕУ кога тие ќе се состанат следниот месец. Механизмот, наводно, претставува одговор на приливот на баратели на азил од Македонија и Србија. (Mакфакс, Сител, МИА, Бета, Танјуг - 23/05/11)
