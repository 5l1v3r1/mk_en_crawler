17/09/2007
AНКАРА, Турција -- Полицијата уапси седум наводни членови на Курдистанската работничка партија (ПКК), во врска со обидот за подметнување голема бомба во центарот на Анкара минатата недела. Осомничените, меѓу кои и две жени, беа уапсени во источната провинција Ван, како дел од големата операција на агенциите за спроведување на законот. Комбе со 600 килограми експлозив беше паркирано во катна гаража во Анкара, на 11-ти септември. Полицијата ја деактивираше бомбата пред истата да биде детонирана со мобилен телефон, омилен метод на бомбашите на ПКК во минатото. Двајца други осомничени беа уапсени во Анкара. (AП, АФП, новинска агенција Анадолу, Ројтерс - 16/09/07)
