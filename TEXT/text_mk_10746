09/11/2004
САРАЕВО, Босна и Херцеговина (БиХ) -- Во еден извештај на босанските Срби се признава дека масакрот во Сребреница во 1995 година бил планиран, објави во понеделникот (8-ми ноември) висок меѓународен претставник. „Во самиот извештај се признава и се даваат детали за планот и намерното ликвидирање на илјадници лица“, рече Бернард Фасиер, заменикот на високиот меѓународен администратор во БиХ, Педи Ешдаун. Во документот, кој не е објавен, е дадена и листа со имињата на 7.800 жртви, бројка која се совпаѓа со проценките. 
Во другите вести од понеделникот, Комисијата за човекови права на Уставниот суд на БиХ испрати писмо до премиерот на РС, Драган Микеревиќ, во кое генерално се одобрува извештајот. Уставната комисија, исто така, истакна дека властите на РС за првпат им изразија искрено извинување на преживеаните во Сребреница. (АП, АФП, Извори на ОХР, ПБС БиХ, Фена - 08/11/04) 
