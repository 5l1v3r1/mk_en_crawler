01/04/2007
ПРИШТИНА, Косово, Србија -- Шефот на УНМИК, Јоаким Рикер, во саботата (31-ви март) го осуди нападот со минофрлач на српскиот православен манастир Дечани претходниот ден. Тој изрази голема загриженост поради инцидентот и истакна дека „насилството, особено насочено кон малцинските заедници, не може да се толерира, ниту да се допушти, и за него нема место во Косово“. Одделни изјави со осуда на инцидентот издаде и Контакт-групата од шест нации за Косово и српскиот претседател Борис Тадиќ.
Во меѓувреме, главниот отец Теодосије од манастирот Дечани изјави за радио Контакт плус од Митровица дека КФОР уапсил двајца осомничени во случајот. Теодосије, исто така, рече дека монасите добиле уверување од Косовските полициски сили дека е во тек интензивна истрага.
Во другите вести од саботата, групата „Ветевендосје“ (Самоопределување) на етничките Албанци, одржа митинг во Приштина, барајќи итно отцепување и целосна независност на Косово од Србија. Според извештаите на локалните медиуми, демонстрациите поминале мирно и без какви било инциденти. (Политикa - 01/04/07, РТС - 01/04/07; веб-страница на ОН, Албански вести, Танјуг, Фокус Бета, Б92 - 31/03/07)
