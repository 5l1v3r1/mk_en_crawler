22/05/2007
ЗАГРЕБ, Хрватска -- Новата анкета на ГфК Хрватска покажа дека поддршката на јавноста во Хрватска за членството во НАТО се зголемува. Според резултатите објавени во понеделникот (21-ви мај) 52 отсто од јавноста го поддржува влезот на Хрватска во Пактот, што е за околу 9 процентни поени повеќе од март. Анкетарите овој пораст го припишуваат на владините напори за обезбедување повеќе информации за задачите и ползата за Хрватска, откако ќе стане членка на Алијансата.
Во другите вести, продолжува вежбата за одговор на природни катастрофи на Евроатланскиот координативен центар за одговор на катастрофи, во крајбрежната жупанија на Задар. Вежбата вклучува 1.000 учесници од 44 членки на НАТО и програмата на НАТО Партнерство за мир. (Пословни дневник - 22/05/07; ХРT, Index.hr - 21/05/07)
