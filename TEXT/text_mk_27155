02/10/2009
ЗАГРЕБ, Хрватска -- Владата во четвртокот (1-ви октомври) го одобри предлогот за уставни измени, потребни за пристапување во ЕУ, и истите ги проследи до парламентот. Некои од амандманите ги покриваат условите за одржување референдум -- со кои прилично се олеснуваат овие услови. Исто така, се предлага можност за екстрадиција на хрватските државјани кои се бараат со потерници на ЕУ, по пристапувањето во Унијата. Друг амандман предвидува Националната банка на Хрватска, Националната ревизорска канцеларија и Државниот судски совет да бидат независни. Улогата и активностите на армијата, исто така, ќе бидат редефинирани, во согласност со членството во НАТО. Секоја одлука за распоредување воен персонал, ќе бара поддршка од мнозинството, наместо сегашните две третини. И последно, Босанците и Словенците ќе бидат вклучени меѓу малцинствата кои се наоѓаат во преамбулата на уставот. (Вјесник, ХИНА, ХРТ - 01/10/09)
