01/11/2009
БЕЛГРАД, Србија -- Полицијата уапси неколку стотини луѓе во саботата (31-ви октомври) во градови низ земјата, како дел од операцијата против дрогата. Операцијата, наречена Морава, вклучи околу 2.000 полицајци. Истата започна во 6 часот изутрина, и беше насочена против мрежа дилери на дрога, активна претежно во училиштата. Министерот за внатрешни работи, Ивица Дачиќ, рече дека преку 600 станбени објекти биле претресени и биле запленети неколку десетици килограми дрога, оружје, готовина и украдени автомобили. Премиерот Мирко Цветковиќ рече дека истата докажува оти владта се бори со сите форми на криминал и корупција, и дека „никој нема да биде заштитен или поштеден“. (Beta, RTS, B92, Tanjug, AP, Reuters - 31/10/09)
