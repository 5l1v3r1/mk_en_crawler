30/11/2010
АТИНА, Грција -- Владата доцна во понеделникот (29-ти ноември) издаде наредба за вонредна состојба, принудувајќи ги бродските работници да го прекинат нивниот штрајк и да се вратат на работа, откако постапката остави стотици острови отсечени од копното една недела. Наредбата следеше по неуспешните преговори помеѓу Федерацијата на грчките морнари и владата. Протестот, кој започна минатиот вторник, имаше за цел постигнување колективен договор кој нема да им ги одземе на морнарите нивните бенефиции или права. Штрајкувачите се спротивставија на наредбата во вторникот и го продолжија штрајкот. Ова е втор пат во неколку месеци владата да издаде предупредување за апсења доколку штрајкувачите не се вратат на своите работни места. Првото беше против штрајкот на возачите на камионџиите. 
Во другите вести, главниот синдикат на новинарите, ЕСХЕА, започнува 24-часовен штрајк во вторник, како и лекарите во јавниот сектор. Сепак, штрајкот свикан од вработените во цивилното воздухопловство беше откажан откако судот ја оцени постапката како незаконска. (ДПА - 30/11/10; ДПА, АНА-МПА, Блумберг, АФП - 29/11/10)
