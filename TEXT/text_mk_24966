01/04/2009
TИРАНА, Албанија -- Генералниот секретар на НАТО, Јап де Хоп Шефер, во вторникот (31-ви март) ги покани Албанија и Хрватска да станат најнови членки на Алијансата. Во писмото до албанскиот министер за надворешни работи Лулзим Баша, Де Хоп Шефер вели дека му е чест да ја пренесе оваа вест. Тој испрати слично писмо до хрватскиот министер за надворешни работи, Гордан Јандроковиќ. Двете држави мора да ги поднесат своите ратификувани протоколи за членство до американскиот Стејт Департмент за да ја завршат формалната процедура и се очекува да го сторат тоа в среда, пред самитот на Алијансата во петок и сабота во Стразбур, Франција, и Келн, Германија. (ВОА, АТШ, Шекули, Топ ченал, Јавно, ХИНА - 31/03/09)
