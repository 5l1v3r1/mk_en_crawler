17/02/2010
 Загребскиот Фестивал на виното и гастрономијата се одржа во петокот (12-ти февруари) и саботата. Излагачи од Хрватска и од странство учествуваа на настанот, на кој беа изложени повеќе од 500 локални и меѓународни вина. Посетителите ги следеа кулинарските презентации, готварското шоу и пробуваа од широката палета вина.
 *** 
Книга со рецепти од Босна и Херцеговинa беше прогласена за една од најдобрите книги со рецепти во светот. „Босански кухар“ (Босански готвач) ја освои наградата на Светскиот саем на книги со рецепти во Париз во четвртокот (11-ти февруари). Книгата содржи околу 200 рецепти на традиционалната босанска кујна. 
 *** 
Неандерталски музеј ќе биде отворен на крајот од февруари во Крапина, Хрватска, објави хрватскиот бесник 24 Сатa во саботата (13-ти февруари). Посетителите ќе можат да уживаат во мултимедијалната презентација на животот на Неандерталецот и да видат автентична реконструкција на неандерталско семејство. Проектот -- кој се состои од 17 модели од животот -- чини повеќе од 8 милиони евра.
*** 
 Aлбанскиот Национален музеј во Тирана беше домаќин на изложба на иранската култура од 11-ти февруари до 17-ти февруари. Беа изложени делата на осум уметници и изложби на национални костуми, фотографии и рачно изработени предмети. Иранската амбасада ја опиша како знак за добрите односи меѓу двете држави. 
*** 
 Хрватскиот атлетичар на бијатлон Јаков Фак освои бронзен медал во дисциплината 10 километри со отскок на Зимските олимписки игри 2010 во Ванкувер во неделата (14-ти февруари). Ова е единствен медал на Хрватска досега. 
*** 
 Истанбул е домаќин на 9-тото издание на Меѓународниот фестивал на независен филм, кој започна во четвртокот (11-ти февруари) и ќе трае до недела (21-ви февруари). Настанот, основан во 2001 година, е прв и единствен фестивал на независниот филм во Турција. 
 *** 
Трофејот на Светскиот куп ФИФА ќе пристигне во Србијa на 31-ви март и ќе може да се погледне до 2-ри април, како дел од неговата светска турнеја организирана од ФИФА и претпријатието Кока Кола. Следната станица на фудбалскиот трофеј во регионот е во Букурешт, по што ќе следи Aтина, па Истанбул. Турнејата од 225 дена во 86 држави во светот почна во септември минатата година од седиштето на ФИФА во Цирих. Истиот ќе патува за Јужна Африка каде што ќе се одржи Светскиот куп ова лето. 
 (Разни извори -- 10/02/10-17/02/10)  
