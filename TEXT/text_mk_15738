20/08/2006
САРАЕВО, Босна и Херцеговина (БиХ) -- НАТО добива нови информации од Република Српска во врска со бегалците кои ги бара Трибуналот на ОН за воени злосторства, според портпаролот на Алијансата во БиХ, Дерек Чепел. Во интервјуто од неделата (20-ти август) со Дневни аваз, тој рече дека добиваат информации како од властите на РС, така и од граѓаните. Тој рече дека тоа претставува јавно признание дека обвинетите за воени злосторства се луѓе на минатото. 
Во петокот, војниците на НАТО и ЕУФОР го претресоа домот на Томо Ѓуриќ во Бања Лука, како и домовите на неговите роднини во Српче. Властите велат дека 25-годишниот Ѓуриќ, е поврзан со мрежата на поддршка на осомничениот за воени злосторства Стојан Жупљанин. Никој не беше уапсен.
Исто така во петокот, ЕУФОР објавија дека нивниот персонал открил тајно складиште на нелегално оружје во близина на селото Николици, кај Пале. Информацијата што ја добиле ги довела до оружјето во четвртокот. (Дневни аваз - 20/08/06; Независне новинe - 19/08/06; ПБС БиХ - 18/08/06)
