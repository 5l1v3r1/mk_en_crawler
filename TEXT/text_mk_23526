27/04/2009
БЕЛГРАД, Србијa -- Министерството за земјоделство во неделата (26-ти април) го забрани увозот на свинско месо и живи свињи од сите земји, поради епидемијата на свински грип што изби во Мексико и на други места во светот. Директорот на Ветеринарната управа при министерството, Зоран Мицовиќ, ја припиша одлуката на препораките на Светската здравствена организација. Новиот вид свински грип за првпат се појави во Мексико, каде што починаа повеќе од 100 лица. Специјалистите веруваат дека околу 1.600 луѓе се заболени од истиот во земјата.
Во другите вести, српската влада формираше специјална комисија која ќе се обиде да го лоцира гробот на герилскиот водач од Втората светска војна, убиен како предавник од страна на комунистите. Локацијата на гробот на Драгољуб Дража Михајловиќ е мистерија, откако повоените комунистички власти го убија во 1946 година, тврдејќи дека соработувал со нацистите. Српска група со седиште во Чикаго неодамна понуди награда од 75.500 евра, како помош за наоѓање на гробот. Михајловиќ, југословенски војник, формираше движење на отпорот во 1941 година, за борба против германските окупатори. Тој, исто така, се бореше против комунистичките герилци подоцна во текот на војната. (AП, Данас - 26/04/09; Maкфакс, Б92 - 25/04/09)
