22/01/2009
ЗАГРЕБ, Хрватска -- Комесарот за проширување на ЕУ, Оли Рен, во средата (21-ви јануари) ги посети Хрватска и Словенија, во обид да ја дигне блокадата што Словенија ја постави за пристапот на Хрватска во ЕУ. Поради долготрајниот пограничен спор, Словенија блокираше одредени поглавја од аквисот на Хрватска. Иако Загреб повика на меѓународна арбитража, Словенија инсистира на вклучување на ЕУ. Рен, наводно, бара начини за излегување од кризата, која се заканува да го одложи пристапот на Хрватска. Хрватскиот министер за надворешни работи, Гордан Јандроковиќ, во средата изрази оптимизам дека решавањето на спорот конечно ќе може да продолжи во некоја форма на меѓународна арбитража. Претставници на ЕУ рекоа дека земјите треба сами да го решат спорот, без да се држи во заложништво процесот на пристап на Хрватска во ЕУ. (ХИНА, 24Сата, ХРТ - 21/01/09)
