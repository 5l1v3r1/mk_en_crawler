06/03/2008
ЉУБЉАНА, Словенија -- Претседавачот на ЕУ, Словенија, во средата (5-ти март) стана првата балканска земја што ја призна независноста на Косово. Парламентот ја одобри одлуката со 57 гласови за и 4 против. Словенија со ова стана 15-тата членка на ЕУ што ја призна независноста на поранешната српска покраина. „Ова не е одлука против Србија. Словенија не го прави ова за сопствена корист. Ние го правиме ова врз основа на европската и меѓународната политика“, рече министерот за надворешни работи, Димитриј Рупел, пред гласањето. Исланд, исто така, ја призна независноста на Косово во средата. (Ројтерс, РИА Новости, Макфакс, Б92, РТК, КТВ, Ројтерс - 05/03/08)
