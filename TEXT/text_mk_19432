27/11/2007
ПОДГОРИЦА, Црна Гора -- НАТО и Црна Гора во понеделникот (26-ти ноември) постигнаа договор за транзит на војниците на Алијансата преку копнениот, морскиот и воздушниот простор на оваа мала јадранска земја. Документот беше потпишан во Подгорица од страна на министерот за одбрана, Боро Вучиниќ, и заменик-командантот на Здружената сојузничка команда во Неапол, во посета на земјата, генерал полковник Питер Персон. Црна Гора стана членка на програмата на НАТО Партнерство за мир во ноември 2006 година, што претставува прв чекор кон потенцијалниот пристап. (AФП, Бета, Б92, Мина, РТЦГ - 26/11/07)
