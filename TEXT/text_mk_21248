31/08/2008
ПРИШТИНА, Косово -- Италијанскиот генерал Џузепе Емилио Геј во петокот (29-ти август) ја презеде командата на КФОР, доаѓајќи на местото на францускиот генерал-полковник Ксавиер Бу де Марнак. Едногодишниот мандат на Де Марнак беше одбележан со тензија, која уследи по едностраното прогласување независност од страна на Косово на 17-ти февруари. Во тоа време Де Марнак ја повика јавноста да се воздржи од насилство и да развие дијалог за да избегне конфликти и недоразбирања. Косовскиот претседател Фатмир Сејдиу во петокот го истакна „континуираното присуство“ на НАТО во младата држава и ја искажа својата поддршка за формирањето на косовските безбедносни сили. КФОР е во Косово од 1999 година и моментно вклучува повеќе од 16.000 припадници од 32 земји. (AФП, Ксинхуа, АП, Б92, Бета - 29/08/08)
