03/06/2013
Линда Карадаку за Southeast European Times во Приштина -- 03.06.13
Организацијата за безбедност и соработка во Европа (ОБСЕ) продолжува да игра важна улога во регионот, особено за прашањата поврзани со изборниот процес и демократизацијата.
Албан Бала, основачот на албанскиот Институт за односи со јавноста, вели дека улогата на ОБСЕ е неопходен фактор во земјите со голема политичка поларизација и конфликтни односи, и стана најважен партнер во изборните процеси.
Сé додека стандардите продолжуваат да бидат толку ранливи, улогата на ОБСЕ ќе продолжи да се зајакнува“, изјави Бала заSETimes.
Минатата година, организацијата им овозможи на гласачите во Косово да учествуваат во српските претседателски и парламентарни избори.
„Нашето големо искуство во овој вид практика е причината зошто Белград и Приштина, како и ЕУ, посочија дека ОБСЕ ќе биде најдобрата организација која ќе ги олесни локалните избори во северниот дел на Косово. Имаме долгогодишно присуство во Косово, вклучително и северниот дел“, изјави генералниот секретар на ОБСЕ, Ламберто Заниер заSETimes.
Рамадан Иљази, извршен директор на косовскиот Институт за мир, рече дека тоа што северните Срби учествуваа во локалните избори во Косово ќе го одбележи демократскиот напредок во земјата.
„Организацијата на изборите во северниот дел од страна на ОБСЕ е важна за довербата на српската заедница во овој процес, имајќи предвид дека оваа организација има неутрален став кон статусот на Косово. Но, улогата на ОБСЕ треба да биде техничка и [во] рамките на закрилата на Централната изборна комисија, бидејќи во спротивно, ќе има проблеми“, рече Иљази заSETimes.
„Улогата на ОБСЕ е од суштинско значење за организирање на изборите во северниот дел, но тоа треба да биде направено внимателно со цел оваа улога да не се трансформира во незаменлива улога“, додаде тој.
Но, Заниер рече дека мисијата на ОБСЕ во Косово ќе може да работи во тесна консултација со локалните и меѓународните партнери.
„Заедно, и со согласност на нашите земји-учеснички, ќе оцениме дали постојат услови ОБСЕ да го потпомогне учеството на сите заедници во престојните локални избори“, рече Заниер.
Шефот на ОБСЕ рече дека неодамнешниот договор помеѓу Приштина и Белград ќе им помогне на луfето во Србија и Косово да напредуваат на патот кон понатамошна европска интеграција.
„Она што е важно сега е да се дојде до јасно разбирање помеѓу двете страни за тоа како всушност овој договор ќе биде имплементиран. ОБСЕ е подготвен да одигра конструктивна улога во поддршката на неговата имплементација, имајќи ги предвид нашиот мандат и експертиза во Косово“, изјави Заниер заSETimes.
Организацијата, исто така, има важна улога во соседна Албанија, каде што политичката поларизација и конфликтите се распространети.
Тие ќе ги следат парламентарните избори во земјата на 23-ти јуни.
„Јас ќе ги охрабрам сите страни да придонесат за легитимитетот и кредибилитетот на изборниот процес. Како прв чекор, важно е да се погрижиме Централната изборна комисија да има значајно и полноправно членство“, изјави Заниер заSETimes.
Албанската Централна изборна комисија продолжува да работи со само четири члена, откако мнозинството отпушти еден член, а двајца поднесоа оставка.
„Претстојните избори ќе бидат многу важни за иднината на Албанија. Јас искрено верувам дека политичкиот натпревар, кој е сам по себе својствен за секој демократски систем, нема да претвори во непотребна поларизација или отворена конфронтација помеѓу политичките сили“, рече Заниер.
Канцеларијата за демократски институции и човекови права на ОБСЕ штотуку ја распореди својата набљудувачка мисија во Албанија, и тимот внимателно ќе ги следи сите настани, вклучувајќи ги прашањата околу комисијата.
Организацијата е, исто така, активна и во Македонија, и й помогна на земјата да го надмине неодамнешниот политички ќор-сокак.
„Неодамнешните внатрешни политички разлики се надминати, а ОБСЕ ја одигра својата улога во набљудувањето на локалните избори. Сега е важно да се продолжи со добрата работа. Според мене, проблемите што ги гледаме во Македонија потекнуваат од согледувањето дека има забавување на процесот на евро-атлантската интеграција. Од витално значење е да се одржи и води овој процес“, рече Заниер.
ОБСЕ соопшти дека ќе продолжи да ги поддржува македонските власти во спроведувањето на реформската агенда.
 Кога набљудувањето на изборните процеси од страна на ОБСЕ ќе биде непотребно во регионот? Споделете го вашето мислење во кометарите..  
