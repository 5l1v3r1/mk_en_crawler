11/03/2007
ВИЕНА, Австрија -- Преговорите за иднината на Косово кои траеја една година, завршија без договор, објави во саботата (10-ти март) претставникот на ОН, Марти Ахтисари, по завршувањето на последниот круг разговори во Виена. „Никакви дополнителни преговори нема да го променат тоа. Мое цврсто убедување е дека потенцијалот на преговорите е исцрпен“, рече тој, објаснувајќи дека двете страни не можеле да најдат заеднички јазик за ревидираната верзија на неговиот план за Косово. Ахтисари рече дека сега ќе ја подготви финалната верзија на својот план и истата ќе ја достави до Советот за безбедност на ОН во рок од еден месец. Советот не објави кога ќе одржи расправа за предлогот. 
Српските водачи ги потврдија своите противења на планот на Ахтисари, велејќи дека истиот содржи елементи на независност за Косово и со тоа е неприфатлив за Белград. Претседателот Борис Тадиќ ја потврди понудата на Србија за „значителна автономија со меѓународни гаранции“. Водачите на етничките Албанци во Косово, пак, го поздравија планот и повторно потврдија дека нивната цел е целосна независност. „Независноста е алфа и омега -- почеток и крај на нашата позиција“, рече косовскиот претседател Фатмир Сејдиу. (Политикa - 11/02/07; AП, АФП, Ројтерс, УПИ, Бета, Б92, РТС, Танјуг, Косова лајв - 10/03/07)
