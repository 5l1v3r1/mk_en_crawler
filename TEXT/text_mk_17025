03/10/2006
БУКУРЕШТ, Романија -- Велика Британија ќе ги укине визите за сите романски државјани додека земјата се приближува кон членството во ЕУ, објави во понеделникот (2-ри октомври) британскиот амбасадор во Букурешт. Во говорот пред група студенти, Робин Барнет рече дека Романците ќе можат да патуваат во Велика Британија без ограничувања по 1-ви јануари. Сепак, предупреди тој, Велика Британија, најверојатно, нема да го отвори својот пазар на труд за работниците од Бугарија и Романија, како што стори со претходните десет нови земји-членки. (Ројтерс - 02/10/06)
