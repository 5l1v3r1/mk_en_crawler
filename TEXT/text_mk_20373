13/12/2007
ПРИШТИНА, Косово, Србија -- Портпаролот на УНМИК, Александар Иванко, во средата (12-ти декември) соопшти дека отворањето српска владина канцеларија во поделениот град Косовска Митровица претставува „провокација“. Србија ја отвори канцеларијата во понеделникот, истиот ден кога официјално завршија преговорите за идниот статус на Косово. Повеќе од половина од 120.000 Срби што останаа во отцепената покраина живеат во Косовска Митровица, и властите велат дека оваа канцеларија ќе ги контролира јавните служби таму.
Во меѓувреме, српскиот министер за Косово, Слободан Самарџиќ, потврди дека Србија се спротивставува на воспоставувањето мисија на ЕУ во Косово, бидејќи тоа би било почеток на напорите за спроведување на планот на поранешниот претставник на ОН, Марти Ахтисари, за конечниот статус. Белград инсистира на тоа дека прашањето мора да го реши Советот за безбедност на ОН. (РИА Новости, Ројтерс, РТС, Макфакс, А1 - 12/12/07)
