27/10/2004
СОФИЈА, Бугарија -- Десничарската опозициска партија Демократи за посилна Бугарија, која минатата недела ги најави плановите за гласање недоверба на премиерот Симеон Саксобурготски, во вторникот (26-ти октомври) објави дека се откажала од идејата поради недоволната поддршка од страна на другите парламентарни партии. 
Во другите вести, претседателот Георги Парванов се наоѓа во Словенија, како дел од петдневната посета на Јадранот. Неговиот словенечки колега, Јанез Дрновшек, го увери Парванов дека Љубљана го поддржува влезот на Бугарија во ЕУ во 2007 година. (Дневник, БНР - 27/10/04; Дарик Медиапул - 25/10/04) 
