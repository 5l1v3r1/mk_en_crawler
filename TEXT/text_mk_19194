30/01/2008
ЗАГРЕБ, Хрватска -- За време на вжештената расправа во Европскиот парламент во вторникот (29-ти јануари), словенечкиот министер за надворешни работи, Димитриј Рупел, ја критикуваше Хрватска во врска со нејзиното воведување на заштитената еколошка рибарска зона (ЗЕРП) во Јадранското Море. Рупел ги обвини хрватските власти за буквално замрзнување на дипломатските врски во изминатите шест месеци и неподготвеност за компромис.
Како одговор на тоа, хрватското Министерство за надворешни работи соопшти дека владата поддржува билатерални преговори. Министерството предупреди дека изјавите како онаа на Рупел не придонесуваат за добрососедските односи, туку само й штетат на позитивната атмосфера потребна за решавање на актуелните прашања. (Вјесник - 30/01/08; ХРТ, Вечерњи лист, Хина, Javno.com - 29/01/08)
