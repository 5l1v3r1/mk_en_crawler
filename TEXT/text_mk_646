02/02/2005
(Разни извори – 26/01/05 – 02/02/05)
Во <b>Софија</b> во тек е меѓународна конференција за интеграција на Ромите. Настанот, чиј домаќин е бугарскиот премиер Симеон Саксобурготски и неговиот унгарски колега, Ференц Ѓурчану, претставува дел од големата иницијатива која има за цел борба против дискриминацијата на ромското население во Европа. 
*** 
Познатиот српски режисер Жика Митровиќ почина на 29-ти јануари во Белград, на 84-годишна возраст. Митровиќ беше еден од основачите на српската кинематографија и режираше неколку филмови кои се сметаа за класика. 
*** 
Романскиот режисер Каталин Митулеску беше помеѓу четворицата победници на овогодинешниот меѓународен фестивал на филмски работници Sundance/NHK. Неговиот филм „Како го поминав крајот на светот“ ја освои наградата Најдобар проект од Европа. 
*** 
На 1-ви февруари во Националниот музеј на Босна и Херцеговина (БиХ) во Сараево беше отворена изложбата „Истории на дијалогот II“. Настанот, кој е дел од проектот Меѓукултурен дијалог и спречување на конфликтите, ќе трае до мај. 
*** 
Сараевскиот Историски музеј оваа година во Шведска ќе ја претстави својата трајна изложба „Сарево под опсада“, како што изјави директорот на музејот Мухиба Каљанац. Шведската турнеја, закажана за 5-ти февруари, е организирана во соработка со Патничкиот музеј на Шведска и шведските невладини организации. 
 *** 
Во Галеријата на надворешни уметности во Софија се изложени оригинални слики на платно и дневникот на легендарната мексиканска сликарка Фрида Кало. Изложбата, која вклучува три графики на сопругот на Кало, Диего Ривера, ја одбележува 50-годишнината од смртта на Кало. 
*** 
На 29-ти јануари во хрватскиот Национален театар во Загреб се одржа „Балот над баловите“. На настанот, кој беше организаран со помош на Балот на Виенската опера и Виенската државна опера, присуствуваа повеќе од 800 гости - претежно дипломати, бизнисмени и културни работници. Приходите ќе бидат искористени за образување на млади оперски пејачи. 
*** 
Романките Mарија Спиреску и Виорика Тигау го освоија златниот медал на натпреварот во возење на боб за жени 2 од Јуниорскиот светски шампионат во Обершрајберхау, во Германија. На натпреварот за мажи Романците Николае Истрате и Василе Болозан се рангираа на шестото место. 
*** 
Оваа недела во близина на „Галф оф акаба“ во Израел се одржува грчко-израелска литературна работилница. Разговорите ќе вклучат најразлични теми - од влијанието на националната историја и религијата во литературата до улогата на добриот превод. 
