07/08/2009
БЕЛГРАД, Србија -- Рускиот амбасадор во Србија, Александар Конузин, вели дека неговата влада можеби ќе й додели една милијарда американски долари на Србија, како буџетска помош. Говорејќи во четвртокот (6-ти август), во врска со посетата во октомври на рускиот претседател Дмитри Медведев, Конузин рече дека Москва веќе ја одобрила можноста за обезбедување финансиска поддршка за Белград. Русија, рече тој, очекува зајакнување на своето партнерство со Србија, претежно во енергетскиот сектор. Медведев ќе биде првиот руски претседател во посета на земјата од 2001 година. (Taнјуг, Б92, Данас, Вести - 06/08/09)
