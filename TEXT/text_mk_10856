05/10/2004
БРИСЕЛ, Белгија -- Европскиот комесар за надворешни односи, Крис Патен, и шефот за безбедност на ЕУ, Хавиер Солана, во вторник (5-ти октомври) ќе го посетат Белград, со цел да остварат разговори за забрзување на интеграцијата на Србија и Црна Гора во ЕУ преку т.н. „двонасочен“ пристап, како што се вели во соопштението за медиумите на ЕУ. Патен рече дека овој пристап ќе овозможи земјата да не заостанува зад своите соседи. Тој, исто така, истакна дека соработката на Белград со Хашкиот трибунал е од суштинска важност. Во понеделникот Србија и Црна Гора и ЕУ потпишаа рамковен договор за учество во програмите на ЕУ, обезбедувајќи финансиска помош за време на процесот на пристап. (Веб-страница на ЕУ, Танјуг, Мина, Б92 - 04/10/04)
