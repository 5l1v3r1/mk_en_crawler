18/12/2006
Околу 61 отсто Грци го користат Интернетот за работа, според новото истражување спроведено од страна на АГБ и Опсерваторијата за грчкото информатичко општество. Испитувањето, исто така, покажа дека 64 отсто го користат Интернетот за имејл, четови и форуми, додека 25 отсто го користат за пребарување на информации. 
*** 
Српското претпријатие за ИТ „Ком-трејд груп“ ги објави плановите за инвестирање на 100 милиони евра за проширување на активностите во Југоисточна Европа во следните две години. „Ком-трејд груп“ работи во Босна и Херцеговина, Бугарија, Хрватска, Црна Гора и Србија. Претпријатието неодамна отвори претставништво во Албанија и има намера да влезе на романскиот и украинскиот пазар во 2007 година. 
*** 
Седум претпријатија поднесоа понуди на меѓународниот тендер за проектот за дигитална мапа, вреден 4,1 милиони евра, во Aлбанијa. Победникот ќе има задача да ја направи првата дигитална мапа на земјата, која ќе се користи во процесот на легализирање на земјиштето. Кандидати се: Meixner Vermessung zt Gmbh од Австрија, хрватски Geofoto, италијанските претпријатија Compagnia Generale Ripreseaeree и SMA Basilicata, IGN France International, израелскиот Operational Management Crisis Containment System и јапонско-финскиот конзорциум Паско-ФИНМАП.
 *** 
Владата на Федерацијата на Босна и Херцеговинa (ФБиХ) и Мајкрософт потпишаа договор за стратешко партнерство. Документот, кој го потпиша премиерот на ФБиХ, Ахмет Хаџипашиќ, и менаџерката на Мајкрософт БиХ, Лејла Зукиќ-Кривдиќ, го регулира правото на употреба на последните програмски пакети на Мајкрософт од страна на администрацијата на ФБиХ и има за цел воспоставување на долгорочни односи помеѓу потписниците. 
*** 
Maкедонската влада минатата недела претстави четири нови проекти, во вредност од 20 милиони евра, наменети за развој на домашниот ИТ сектор во следните четири години. Исто така се воведува и нова позиција во владата -- министер без ресор задолжен за информатичкото општество. 
*** 
E-Maкедонија одобри 74.109 евра за 11 проекти чија цел е промовирање на информациите, знаењето и ИТ образованието помеѓу маргиналните групи во Maкедонијa, етничките заедници и граѓаните со специјални потреби. Иницијативите беа избрани од 34 апликации, поднесени на конкурсот што го распиша е-Македонија во август.
*** 
Бугаријa ја поднесе својата кандидатура за домаќин на Симпозиумот на светските телеком регулатори следната година. На собирот ќе му претходи ИТУ Телеком Европа 2007, кој е закажан за декември 2007 година во Софија. 
(Разни извори 11/12/06-18/12/06) 
