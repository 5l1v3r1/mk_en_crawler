07/04/2004
СОФИЈА, Бугарија -- Претседателот Георги Парванов в среда (7-ми април) ќе свика итна седница на Националниот совет за безбедност, на која ќе се разговара во врска со затегнатата ситуација во Карбала, Ирак, каде што се распоредени бугарските војници на меfународната коалција. Советот ќе расправа во врска со воените, политичките и дипломатските активности за да се загарантира безбедноста на војниците. Од вторникот, локалните бунтовници ранија петмина бугарски војници во одделни напади. Во друг дел од Ирак, во вторникот загина еден бугарски возач, при вооружен напад врз неговиот конвој во јужниот град Насијира.
Во другите вести од вторникот, телата на десетте деца кои загинаа во автобуската несреќа во Србија и Црна Гора беа вратени во нивниот роден град Свиштов. Уште две деца се водат за исчезнати. Четврток е прогласен за ден на национална жалост за децата, кои беа на возраст од 11 до 18 години. (Медиапул, Инфо Радио, Novinite.com, 24 Часа, Труд, БНТ - 07/04/04; Ројтерс, АФП, АП - 06/04/04)
