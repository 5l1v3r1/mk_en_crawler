10/12/2008
 Српскиот министер за култура Небојша Брадиќ во понеделникот (8-ми декември) ја отвори првата регионална конференција Cultu(RE)gion online!, која ја промовира важноста на културните интернет портали и потребата од Интернет за зајакнување на културниот дијалог. Дводневниот настан во Белград беше дел од двегодишниот проект за развој на Неформалната мрежа на културни портали на Југоисточна Европа (ИНСЕЕЦП), со поддршка на Пактот за стабилност за Југоисточна Европа. 
*** 
 Романскиот филм Останатото е молк влезе во трката заедно со 53 други филмови кои се натпреваруваат за наградата Златен глобус за најдобар филм од странско говорно подрачје, објави Медифакс на 3-ти декември. „Останатото е молк е исто така романски кандидат за Оскар за најдобар филм од странско говорно подрачје. Академијата на уметностите и науките Моушн пикчр ќе ги објави кандидатите в четврток и ќе ги предаде наградите на 11-ти јануари во Лос Анџелес. 
*** 
 Tурската најголема арена за лизгање ќе биде отворена во провинцијата Ерзурум до крајот на декември, објави во понеделникот (8-ми декември) новинската агенција Анадолу. Објектот ќе има 2.000 места и ќе биде домаќин на Светските зимски универзитетски игри во Ерзурум во 2011 година. 
*** 
 Романецот Јон Влад Онческу победи и во деснораките и во левораките дивизии на класата во 100 килограми на Светскиот шамионат во борење со рака во Келовна, Канада, во саботата (6-ти декември) и неделата. Онческу е прв борач со раце кој освоил две последователни светски титули во различни тежински категории. Минатата година тој стана светски шамион во класата за 90 килограми.
*** 
 Maкедонскиот премиер Никола Груевски го отвори првиот музеј на вода во Охрид во понеделникот (8-ми декември). Музејскиот комплекс се состои од осум куќи на дрвени платформи кои го прикажуваат животот на праисториските луѓе од 1.200 до 800 г. пред н.е. Праисторискиот комплекс „Залив на коски“ беше граден две години и истиот чинеше 2 милиони евра. Владата ги додели парите како дел од својот план за инвестирање во културата.
*** 
Огилви Косова, креаторите на „Новороденче“, симболот на косовското прогласување независност, освоија уште една награда за дизајн, објавија медиумите во петокот (5-ти декември). Фирмата освои сребро на првиот Фестивал Еуробест во Стокхолм, Шведска. Огилви Косова освои и други награди оваа година во Франција, Словенија и САД. 
*** 
Риека, Хрватскa, ќе биде домаќин на пливачкиот настан на 12-тиот Европски шампионат на куси патеки од четврток (11-ти декември) до недела. На натпреварот ќе учествуваат спортисти од 20 земји.
 (Разни извори – 03/12/08-10/12/08) 
