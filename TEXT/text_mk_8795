31/05/2012
Од Бедрана Калетовиќ за Southeast European Times во Сараевo -- 31/05/12
Како и секогаш, фестивалот Денови на Сараево траеше полни пет дена, со учество на скоро 500 босански уметници, кои беа распостранети на различни локации во Белград. Тие й понудија на публиката претстави, изложби на фотографии, драмски читања и филмови. Оваа година фестивалот привлече скоро 10.000 луѓе меѓу 22-ри и 26-ти мај. 
Спонзорите го продолжија фестивалот Денови на Сараево во Белград за да ги обноват линиите што силно ги врзуваа Белград и Сараево пред мрачните денови на опсадата на Сараево, на почетокот од војната во Босна и Херцеговина (БиХ). Во изминатите шест години невладините организации од овие два града се обидуваат да ги зајакнат културните врски.
За време на првиот фестивал во 2007 година „Беше прилично важно да се започне приказната за опсадата на Сараево. Денес, правиме многу повеќе со овој фестивал и не завршуваме [на] последниот ден; врските меѓу овие два града продолжуваат“, рече за SETimes Маја Мичиќ, директорка на организаторската невладина организација Младинска иницијатива за човекови права на Србија.
Оваа година фестивалот беше посветен на обновата на сараевското Градско собрание, симболот на главниот град и еден од неговите најважни историски и архитектонски споменици.
Истото служеше како Народна библиотека до август 1992 година, кога бомбардирањето од страна на српските сили го уништи, при што беа запалени повеќе од 2 милиони книги. Објектот полека се обновува, благодарение на донациите.
„Сé што знам за Градското собрание е дека е во Сараево и дека сега го нема; но, што тоа значело за граѓаните на Сараево и што го предизвикало неговото уништување, е нешто за што никогаш не се говори во српските медиуми. Овој фестивал ми даде друга димензија на таа вистина“, рече за SETimes Данијела Поповиќ, студентка од Белград.
Целта на фестивалот е да се прикаже културата на Сараево, поврзувајќи ги луѓето преку истиот и подвлекувајќи ја важноста на стабилноста за благосостојбата на сите држави во регионот. Фестивалот повеќе не е ограничен на односот меѓу Сараево и Белград, туку ги унапредува и врските со другите регионални градови и држави.
«Είμαστε ένα συγκρότημα που ήρθε για να παίξει σε αυτό το φεστιβάλ και τα πάμε καλά, [αν και] συνδέουμε Βελιγράδι, Σεράγεβο και Ζάγκρεμπ. Μέσω αυτού του φεστιβάλ, απέκτησα νέο συγκρότημα, νέους φίλους, νέα θέση για τον πόλεμο και τις τραγικές συνέπειές του,» δήλωσε ο Νενάντ Κοβάτσεβιτς, παίκτης κρουστών οργάνων από την Κροατία, ο οποίος, μαζί με τον μπασίστα από το Βελιγράδι, τον Ιβάν Μιχαΐλοβιτς και τον Νταμίρ Ιμάμοβιτς από το Σεράγεβο, απαρτίζουν το συγκρότημα Sevdah Takht.
Зајакнувањето на регионалната соработка во областа на уметностите не е лесна работа, со оглед на политичката клима во регионот. Сепак, некои уметници не сакаат да бидат дел од политиката и гледаат на работењето во други земји како на работење во нивниот втор дом. Една од нив е актерката Мирјана Карановиќ од Србија, која снима филмови како во БиХ, така и во Хрватска.
„Сараево е мојот живот во изминатите 11 години; честопати играм во претстави таму. Многу ми е жал што политиката ги уништува достигнувањата што ги постигнавме преку уметноста и културата“, рече таа за SETimes. 
Карановиќ е добитничка на наградата Денови на Сараево за нејзиното учество во културата и фактот дека сé уште ја подига свеста за последиците од војната, 20 години подоцна.
Со здружени сили, младите од Сараево и Белград и понатаму работат на овој фестивал, но и на тоа да влијаат на јавната свест во врска со војната, која остави длабоки лузни во нивниот регион. 
„Имав неколку години војна во мојот град. Не сакам да мразам никого, но би сакал да бидам убеден дека мојата генерација во Србија ги гледа настаните од пред две децении. Затоа го посетувам фестивалот и сум горд на сé што постигна“, изјави за SETimes посетителот на фестивалот Анес Мухиќ од Сараево.
