19/03/2004
БУКУРЕШТ, Романија -- Премиерот Адријан Настасе во четвртокот (18-ти март) пристигна во Братислава, Словачка, каде што ќе учествува на конференцијата за новата агенда на проширена Европа. На форумот ќе присуствуваат шефови на држави, владини официјални претставници и политичари од 26 европски земји и од САД. На конференцијата ќе присуствуваат и генералниот секретар на НАТО, Јап де Хоп Шефер, и комесарот за прошируваoе на ЕУ, Гунтер Ферхојген.
Во другите вести од четвртокот, романското Министерство за животна средина соопшти дека десет тони токсичен отпад, вклучувајќи и цијанид, бил фрлен во една река во близина на затворената хемиска фабрика Метадет во Фалтичени. Во 2001-ва година во оваа област се случи сличен инцидент со затруени риби. (Ромпрес, Ројтерс - 18/03/04)
