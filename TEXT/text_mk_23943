20/01/2009
САРАЕВО, Босна и Херцеговина (БиХ) -- Премиерот на Федерацијата на БиХ (БиХ) Неџад Бранковиќ во неделата (18-ти јануари) рече дека сака бројот на министерства во неговата влада да биде намален од 16 на 12 и очекува партиите во владејачката коалиција брзо да ја спроведат оваа промена во парламентот на ентитетот. Во изјавата за весникот „Дневни аваз“ Бранковиќ рече дека веќе преговара за поддршка од Партијата за демократска акција, како и дека ќе разговара со синдикатите и работодавачите во вторник. Бранковиќ рече дека овој потег драстично ќе ги намали трошоците на јавната администрација и ќе ја зголеми ефикасноста. (Дневни аваз, Сеебиз - 18/01/09)
