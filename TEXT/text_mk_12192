13/02/2005
ЛУКСЕМБУРГ -- Ќе биде тешко за ЕУ да ги започне преговорите со Хрватска, ако Загреб не го уапси и екстрадира генералот во бегство, Анте Готовина, рече во петокот (11-ти февруари) премиерот на Луксембург, Жан-Клод Јункер, по состанокот со главната обвинителка на ОН за воени злосторства, Карла дел Понте. Властите велат дека преговорите ќе бидат отворени веднаш, ако генералот пристигне во Хаг до 17-ти март, датумот кој го одредија водачите на ЕУ за започнување на процесот на преговорите на Хрватска. „Хрватските власти [треба] да докажат дека целосно и на секаков можен начин соработуваат со Трибуналот“, рече Јункер, чија земја моментно претседава со ЕУ. Хрватскиот премиеро Иво Санадер рече дека не е изненаден од изјавите и повтори дека Загреб прави сé што е во негова моќ да го пронајде Готовина. (Ројтерс, ХИНА, ХРТ - 11/02/05)
