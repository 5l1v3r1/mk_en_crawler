29/03/2006
(Разни извори – 22/03/06 – 29/03/06)
Бугарското скијачко дуо Албена Денкова и Максим Стависки го освоија златниот медал во уметничко лизгање на Светскиот шампионатот во уметничко лизгање во Калгари, Канада, на 25-ти март. Тие се првите Бугари што победиле на светски шампионат. Канаѓаните Мари-Франс Дубреј и Патрис Лозон беа втори, додека трети беа Танит Белбин и Бен Агосто. 
*** 
Дваесетипеттиот Рок-фест музички фестивал ќе се одржи од 30-ти март до 13-ти април во Скопјe. На фестивалот ќе учествуваат околу 35 рок и андерграунд бендови. 
*** 
Петнаесеттиот меѓународен студентски фестивал Скомрахи започна на 27-ми март во Скопјe. Настанот, што го организира скопскиот Факултет за драмски уметности опфаќа претстави на театарски групи од десет европски земји. 
*** 
Познатиот балкански композитор и музичар Горан Бреговиќ планира да одржи концерти во Тиранa на први и втори април. Тој ќе биде придружуван од група од 42 члена и тоа: српски, бугарски и грчки уметници. 
*** 
Седумнаесетгодишната ученичка во средното математичко училиште во Шумен Славена Вутова победи на натпреварот за Мис на Бугарија за 2006 година, што се одржа во Пловдив на 25-ти март. Таа ќе ја претставува својата земја на натпреварот за Мис на светот за 2006 година во Полска ова лето. Вутова е исто така и атлетичарка, како и учесничка на натпревари во пинг-понг, спортски игри и пливање. 
*** 
Писателот Христо Калчев - еден од најпродаваните бугарски современи писатели - почина на 22-ри март на 62-годишна возраст. Калчев беше најпознат по серијата книги во кои се опишува транзициониот период во земјата и во кои се откриваат тајни од криминалното подземје. Тој стана особено популарен по предвидувањето на серијата атентати на криминалните „босови“ во текот на изминатата деценија. 
*** 
Познатиот српски актер Данило Лазовиќ почина од инфаркт на 24-ти март на 55-годишна возраст. Лазовиќ беше познат по своите бројни театарски и филмски улоги, меѓу кои и во телевизиските серии „Среќни луѓе“ и филмот „Јагода во супермаркет“. 
