30/01/2007
СКОПЈЕ, Македонијa -- Министерот за финансии, Трајко Славески, во понеделникот (29-ти јануари) објави дека Македонија ќе започне со предвремена отплата на својот долг кон Парискиот клуб на кредитори. Првите 50 милиони американски долари ќе им бидат вратени на САД и Кувајт. Откупот на долгот треба да заврши до април, кога ќе бидат потпишани билатерални договори со 13 земји-членки. Славески вели дека овој потег ќе резултира со значителна заштеда во државниот буџет во текот на следните пет години. Вкупниот долг кон Парискиот клуб изнесува 13,7 отсто од надворешниот долг на Македонија. (Вечер - 30/01/07; MИA, Tелма TВ - 29/01/07)
