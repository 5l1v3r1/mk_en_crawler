19/10/2004
БРИСЕЛ, Белгија -- За време на посетата на Седиштето на НАТО во понеделникот (18-ти октомври), хрватскиот министер за надворешни работи, Миомир Жужул, предвиде дека неговата земја би можела да добие покана за членство во Пактот следното лето. Жужул оствари разговори со заменик генералниот секретар на НАТО, генерал Алесандро Минуто Ризо, со помошникот на генералниот секретар за политички прашања, Гинтер Алтенбург, како и со американскиот амбасадор во НАТО, Николас Брнс. Тој рече дека тројцата високи функционери го пофалиле напредокот што го постигна Хрватска во спроведувањето на одбранбените реформи. 
Исто така во понеделникот, синдикатите на хрватското образование предупредија дека ако Владата не се согласи да преговара за нивното барање за зголемување на платите од 12 отсто, тие ќе започнат нов генерален штрајк. И покрај штрајкот претходно овој месец, Владата одби да разговара за зголемување на платите. (Вечерњи лист - 19/10/04; ХИНА, ХРТ - 18/10/04) 
