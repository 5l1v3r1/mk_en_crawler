16/11/2010
ПРИШТИНА, Косово -- Поголем дел од политичките субјекти што учествуваат на предвремените избори на 12-ти декември во понеделникот (15-ти ноември) ветија дека ќе водат фер трка, како предуслов за слободни и демократски избори. Поканети од вршителот на претседателската функција, Јакуп Красниќи, претставниците на партиите го потпишаа Кодексот на однесување. „Сакаме конечниот резултат од изборите на 12-ти декември да биде волјата на косовскиот народ, а не наместена волја на косовскиот народ“, рече Красниќи. Политичките партии, исто така, ветија дека нема да влијаат на работата на Централната изборна комисија и ќе ги почитуваат изборните резултати. Меѓународните претставници ја поздравија иницијативата, велејќи дека на Косово му треба изборен процес што ги исполнува највисоките меѓународни стандарди.
Движењето Ветевендосје одби да го потпише договорот, велејќи дека „не им верува на политичките партии“ и не сака да биде дел од „официјалната маскарада“. (Кохавижн, РТК, Клан Косова, Телеграфи -15/11/10)
