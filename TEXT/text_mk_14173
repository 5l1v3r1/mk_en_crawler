15/09/2005
ТИРАНА, Албанија -- Претседателот Алфред Мојсиу и новата влада, наводно, се во расчекор во врска со плановите на владата за враќање на Националната служба за информирање (ШИШ) под контрола на Министерството за внатрешни работи. Локалните медиуми објавија за спорот во четвртокот (15-ти септември), цитирајќи ги неодамнешните забелешки на двете страни. Мојсиу изјави за албанскиот сервис на „Гласот на Америка“ дека не се согласува со идејата и побара од премиерот Сали Бериша внимателно да размисли за ова прашање. Мојсиу укажа на тоа дека со ова би се уништиле напорите за реструктуирање на ШИШ, кои само што почнаа да покажуваат резултати. Заменик-премиерот Илир Русмајли во средата ја отфрли ваквата загриженост, велејќи дека плановите за вклучување на ШИШ во Министерството за внатрешни работи имаат за цел да ја зајакнат борбата против корупцијата и тероризмот. (Aлбански вести - 15/09/05)
