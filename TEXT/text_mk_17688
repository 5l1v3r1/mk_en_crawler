24/07/2007
САРАЕВО, Босна и Херцеговина (БиХ) -- Командантот на седиштето на НАТО во Сараево, генерал-мајор Ричард Витмен, во понеделникот (23-ти јули) се состана со министерот за внатрешни работи на Република Српска (РС), Станислав Чадо и со Јован Спаиќ, претседател на работната група задолжена за спроведување на акциониот план на РС за соработката во врска со случаите на воени злосторства. Витмен ја потврди подготвеноста на НАТО да й помогне на РС во исполнувањето на нејзините обврски кон Трибуналот на ОН во Хаг, вклучувајќи го и апсењето на преостанатите бегалци. Тој, исто така, ја пофали работата на агенциите за безбедност на РС во изминатата година. (Независне новине, Дневни аваз - 24/07/07; РТРС, Фена - 23/07/07)
