27/04/2010
ЛУКСЕМБУРГ -- Претставниците на ЕУ очекуваат ЕУЛЕКС да преземе конкретни чекори во борбата против организираниот криминал и корупцијата во Косово и да го зајакне присуството на мисијата во северниот дел од земја, каде што доминира српското население. По состанокот на министрите за надворешни работи на ЕУ во Луксембург во понеделникот (26-ти април), беше објавено дека ЕУЛЕКС се очекува да отпочне специфични случаи против организираниот криминал и корупцијата од висок профил. Во исто време, министрите ги истакнаа важните резултати што ЕУЛЕКС ги постигна во едно сложено опкружување, помагајќи им на локалните судски и полициски агенции. Шефот на ЕУЛЕКС, Ив де Кермабон, во вторник ќе го посети Брисел, за да ја информира подкомисијата на Европскиот парламент. (Коха Диторе, Кохавижн, Арта, Телеграфи - 27/04/10)
