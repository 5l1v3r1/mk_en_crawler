01/12/2009
ХАГ, Холандија -- Соработката на Србија со Трибуналот на ОН за воени злосторства е подобрена, но земјата мора да работи за да постигне уште попозитивни резултати, заклучи главниот обвинител Серж Брамерц во неговиот последен извештај до Советот за безбедност на ОН. Делови од извештајот „протекоа“ во српските и меѓународните медиуми во понеделникот (30-ти ноември). Брамерц в четврток ќе го претстави извештајот пред Советот за безбедност. Според протечените информации, Брамерц ќе каже дека обвинителите на ОН се во голем дел задоволни од моменталните напори кои ги прави Србија за да ја подобри својата соработка, иако најкритична точка останува пронаоѓањето и апсењето на воените злосторници во бегство, Ратко Младиќ и Горан Хаџиќ. Оваа оценка за соработката на Србија е клучна во напорите на земјата за интеграција во ЕУ. (Бета, РТС, Ројтерс - 30/11/09)
