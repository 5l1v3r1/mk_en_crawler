05/04/2010
 Tурските интернет корисници поминуваат просечно осум часа неделно сурфајќи на интернет, рече Мустафа Ичил, генерален директор на Гугл маркетинг за Турција, Блискиот Исток и Африка. Ичил го изјави ова на саминарот на 29-ти март наречен „Откривајќи го Интернет со Гугл“ во Истанбул. Тој рече дека 400.000 од 2 милиони мали и средни претпријатија во Турција имаат веб-страници, а 10.000 од нив ги продаваат своите производи преку Интернет.
*** 
Харис поморски комуникациски служби и надворешната комуникациска мрежна компанија ЦСнет интернешнал развија Систем за рано предупредување и одговор на цунами, кој ќе го користи Океанографскиот центар во Кипар. 
*** 
 Истанбул ќе биде домаќин на националните финалиња на турската 18та Меѓународна олимпијада за еколошки проекти во мај. Настанот, поддржан од УНЕСКО, има за цел подигање на еколошката свест меѓу младите луѓе и на истата ќе учествуваат стотици млади пронаоѓачи од целиот свет. 
*** 
 Српскиот министер за здравство, Томица Милосављевиќ, и неговиот македонски колега, Бујар Османи, потпишаа договор за соработка во здравствениот сектор и медицинските науки во вторникот (30-ти март). Милосављевиќ истакна дека соработката ќе вклучува размена на експерти и соработка меѓу здравствените институции на двете држави. 
*** 
Спроведувањето на проектот за трансформација на рударскиот град Сењски Рудник во еко-музеј и центар за индустриско наследство ќе започне оваа година, рече српскиот министер за култура, Небојша Брадиќ, на 28-ми март. Проектот е поддржан со финансиски средства на Европската комисија. Експерти од Србијa, Франција, Грција, Шведска и Велика Британија ќе работат на истиот. 
 *** 
Учениците од средно училиште во Белград освоија два сребрени и два бронзени медали на Математичката олимпијада што се одржа минатата недела во Санкт Петерсбург, Русија. Српските деца од 7-мо и 8-мо одделение беа единствените странски ученици поканети на натпреварот.
*** 
 Maкедонските aрхеолози пронајдоа 20 монети со ликот на Филип Втори од Македонија и други владетели од античко време, за време на ископувањата во близина на тврдината покрај патот меѓу Охрид и Струга, според македонската телевизиска станица Алсат, која ја објави веста во вторникот (30-ти март). Директорот на Управата за заштита на културното наследство, Паско Кузман, рече дека научниците откриле и 1.000 глави од стрели. 
*** 
 Српското издание на Енциклопедијата на социјалните науки во два тома беше претставено во четвртокот (1-ви април) во Белград. Тим српски експерти три години работеше на книгата. Енциклопедијата -- уредена од Адам Купер и Џесика Купер -- беше за првпат објавена во 1985 година. 
 (Разни извори -- 29/03/10-05/04/10)  
