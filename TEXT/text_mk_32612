02/03/2003
АНКАРА, Турција -- Парламентот во саботата (1. март) не успеа да го одобри предлогот со кој би й се дозволило на САД да испрати повеќе од 60,000 трупи за евентуалната операција против Ирак. Првично, беше објавено дека владиниот предлог е одобрен. Но, неколку минути подоцна, спикерот на Парламентот Булент Аринч објави дека од 533 членови присутни на гласаoето, 264 го поддржале предлогот, 250 гласале против него, а 19 биле воздржани. Тоа е за три гласа помалку од потребното просто мнозинство. Претходно, гласаoето беше одложено, а за тоа време владејачката Партија на правда и развој (АКП) се обидуваше да собере доволно поддршка меfу своите пратеници. Премиерот Абдула Ѓул изјави дека в недела ќе ги свика членовите на АКП, во обид да ги убеди да ја поддржат мерката, ако таа биде повторно предложена следната недела. Турција ризикува да го изгуби американскиот пакет помош, вреден повеќе милијарди долари, со цел за поддршка на кревката економија која заздравува од својата најдлабока рецесија од 1945 досега. Кредитниот пакет на ММФ вреден 16 милијарди долари исто така може да биде во опасност. (Ројтерс, АП - 02/03/03; СНН, ББС, АП, АФП, Ројтерс, агенција Анадолу - 01/03/03)
