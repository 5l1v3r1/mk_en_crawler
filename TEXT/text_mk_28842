11/06/2010
AНКАРА, Турција -- Сирија, Турција, Јордан и Либан во четвртокот (10-ти јуни) се согласија да воспостават слободна трговска и безвизна зона. Министрите за надворешни работи на четирите земји издадоа заедничка декларација за договорот на маргините од турско-арапскиот форум за соработка (ТАЧ) во Истанбул. Турскиот министер за надворешни работи, Ахмет Давутоглу, истакна дека иницијативата за зајакнување на билатералните и мултилатералните врски во регионот не треба да се смета за алтернатива на турската кандидатура за ЕУ. Тој ја повика Унијата да ги искористи поблиските врски на Турција со земјите во регионот и инвестиционите можности што ги нудат. (AФП, АП, Ал Арабија, новинска агенција Анадолу, ББС - 10/06/10)
