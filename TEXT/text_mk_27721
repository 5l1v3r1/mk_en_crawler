27/04/2010
ПРИШТИНА, Косово -- Полицијата во понеделникот (26-ти април) не успеа да го уапси водачот на движењето Ветевендосје (Самоопределување) Албин Курти, и покрај тоа што го забележа на погреб во Приштина. По церемонијата, Специјалната полициска единица формираше кордон за да го уапси, но активисти на движењето ги спречија, при што 12 лица беа повредени. Курти се соочува со обвиненија во врска со протестот во февруари 2007 година кој се претвори во насилство, при што двајца демонстранти загинаа, а десетици беа повредени. Неговото судење беше одложено осумпати поради неговото непојавување на рочиштата, во знак на протест поради тоа што меѓународните мисии не ја признаваат независноста на Косово. (Зери, Косова Сот, Експрес, Коха Диторе - 27/04/10; Кохавижн, Клан Косова - 26/04/10)
