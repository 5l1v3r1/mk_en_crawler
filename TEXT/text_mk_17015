03/08/2006
СКОПЈЕ, Македонија -- Претседателот Бранко Црвенковски во средата (2-ри август) ја повика Демократската унија за интеграција (ДУИ) на етничките Албанци да дејствува одговорно и во согласност со законите и парламентарните процедури. Црвенковски го изјави ова еден ден откако ДУИ ја напушти парламентарната седница на која беше избран новиот претседател Љубиша Георгиевски.
Во интервјуто од четвртокот за софиската агенција Фокус, портпаролката на ДУИ, Ермира Мехмети, рече дека партијата претпочита „консензуална демократија“ и дека ќе покаже „конструктивност“ како опозициска партија. Но, ДУИ сé уште инсистира дека треба да биде вклучена во новата коалициска влада предводена од ВМРО-ДПМНЕ, со оглед на тоа што беше избрана од мнозинството етнички Албанци на парламентарните избори минатиот месец. (Вечер, Фокус, Макфакс, МРТ - 03/08/06)
