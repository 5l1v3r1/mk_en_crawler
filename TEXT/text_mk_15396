26/06/2006
БАЊА ЛУКА, Босна и Херцеговина (БиХ) -- Високиот претставник Кристијан Шварц-Шилинг, во интервјуто за новинската агенција Срна објавено во неделата (25-ти јуни), повторно предупреди дека прашањето на референдум за одвојување на Република Српска (РС) е неодговорно и провокативно. Тој повтори дека РС претставува ентитет и интегрален дел од БиХ и дека како таков нема надлежност за организирање на еден ваков референдум. Покрај тоа, рече тој, и меѓународната заедница нема да толерира каква било закана по суверенитетот на БиХ. Премиерот на РС Милорад Додик за првпат го покрена ова прашање по неодамнешното одвојување на Црна Гора од Србија.
Во другите вести, обвинителите на БиХ за воени злосторства изминатиов викенд објавија дека издале 13 обвиненија во изминативе 18 месеци. Тие се резултат на 86 истражни процедури против вкупно 245 лица. Трибуналот на ОН му предаде три случаи за шестмина обвинети на судот во БиХ. (Независне новине - 26/06/06; Срна, РТРС, НТВ Хајат, ПБС БиХ - 25/06/06)
