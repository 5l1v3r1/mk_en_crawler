28/09/2004
ПАРИЗ, Франција -- Само неколку дена пред излегувањето на клучниот извештај за напредокот на Европската комисија (ЕК) за Турција, водечките политичари на француската владеачка конзервативна партија побараа спроведување на референдум во Франција за кандидатурата на Анкара за членство. Министерот за финансии, Николас Саркози, во понеделникот (27-ми септември) изјави дека една ваква важна одлука „може да се донесе само по спроведувањето на референдум во Франција“. Исто така, се цитира неговиот коментар дека членството во ЕУ не би можело да се случи уште најмалку 15 години, со оглед на големината на Турција. Францускиот министер за надворешни работи, Мишел Барние, исто така, ја поддржа идејата за референдум, но рече дека тој треба да се одржи по завршувањето на преговорите за членство со Анкара. (ЕУ Обсервер, СНН, Ројтерс, НТВ - 27/09/04)
