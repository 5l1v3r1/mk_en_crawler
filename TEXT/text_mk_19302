29/08/2007
БЕЛГРАД, Србија -- Холандскиот министер за надворешни работи, Максим Верхаген, во вторникот (28-ми август) рече дека ако Белград и Приштина се согласат за поделба на Косово, неговата влада ќе го поддржи тоа решение, како што треба тоа да го стори и Советот за безбедност на ОН. Верхаген во вторникот (28-ми август) ги посети Белград и Приштина и стана првиот министер за надворешни работи на една земја на ЕУ што кажа дека евентуалната поделба на Косово на српски и албански дел е прифатлива. Но, Белград и Приштина рекоа дека се против поделбата.
По неговиот состанок со Верхаген, српскиот премиер Воислав Коштуница рече дека унилатералното прогласување независност од страна на Косово би било нелегално, неважечко и опасно. Поранешниот претставник на ЕУ за Косово, Марти Ахтисари, кој препорача надгледувана независност, исто така, го предупреди Косово да не прогласува независност сега. (Политика, Блиц, ДВ, Будапест бизнис џрнал, Фајненшал тајмс, Ксинхуa - 29/08/07; Танјуг, Бета, АФП, РТК, Телеграфи, РФЕ, Косовапрес, Њујорк тајмс, Ројтерс - 28/08/07) 
