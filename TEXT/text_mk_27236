03/02/2010
БЕЛГРАД, Србија -- Шпанскиот министер за надворешни работи, Ангел Моратинос, во интервју за белградскиот весник „Вечерње новости“ во средата (3-ти февруари) рече дека Србија постигнала значителен напредок во својот процес на интеграција во ЕУ и може да напредува „релативно брзо“ кон исполнувањето на својата цел. Моратинос, чија земја моментно претседава со ЕУ, изрази очекување дека земјите-членки може да ја деблокираат ратификацијата на Договорот за стабилизација и асоцијација до јуни. Тој истакна дека признавањето на независноста на Косово не претставува предуслов за пристапувањето на Србија во ЕУ. (Вечерње новости, Бета, Танјуг - 03/02/10)
