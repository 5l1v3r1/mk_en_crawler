17/06/2009
 Aлбанскиот писател Исмаил Кадаре ја освои наградата за најдобра книга во четвртокот (11-ти јуни) од албанските културни награди КУЛТ. Наградата ја освои за својот роман „Погрешна вечера“. Натпреварот, кој се оддржува петта година по ред, покрива литература, превод, музика, сликарство и филм.
*** 
 Косовскотo Светско биенале на карикатури беше вклучено на листата на главни натпревари за карикатури во светот, објавија локалните медиуми во средата (10-ти јуни). Фестивалот влезе во престижната листа по одлуката на бриселските организации на Федерацијата на карикатуристи. 
*** 
 Српската студентка Весна Стојаковиќ од Нови Сад се квалификуваше во полуфиналето на натпреварот на Гугл за најдобра фотографија. Стојаковиќ е една од 36-те полуфиналистки и еден од повеќе од 1.000 учесници од 82 земји. Делата на финалистите ќе бидат изложени во лондонската галерија Саачи на 23-ти јуни, кога ќе биде избран победникот.
*** 
Вториот меѓународен фолклорен фестиван Дукат фест 2009, започна во Бања Лука, Босна и Херцеговина (БиХ) во вторникот (16-ти јуни). На настанот, кој завршува в недела (21-ви јуни) учествуваат десет популарни фолк-ансамбли од Србија, Хрватска, Русијa, Грција, Монголија, Того, Латвија, <b>Бугарија</b>, Полска и БиХ. 
*** 
Историски музеј кој ќе се фокусира на турската цивилизација ќе биде отворен наскоро во Анкара, објави во понеделникот (15-ти јуни) турскиот министер за култура и туризам Ертугрул Гунај. Тендерот за избор на најдобар проект за музејот ќе се одржи во септември, рече министерот. Новиот музеј е дел од владината иницијатива за поттикнување на туризмот и постигнување на целта од 30 милиони странски туристи за 2010 и 2011 година. 
*** 
 Романската тениска ѕвезда Ралука Олару победи на АТП тенискиот турнир во Марсеј, Франција, во неделата (14-ти јуни), објавија романските медиуми. Во финалето 20-годишниот Олару го порази Словенецот Маса Зец-Пешкириќ со 6:7, 7:5, 6:4. Со победата на турнирот Олару доби 150 поени, рангирајќи се на 73-тото место на светската тениска листа за жени.
*** 
Бања Лука, во Босна и Херцеговинa, ќе биде домаќин на меѓународниот фестивал на краткометражен филм „Краткофил“ од вторник (16-ти јуни) до сабота. На настанот ќе бидат прикажани 55 играни филмови, цртани филмови, документарни филмови и експериментални дела, со фокус на исландската кинематографија, новина на фестивалот.
 (Разни извори – 10/06/09-17/06/09)  
