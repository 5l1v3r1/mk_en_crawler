02/04/2009
ВАШИНГТОН, САД -- Хрватска и Албанија ги завршија своите процеси на пристапување во НАТО и станаа членки на Алијансата во средата (1-ви април), проширувајќи ја групата на 28 членки, објави генералниот секретар на НАТО Јап де Хоп Шефер. На церемонијата во Вашингтон присуствуваа амбасадорот на Албанија во САД, Александар Салабанда, и неговата хрватска колешка, Колинда Грабар-Китаровиќ. Двете држави ќе учествуваат како полноправни членки на самитот на НАТО кој започнува в петок во Стразбур, Франција.
Aлбанскиот претседател Бамир Топи го поздрави членството и им се заблагодари на сојузниците за поддршката на процесот. Тој додаде дека Албанија сега има повеќе одговорности и повеќе сојузници, што ќе й помогне да ги оствари своите цели.
Хрватскиот претседател Стипе Месиќ во средата рече дека со влегувањето во редовите на НАТО, Хрватска исполнила една од двете стратешки цели на надворешната политика, при што другата е членството во ЕУ. Влезот во НАТО потврдува дека Хрватска „ги прифаќа и ги брани високите демократски стандарди“, рече тој. (AФП, Шекули, Балкан веб, Радио Слободна Европа, Топ ченал, Ксинхуа, ХРТ, ХИНА, ББС - 01/04/09)
