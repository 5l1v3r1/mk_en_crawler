04/03/2005
ТИРАНА, Албанија -- Американскиот државен потсекретар за политички прашања, Марк Гросман, рече дека Албанија постигнува напредок кон демократијата. Албанските дневни вести во петокот (4-ти март) го цитираа Гросман дека ситуацијата во врска со слободата, демократијата и човековите права се подобрува. Изразувајќи пофалби за улогата што ја има Албанија во глобалната борба против тероризмот, Гросман од Владата побара да се посвети на постојните проблеми, меѓу кои и корупцијата, организираниот криминал и трговијата со луѓе.
Во другите вести, Парламентот во четвртокот ја одобри новата изборна карта на земјата. По неколкумесечна интензивна дебата, поголемите политички партии успеаја да постигнат компромис. Помалите партии, пак, го отфрлија планот, велејќи дека поголемите ги поделиле областите помеѓу себе. (Aлбански дневни вести - 04/03/05)
