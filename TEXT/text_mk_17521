26/06/2007
AТИНА, Грција -- Поголем дел од Југоисточна Европа и понатаму е зафатен од жешкиот топлотен бран, со температури повисоки од 40 степени во голем број области. Три лица починаа, а најмалку 33 беа хоспитализирани од топлотниот удар во Грција, објави Министерството за здравство во своето соопштение. Грција, исто така, се соочува со сериозни прекини на електричната енергија поради зголеменото користење на вентилаторите и клима-уредите низ целата земја. Побарувачката достигна 10.372 мегавати во понеделникот, со што е надминат стариот рекорд од 9.962 мегавати од минатиот август.
Во понеделникот Грција увезе 1.300 мегавати од Бугарија и Италија, кои исто така имаат проблеми. Бугарија објави дека најмалку 100 лица се хоспитализирани како резултат на топлината. На некои автопати забранет е сообраќајот за тешките камиони во текот на денот, за да се спречат штетите од топењето на асфалтот. Во Романија жештината уништи 60 отсто од посевите. Земјоделците што одгледуваат пченица очекуваат жетвата да биде 40 отсто помала од очекуваната. (Блумберг, АФП, АП, Новинитe - 25/06/07) 
