16/10/2007
АТИНА, Грција -- Закани за поставени бомби, јавени по телефон, доведоа до евакуација од страна на властите на подземната станица во Атина во понеделникот вечер (15-ти октомври) и во Министерството за вработување во понеделникот изутрина. На двете локации не беше најдено ништо. 
Доцна во неделата уште една закана доведе до итно приземјување на авион што леташе од островот Кос до Амстердам со 288 патници. По пребарувањето на авионот, истиот одлета за Холандија. Полицијата вели дека Грк кој бил спречен да се качи на летот е осомничен дека се заканил по телефон. (Катимерини - 16/10/07; EРТ, ЊусИн, Фокус - 15/10/07)
