21/04/2005
АНКАРА, Турција -- Односите со САД го претставуваат едниот од двата столба на турската надворешна политика, изјави началникот на Генералштабот Хилми Озкон во средата (20-ти април), негирајќи ги извештаите за тензии со Вашингтон. Тој рече дека двете земји работат заеднички на градењето на мирот и стабилноста во неколку области во светот. Другиот столб го претставуваат односите со ЕУ, додаде тој. 
Исто така во средата, Анкара објави дека ќе го продолжи за уште една година договорот со кој на САД им се дозволува користење на воздухопловната база Инџирлик за авионите за американските и сојузничките сили во Ирак и Авганистан. За време на посетата на Кабул истиот ден, турскиот премиер Реџеп Тајип Ердоган вети континуирана поддршка за постконфликтната реконструкција на Авганистан. (НТВ - 21/04/05; АФП, Ројтерс, СНН, TurkishPress.com - 20/04/05
