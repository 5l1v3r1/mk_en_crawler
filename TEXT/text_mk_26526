10/09/2009
TИРАНА, Албанија -- Во средата (9-ти септември), окружниот суд на Тирана го одложи рочиштето за т.н. случај Гердец, во кој експлодираше складиште со муниција во март 2008 година, при што загинаа 26 лица, а околу 300 беа повредени. Материјалната штета предизвикана од експлозијата се проценува на околу 20 милиони евра. Овојпат адвокатите на обвинетите не се појавија на суд, и по третпат рочиштата мораа да бидат одложени поради непојавувањето на адвокатите на обвинетите. Меѓу обвинетите е и поранешниот министер за одбрана, Фатмир Медиу, кој беше назначен во средата за министер за животна средина во новата влада. Група медиумски претставници протестираа во Тирана, велејќи дека тоа е „сериозен морален и политички проблем“. (Шекули, Топ ченал, Балкан веб, Ора њус - 09/09/09)
