06/04/2008
СОФИЈА, Бугарија -- Опозицијата во петокот (4-ти април) официјално поднесе иницијатива за недоверба на владата поради неодамнешните скандали во Министерството за внатрешни работи. Во иницијативата, потпишана од сите опозициски партии, се обвинува владата за вмешаност во организираниот криминал. Скандалот започна кога еден поранешен и еден сегашен висок функционер во Министерството за внатрешни работи минатиот месец беа откриени дека му дале доверливи информации на бизнисмен вклучен во сивиот пазар. 
Расправата за гласањето треба да потрае три до седум дена, а гласањето треба да се одржи 24 часа по завршувањето на расправата. Шансите за изгласување на иницијативата се мали, со оглед на тоа што владејачката коалиција управува со мнозинството од околу 60 отсто од сите места во парламентот, додека на опозицијата й требаат 50 отсто плус еден глас за усвојување на иницијативата. Ова е петта иницијатива за недоверба на владата на Станишев, кој дојде на власт во август 2005 година. (Дарик, АП, БГНЕС - 04/04/08)
