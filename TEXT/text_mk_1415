17/07/2009
Бројот на туристи во Црна Гoра во првата половина од 2009 година падна за 7 отсто во споредба со истиот период минатата година, додека бројот на преноќувањата падна за 9 отсто, објави во средата (15-ти јули) министерот за туризам Предраг Ненежиќ. Тој вели дека вкупно 277.000 туристи дошле во посета за време на овој период, и поминале вкупно 1,5 ноќи во хотелите на земјата и другите туристички капацитети. 
*** 
 Бугаријa и Грција во вторникот (14-ти јули) потпишаа договор за изградба на гасовод за природен гас кој ќе го поврзува бугарскиот град Стара Загора и северниот хрватски град Комотни. Проектот ќе биде спроведен од бугарското претпријатие Енерџи холдинг, грчкиот монопол на природен гас ДЕПА и италијанскиот Едисон СпА.
*** 
 Tурскиот Коч холдинг се рангираше на 172-рото место на листата на 500 најголеми корпорации во светот, која секоја година ја објавува Fortune Global. Турското претпријатие се качи за 14 места, пред некои гиганти како што се Канон, Волт Дизни, Луфтханза, Бриџстон и Кока Кола. 
*** 
Европската инвестициона банка и трите најголеми кипарски банки -- Банката на Кипар, Maрфин популар бенк и Хеленик бенк -- потпишаа договор за заем од 228 милиони евра, нудејќи долгорочни заеми на кипарски средни и мали претпријатија, објавија медиумите. Договорите се дел од една поширока програма за поттикнување на ликвидноста на европските мали и средни претпријатија.
*** 
ММФ ја критикуваше косовската aдминистрација за зголемувањето на трошоците за 39 отсто. Според ММФ, владата троши повеќе од она што може да се дозволи и усвојува закони кои немаат сигурна финансиска поткрепа. ММФ ја повика владата да избегнува какви било зголемувања на платите во јавниот сектор пред локалните избори во ноември.
 (Разни извори – 10/07/09-17/07/09) 
