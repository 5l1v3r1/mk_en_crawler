24/01/2011
ПРИШТИНА, Косово -- Според извештаите, одѕивот во неделата (23-ти јануари) во Митровица, каде што се одржа прегласување од предвремените избори на 12-ти декември, бил слаб. Централната изборна комисија извести дека гласале само 26 отсто од гласачите. Последниот пат имаше извештаи за големи нерегуларности; сепак овој пат, невладинара организација Демократија во акција (ДИА) извести за помали проблеми, како што е помагање за време на гласањето, двојно гласање, присуство на неовластени лица на гласачките места и семејно гласање. ДИА ги објави првичните резултати од општите избори, потврдувајќи дека Демократската партија на Косово победила со 30,8 отсто, по што следи Демократската лига на Косово со 26,4 отсто, новата Ветевендосје со 13,3 отсто, Алијансата за иднината на Косово со 10,5 отсто, и Алијансата Ново Косово со 8 отсто. (Косова Сот, Коха Диторе - 24/01/11; РТК, Кохавижн - 23/01/11)
