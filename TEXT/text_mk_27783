24/10/2010
БРАТИСЛАВА, Словачка -- Комесарот за проширување на ЕУ, Стефан Фуеле, смета дека се големи шансите министрите за надворешни работи на ЕУ да одлучат да ја достават до Комисијата апликацијата за членство на Србија во ЕУ, кога ќе се состанат в понеделник (25-ти октомври). Говорејќи во петокот во Братислава, тој изрази оптимизам за овие изгледи.
Фуеле беше во словачкиот главен град за да присуствува на состанокот на министрите за надворешни работи од Вишеградската група -- Чешка, Унгарија, Полска и Словачка -- и Западен Балкан. Српскиот министер за надворешни работи, Вук Јеремиќ, кој учествуваше на состанокот, рече дека Вишеградската група изразила цврста поддршка за шансите на земјите од Западен Балкан за влез во ЕУ. (Фонет, Блиц, РТС - 22/10/10)
