24/08/2007
 Tурскиот министер за енергија и природни извори, Хилми Гулер, во понеделникот (20-ти август) потпиша голем договор за природниот гас со иранскиот колега, Первиз Фетах. Објавени се плановите за изградба на термоцентрали во Иран и Турција. 
*** 
Буџетскиот вишок на црногорската влада се зголеми на 117,1 милион евра од јануари до јули, според податоците на Министерството за финансии. Буџетските приходи се зголемија за 39,2 отсто за период од една година, на 410,1 милион евра.
*** 
 Српското Министерство за економија објави дека очекува странските директни инвестиции (ФДИ) да достигнат 1,85 милијарди евра оваа година. ФРИ во првите шест месеци од оваа година изнесуваше 889 милиони евра, што претставува значително намалување од истиот период минатата година. Во 2006 година, српските ФДИ достигнаа 3,33 милијарди евра. 
*** 
Ериксон „Нокиа Тесла“ потпиша два договори со БиХ Телеком. Договорите го покриваат проширувањето и модернизацијата на ГСМ мрежата на босанскатa фирма и се со вредност од 6,3 милиони евра. 
*** 
Јапонската „Токушукаи груп“, трета по големина болничка група во светот, одлучи да изгради објект во <b>Aлбанија</b>. Албанија е втора земја во регионот, по Бугарија, во која фирмата инвестира во здравствениот сектор. 
 *** 
Рускиот милјардер Роман Абрамовиќ гради станбен комплекс во регионот Арапку во северен Кипар, вреден 22,2 милиони евра. Комплексот ќе се вика „Челзи село“, по британскиот фудбалски тим чиј сопственик е Абрамовиќ.
 (Разни извори – 17/08/07 - 24/08/07)  
