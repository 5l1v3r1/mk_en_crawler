03/04/2009
ЗАГРЕБ, Хрватска -- Хрватска е подготвена да й понуди на Словенија пристап на отворено мора во согласност меѓународното право, изјави хрватскиот претседател Стипе Месиќ за австриското Радио О1 во четвртокот (2-ри април), во обид да понуди решение за пограничниот спор на двете држави. Сепак, Месиќ остро ја критикуваше Словенија за блокирањето на пристапот на Хрватска во ЕУ поради пограничниот спор, истакнувајќи дека Словенија го спречи европскиот милениумски проект, попречувајќи го истовремено проширувањето на ЕУ со Југоисточна Европа.
Во меѓувреме, во средата, Тројката на ЕУ, која ја сочинуваат минатиот, сегашниот и идниот претседавач на ЕУ, изрази сериозна загриженост во врска со застојот во хрватско-словенечките разговори и ги повика соседите да најдат решение. Изјавата на Тројката следеше по откажувањето на состанокот помеѓу комесарот за проширување на ЕУ, Оли Рен, и министрите за надворешни работи на двете земји, до кое дојде поради одбивањето од страна на Хрватска да одговори на последното предложено решение на Рен. (Дневник, Јавно, СТА, Емпортал, ЕУОпсервер, МИНА- 02/04/09)
