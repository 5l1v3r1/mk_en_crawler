10/06/2009
ХАГ, Холандија -- Долгоодложуваното судење против двајцата поранешни високи српски шефови на безбедноста продолжи во Трибуналот на ОН за воени злосторства во вторникот (9-ти јуни), една година откако истото мораше да прекине поради лошата здравствена состојба на едниот обвинет. Судењето на Јовица Станишиќ, поранешен српски шеф на безбедноста, и неговиот заменик, Франко Симатовиќ, започна во април 2007 година. Тие се обвинети за обучување, вооружување и водење на паравоените единици кои прогонуваа и убиваа несрпско население за време на балканските конфликти во периодот 1992-1995 година. Правните постапки прекинаа во мај 2008 година поради здравствената состојба на Станишиќ, кој патеше од депресија и камења во бубрезите. Специјалистите стравуваа дека тоа може да го спречи да учествува ефикасно во својата одбрана. Во вторникот неговите адвокати побараа уште два дена за да се преиспита неговото здравје. Судијата Алфонс Ори рече дека нема медицински причини што би го спречиле Станишиќ да го следи судењето или во суд или преку видео-монитор. (Дневни аваз, Ројтерс, АП, Б92 - 09/06/09)
