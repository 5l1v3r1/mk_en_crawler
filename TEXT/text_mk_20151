16/11/2007
СКОПЈЕ, Македонија -- Судирот помеѓу двете помали партии во македонската владејачка коалиција ескалираше во четвртокот (15-ти ноември), кога Демократската партија на Албанците (ДПА) поднесе иницијатива за интерпелација на вицепремиерот Живко Јанкуловски од Новата социјалдемократска партија (НСДП). ДПА вели дека тој не успеал да ги реструктуира образовниот и земјоделскиот сектор, кои и понатаму го оптоваруваат државниот буџет. ДПА, исто така, се закани дека ќе бара разрешување на министерката за економија, Вера Рафајловска, исто така од НСДП. Партијата неодамна ја поддржа иницијативата за разрешување на заменик-министерот на ДПА, Рефет Елмази. Според извештаите на локалните медиуми, стратегијата око за око, заб за заб е можно да го сигнализира распаѓањето на владејачката коалиција. (Maкфакс, А1 ТВ - 15/11/07)
