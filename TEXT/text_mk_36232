04/03/2004
БЕЛГРАД, Србија и Црна Гора -- Српскиот Парламент во средата (3-ти март) гласаше за избор на нова влада, предводена од страна на поранешниот југословенски претседател Воислав Коштуница. Неговата Демократска партија на Србија ќе има девет од вкупно седумнаесет министерства, меfу кои и Министерството за внатрешни работи, Министерството за правда и Министерството за економија.
При својата посета на Сараево, американскиот специјален емисар за воени злосторства, Пјер-Ришар Проспер, ја изрази загриженоста на Вашингтон поради изјавите на Коштуница во врска со соработката на Србија со Трибуналот на ОН. Помошта во висина од околу 100 милиони американски долари зависи од соработката со судот за воени злосторства, факт што беше потврден од страна на американскиот помошник државен секретар, Елизабет Џонс, која сведочеше во средата во Капитол Хил. (Ројтерс, АФП, Б92, ББС, Бета, Танјуг - 03/03/04)
