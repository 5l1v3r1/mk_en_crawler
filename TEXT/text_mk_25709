23/09/2009
ЊУЈОРК, САД -- Турскиот премиер Реџеп Тајип Ердоган во вторникот (22-ри септември) ги повика меѓународните посредници да се обидат да го решат долготрајниот конфликт во врска со Нагорно-Карабах помеѓу Ерменија и Азербејџан. „Минската група на ОБСЕ има важна улога во подобрување на односите со Ерменија“, рече Ердоган во Њујорк, каде што учествуваше на 64-тата седница на Генералното собрение на ОН.
Анкара работи на отворање на својата одамна затворена граница со Ерменија до крајот на оваа година и воспоставување дипломатски врски со Јереван. Решавањето на конфликтот за Нагорно-Карабах ќе продонесе за подобри врски помеѓу двете земји. Разговорите за иднината на Нагорно-Карабах, со кои посредува Минската група, се одолговлекоа една деценија. Турција ја затвори својата граница со Ерменија во 1993 година, како гест на солидарност со Азербејџан. (Ројтерс, новинска агенција Анадолу, МИA - 22/09/09)
