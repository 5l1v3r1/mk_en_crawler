30/03/2009
СОФИЈА, Бугарија -- Министерката за труд, Емилија Масларова, во неделата (29-ти март) објави дека нејзиното министерство има намера да го ограничи домашниот пазар на труд за граѓаните од државите што не се членки на ЕУ, во обид за намалување на невработеноста, која набљудувачите очекуваат драстично да се зголеми поради знаците на многу побавен економски раст. Мерката највеќе ќе ги погоди квотите за професионалците во областите за кои побарувачката е недоволна. Најпогодени ќе бидат соседна Македонија, Украина и Молдавија, како и Виетнам, со кого минатата година имаше разговори за увоз на работници во градежништвото поради недостатокот на локален персонал. (Сегa - 30/03/09; Meдиапул, Класа - 29/03/09)
