18/12/2007
AНКАРА, Турција -- Седум нелегални мигранти се удавија во понеделникот (17-ти декември), откако нивниот брод потона во Егејското Море, во близина на летовалиштето Бодрум. Крајбрежната стража соопшти дека девет лица од оние на бродот, осум мигранти и еден турски државјанин, успеале да испливаат до брегот, доаѓајќи од Авганистан, Мавританија и палестинските територии. Прелиминарните сознанија покажуваат дека бродот потонал бидејќи бил преполн. Минатата недела во сличен ваков инцидент загинаа 50 нелегални мигранти. 
Во меѓувреме, 59 нелегални мигранти беа уапсени од жандармеријата и пограничната полиција во турската покраина Едирне. Мигрантите беа од палестинските територии, Бурма и Ирак. (Новинска агенција Анадолу, СНН Турк, А1, МИА, ДХА, Сабах, Ројтерс, АП - 17/12/07)
