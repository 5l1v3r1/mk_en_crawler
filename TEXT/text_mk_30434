13/05/2011
БЕРЛИН, Германија -- ММФ е подготвен да понуди дополнителна помош за Грција, ако Атина го побара тоа, рече Антонио Боргес, директор на европскиот оддел на Фондот, на прес-конференцијата во Франкфурт во четвртокот (12-ти мај). „Грците мора да преземат иницијатива, но тие досега не ни се обратија“, рече Боргес претставувајќи го новиот шестмесечен извештај за економските перспективи на Европа. Тој потврди дека нема потреба за реструктуирање на грчкиот долг. Исто така во четвртокот, портпаролката на ММФ, Каролин Аткинсон, рече дека Фондот ја разгледува можноста за продолжување на распоредот за враќање на долгот од пакетот помош во висина од 110 милијарди евра што Грција го доби пред една година од ММФ и ЕУ, ако на Атина й треба повеќе време. (Имерсиа, То Вима, Сигма лајв - 13/05/11)
