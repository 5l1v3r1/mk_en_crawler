14/01/2011
ВИЕНА, Австрија -- Поранешниот премиер на Хрватска, Иво Санадер, кој беше уапсен во Австрија на почетокот од месец декември под сомневање за криминални дејства и злоупотреба на службената положба, поднел жалба против неговото притворање, објавија обвинителите во Салцбург во четвртокот (13-ти јануари). Неговиот притвор беше продолжен за 30 дена кон крајот на минатиот месец врз основа на тоа дека постои ризик Санадер да побегне и да влијае врз доказите. Тој побара да биде пуштен за време на процедурата за екстрадиција. Жалбата која тој ја поднесе сега мора да биде разгледана од страна на судот, кој треба да донесе одлука во рок од десет дена до две недели. Тоа го одложува сослушувањето во случајот Санадер кое беше закажано за 27-ми јануари. (ХРТ, Пословни Дневник, Вечерњи Лист - 13/01/11)
