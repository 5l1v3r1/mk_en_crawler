22/10/2009
AНКАРА, Турција -- Истанбулскиот огранок на прокурдската Партија за демократско општество (ДТП) во средата (21-ви октомври) објави дека планира да пречека втора „мировна група“ -- составена од членови на терористичката Курдистанска работничка партија (ПКК) -- кои ќе пристигнат во Турција од Европа, да ја поддржат владината иницијатива за повеќе права на курдското малцинство. Датумот на пристигнувањето сé уште не е одреден. Првата „мировна група“ пристигна во понеделникот, од базите на ПКК во северен Ирак. 
Во меѓувреме, главната опозициска Републиканска народна партија (ЦХП) ја критикуваше владата поради ослободувањето на сите 34 членови на таа прва група. „Ова е политичка, де факто амнестија, спроведена преку судството“, рече пратеникот на ЦХП Иса Гок. Здружението кое ги претставува семејствата на луѓето убиени од милитантите на ПКК, исто така, остро ја критикуваше владата заради организирањето „државна церемонија за дочек на терористи“. (Ворлдбулетин, АФП, новинска агенција Анадолу - 21/10/09)
