18/05/2005
ОХРИД, Македонија -- Македонскиот министер за одбрана Јован Манасиевски и неговите колеги од Албанија и Бугарија -- Пандели Мајко и Николај Свинаров -- во вторникот (17-ти мај) потпишаа договор за понатамошно зајакнување на соработката помеѓу одбранбените сектори на трите земји. На состанокот присуствуваа и началниците на вооружените сили на трите земји. Мајко рече дека овој документ претставува важен чекор кон подобрувањето на стабилноста и безбедноста на Балканот. Свинаров рече дека регионот ќе стане многу побезбеден кога Албанија, Хрватска и Македонија ќе влезат во НАТО, а другите две земји -- Србија и Црна Гора и Босна и Херцеговина -- ќе влезат во програмата Партнерство за мир. (Бугарско национално радио - 18/05/05; Maкфакс, Ксинхуа - 17/05/05)
