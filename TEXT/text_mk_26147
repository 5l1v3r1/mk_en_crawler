16/11/2009
TИРАНА, Албанија -- Градоначалниците и високи општински претставници од опозициската Социјалистичка партија (СП) во неделата (15-ти ноември) протестираа пред канцеларијата на премиерот Сали Бериша, поради владините закани за намалување на надлежностите на локалните водачи. Водачот на СП Еди Рама, кој е, исто така, и градоначалник на Тирана, остро го критикуваше Бериша за „систематско удирање“ на локалните водачи, со тоа што им се меша во нивните надлежности. Тој ги покани сите Албанци да потпишат петиција во која ќе го повикаат Бериша да прекине со својата „недемократска, противуставна и противзаконска политика“. Рама, исто така, најави серија услови што владата мора да ги исполни до 5-ти декември, или ќе се соочи со радикални протести. (Газета шкиптаре, Шкип - 16/11/09; Шекули, Топ ченал - 15/11/09)
