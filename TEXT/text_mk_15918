19/04/2006
ЊУЈОРК, САД -- Високиот претставник Кристијан Шварц-Шилинг во вторникот (18-ти април) рече дека Босна и Херцеговина (БиХ) мора да преземе целосна одговорност за своите работи, како нормална и демократска европска држава. Во своето обраќање пред Советот за безбедност на ОН, тој рече дека се приближува крајот на фазата на повоена реконструкција и силен меѓународен надзор и дека земјата се придвижува во следната фаза, која тој ја нарече „сопственост“. Ова значи БиХ да биде способна да ги води своите работи и да се интегрира во евроатланските структури, рече тој.
Ова беше прв говор на Шварц-Шилинг пред Советот откако ја презеде функцијата во февруари. Тој ги истакна трите приоритети за оваа година: уставните реформи, општите избори во октомври и преговорите со ЕУ за Договорот за стабилизација и асоцијација. Истовремено, тој предупреди дека Сараево мора да ја подобри соработката со Трибуналот на ОН за воени злосторства. (Независне новине, Дневни аваз - 19/04/06; Извори на ОХР, АП, ББС, Ројтерс - 18/04/06) 
