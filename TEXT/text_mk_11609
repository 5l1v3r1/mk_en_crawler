22/06/2005
БАЊА ЛУКА, Босна и Херцеговина (БиХ) -- Томислав Лимов, претседателот на парламентарната комисија на БиХ што врши контрола на разузнавачките служби, во вторникот (21-ви јуни) изјави дека нејзините членови наскоро ќе започнат консултации за воспоставување на државни агенции за контраразузнавање и воено разузнавање. Тој од меѓународната заедница побара помош во процесот. Одделна Агенција за разузнавање и безбедност е веќе формирана.
Во другите вести, премиерот на Република Српска (РС) Перо Букејловиќ во вторникот за Радио РС изјави дека владата работи на нов концепт за полициските реформи во БиХ, но не обезбеди други детали. РС ја отфрли претходната верзија поради тоа што полициските региони ги преминуваат границите на ентитетите. 
Исто така во вторникот, ЕУФОР објави соопштение во кое се заклучува дека церемонијата на полагање заклетва на новите регрути од армијата на Федерација на БиХ во Капљина минатата недела е прифатлива. И покрај тоа што изведувањето на хрватската национална химна беше критикувано, истражителите не најдоа исти големи прекршувања на законот или воената дисциплина како помеѓу регрутите во РС претходно оваа година. (Независне новине - 22/06/05; веб-страница на СоЕ, РТРС, ПБС БиХ, НТВ Хајат - 21/06/05)
