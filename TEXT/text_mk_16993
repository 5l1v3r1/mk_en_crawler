04/07/2006
ВИЕНА, Австрија -- Во извештајот претставен во понеделникот (3-ти јули) од страна на претставникот на ОБСЕ за слободата на медиумите, Миклош Харашти, се потврдува напредокот постигнат во медиумскиот сектор во Косово, но и се повикува на повеќе работа во определени области, меѓу кои и обезбедувањето на радиотелевизиски сервис за малцинските заедници и подобрувањето на економската ситуација на домашните радио и телевизиски канали. Според овој документ, правната рамка што го регулира секторот на медиумите во покраината е значително подобрена како резултат на усвојувањето на клучните закони, како што е законот за радиодифузија. Во извештајот, исто така, се истакнува дека уредничките пропусти -- забележани за време на и по етничките немири во март 2004 година -- се коригирани. (веб-страница на ОБСЕ - 03/07/06)
