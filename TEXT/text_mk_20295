14/12/2007
САРАЕВО, Босна и Херцеговина (БиХ) -- Шест партии во владејачката коалиција на земјата ќе продолжат со разговорите за уставните реформи на крајот од јануари во Брисел, изјави во четвртокот (13-ти декември) водачот на Хрватската демократска заедница 1990 (ХДЗ 1990) Божо Љубиќ. Тој додаде дека ова било договорено на неодамнешниот состанок на партиските водачи што се одржа со високиот претставник Мирослав Лајчак. Двете најголеми хрватски партии, ХДЗ и ХДЗ 1990 поднеле заеднички предлог за нова структура во стил на федерација, до другите партиски водачи оваа недела. (Дневни аваз, Независне новине - 14/12/07; веб-страница на ОХР, РТРС, ПБС - 13/12/07)
