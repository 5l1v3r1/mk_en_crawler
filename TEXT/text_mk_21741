25/11/2008
БЕЛГРАД, Србија -- Шефот на српскиот национален совет за врски со Трибуналот на ОН за воени злосторства, Расим Љајиќ, во вторникот (25-ти ноември) за Вечерње новости изјави дека сé уште нема трага од бегалецот Ратко Младиќ. „Никогаш не сме го барале Младиќ толку сериозно и глобално како сега и нашите акции ќе продолжат и ние нема да запреме додека не го пронајдеме“, рече Љајиќ. Фаќањето на Младиќ и другиот бегалец Горан Хаџиќ ќе й овозможи на Србија да ги исполни своите обврски кон Хашкиот трибунал и да ги зајакне шансите за пристап во ЕУ. (Вечерње новости, РТВ, Б92 - 25/11/08; AФП - 24/11/08)
