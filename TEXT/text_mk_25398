24/08/2009
БЕЛГРАД, Србија -- Министерот за труд и социјална политика, Расим Љајиќ, ќе формира нова политичка партија следната недела -- Социјалдемократската партија на Србија. Во интервју за белградскиот весник Новости во неделата (23-ти август) Љајиќ рече дека новата партија ќе работи на решавање на секојдневните проблеми со кои се соочува обичниот народ. Тој додаде дека неговата сегашна партија -- Демократската партија Санџак -- ќе продолжи да фунционира на локално и регионално ниво и ќе биде партнер со новата партија на следните избори, закажани за мај 2012 година.
Љајиќ, кој е, исто така, шеф на српскиот национален совет за соработка со Хашкиот трибунал за воени злосторства, рече дека апсењето на Ратко Младиќ останува приоритет на владата. Операциите за негово пронаоѓање продолжуваат, додаде Љајиќ, без да образложи понатаму. (Новости, Б92, Танјуг, РТС - 23/08/09)
