19/05/2006
СКОПЈЕ, Македонија -- Македонија планира да испрати уште 90 војници во Авганистан во јуни под британска команда, рече амбасадорот Роберт Чатертон Диксон на отворањето на новата Британска амбасада во Скопје во четвртокот (18-ти мај). Сепак, распоредувањето треба да биде одобрено од Парламентот. Македонија, член на програмата на НАТО Партнерство за мир, учествува во мировните мисии во Ирак под американска команда, а планира да земе учество и во мисијата Алтеа предводена од ЕУ, во Босна и Херцеговина.
Исто така во четвртокот, бугарската влада се согласи да испрати уште 70 војници во Авганистан за да се вклучат во безбедносните ангажмани на аеродромот во Кабул во следните пет месеци, почнувајќи од август. Тие ќе им се придружат на 100-те бугарски војници и медицински персонал што веќе се наоѓаат таму. Повторно, дополнителното распоредување треба да биде одобрено од парламентот. (Макфакс, Ројтерс, АФП - 18/05/06)
