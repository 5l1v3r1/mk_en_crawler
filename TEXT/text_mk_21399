31/10/2008
ПАРИЗ, Франција -- Државниот секретар за европски прашања, Жан-Пјер Жује, рече дека ЕУ ќе отвори уште две нови поглавја во разговорите за членство на Турција во ЕУ на меѓувладината конференција на ЕУ и Турција, закажана за 18-ти декември, објавија медиумите во четвртокот (30-ти октомври). Актуелниот претседавач на ЕУ, Франција, сака да отвори повеќе поглавја, но настаните надвор од нејзината контрола е можно да ја спречат да отвори трето поглавје, рече Жује за време на приемот во Париз по повод 85-годишнината од основањето на Република Турција.
Исто така во четвртокот, медиумите објавија дека годишниот извештај на Европската комисија (ЕК) за напредокот на Турција ќе й препорача на земјата да ги интензивира напорите за спроведување на проевропските реформи. ЕК ќе ја пофали Турција за подобрувањето на своите односи со Ерменија и за обидот за стабилизација на Кавказот, како и за преземањето некои економски реформи. Извештајот, исто така, се очекува за првпат да ја опише Турција како функционална пазарна економија. (Милијет, Радикал - 31/10/08; новинска агенција Анадолу, Хуријет, Ројтерс, ЕУБизнис, НТВ - 30/10/08)
