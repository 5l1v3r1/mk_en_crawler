22/02/2010
ВИЕНА, Австрија -- Шест лица загинаа, а десетици беа повредени, кога автобус со косовски туристи се судри со два камиони во близина на Виена рано во понеделникот (22-ри февруари), објавија медиумите во Приштина. Автобусот, кој превезувал 42 патници, се движел од Приштина за Минхен, Германија, кога удрил во словачки камион, а потоа и во романски камион. Според прелиминарниот извештај на австриската новинска агенција АПА, четворица од загинатите биле патници во автобусот, додека другите двајца биле во камионите. (Коха Вижн, Газета експрес, АПА, РТК, ДПА - 22/02/10)
