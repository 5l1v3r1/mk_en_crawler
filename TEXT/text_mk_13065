28/09/2005
ВАРНА, Бугарија -- Официјалниот претставник на Министерството за одбрана Иван Миланов во средата (28-ми септември) изјави дека Бугарија ќе учествува во борбената единица за брза реакција на ЕУ, заедно со Грција и Романија. Милановиќ за време на говорот на меѓународниот семинар во Варна додаде дека е можно Кипар, исто така, да учествува со медицински персонал. Единицата ќе вклучува околу 150 лица и ќе учествува првенствено во мировни мисии. 
Во другите вести, ЕУ донираше четири нови камери за набљудување за бугарската граничка полиција. Опремата ќе помогне во осигурувањето на безбедноста на границите со Македонија и Турција. 
Исто така во средата главниот бугарски обвинител Никола Филчев побара од парламентот да му го укине имунитетот на пратеникот Стефан Софијански. На поранешниот градоначалник на Софија му се суди за злоупотреба на своите ингеренции, во врска со продажбата на централниот трговски центар во главниот град. Судењето беше прекинато во јули, кога Софијански стана член на парламентот. Тој тврди дека е невин. (Сега - 28/09/05; БНР, Монитор, бТВ, Медиапул - 28/09/05)
