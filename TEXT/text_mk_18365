13/07/2007
AТИНА, Грција -- Акрополот во Атина беше затворен поради штрајкот на чуварите. Грчкиот синдикат на чувари на археолошки локалитети го најави штрајкот во средата (11-ти јули), барајќи пофлексибилно работно време. Истиот бара од владата привремените вработени да добијат постојано вработување. Синдикатот планира повторно да го затвори Акрополот за време на четиричасовниот штрајк што ќе започне на 21-ви јули. Другите археолошки локалитети во Грција нема да бидат опфатени со штрајкот. Планираниот трансфер на масивните експонати во новата зграда на музејот на Акрополот започна според закажаното, во четвртокот. 
Исто така во четвртокот, бугарските обвинители официјално побараа од Грција да ги врати деветте сребрени чинии од 14-тиот век кои, наводно, биле прошверцувани во текот на 1990-тите. Бугарија вели дека чиниите се моментно изложени во три грчки музеи. (Катимерини - 13/07/07; AНА-МПА, АП, бТВ, Дарик - 12/07/07)
