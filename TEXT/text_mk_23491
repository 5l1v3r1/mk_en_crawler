23/12/2008
БУКУРЕШТ, Романија -- По одобрението од парламентот во понеделникот (22-ри декември) новата влада предводена од премиерот Емил Боц положи свечена заклетва пред претседателот Трајан Башескут. Башеску ја опиша новата влада, формирана од Либералдемократската партија и Социјалдемократската партија, како најсилна во Романија по антикомунистичката револуција, со оглед на нејзината мнозинска поддршка во парламентот. Боц вети дека ќе одржува силно партнерство со сите институции -- претседателот, парламентот и црквата, како и со граѓанското општество, синдикатите и здруженијата на работодавачите. Мисијата на новата влада ќе биде справување со економската криза, рече Боц, ветувајќи дека неговата влада „ќе ги намали трошоците за 20 отсто“. Меѓу клучните министри се: министерот за финансии Георге Погеа, министерот за економија Адриан Видеану, министерот за одбрана Михаи Станисоара и министерот за надворешни работи Кристијан Диаконеску. (Гандул, Евениментул зилеи, Котидианул - 23/12/08; Meдиафакс, Агерпрес, Зиаре, Реалитатеа ТВ, Еуроњус, Ројтерс, АП - 22/12/08)
