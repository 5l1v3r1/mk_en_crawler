21/04/2005
СОФИЈА, Бугарија -- Министерството за внатрешни работи во средата (20-ти април) објави дека Националната служба за борба против организираниот криминал пресекла канал на трговија со луѓе, со помош на канцеларијата на ФБИ во Софија, како и германската и француската служба. Каналот, кој илегално внесувал имигранти во земјите на ЕУ со помош на лажни документи, беше следен шест месеци во Бугарија, Грција и Турција.
Во другите вести, официјалните статистички податоци покажуваат дека вработувањето во бугарската неформална или сива економија е намалено скоро двојно во изминатите две години. Се смета дека околу 14 отсто од оние што работат се дел од сивата економија. (Сега, 24 Часа - 21/04/05; Медиапул - 20/04/05)
