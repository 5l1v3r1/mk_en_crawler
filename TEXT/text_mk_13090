31/01/2006
ПОДГОРИЦА, Србија и Црна Гора -- Црногорскиот премиер Мило Ѓукановиќ во понеделникот (30-ти јануари) изјави дека референдумот за независност ќе се одржи дури и ако преговорите што се во тек со опозицијата -- а кои имаат за цел постигнување на консензус за условите на референдумот -- не бидат успешни. Ѓукановиќ истакна дека владејачката коалиција е подготвена да ги прецизира деталите преку политичките преговори, во кои учествува и специјалниот претставник на ЕУ во Подгорица, Мирослав Лајчак. Сепак, тој истакна дека без оглед на исходот од разговорите, нема да има отстапки од планот за одржување на референдумот до крајот на мај. (Мина, Танјуг, веб-страница на ЕУ - 30/01/06)
