05/03/2007
AТИНА, Грција -- Синдикатите на образованието во неделата (4-ти март) одлучија да продолжат со своите протести против владините законски предлози за реформи во високото образование. Панелинистичката Федерација на здруженијата на универзитетските професори, исто така, ја повика конзервативната влада на Нова демократија да ги повлече предлог-законите за реформи во образованието од парламентот, отфрлајќи ги мерките како противуставни, недемократски и несоодветни. Тие, исто така, предупредија дека ако парламентот ги усвои нацрт-законите, синдикатот ќе се обрати до највисокиот административен суд во земјата, Советот на државата. Најконтроверзните одредби ќе дозволат отворање на приватни универзитети во Грција, за кои критичарите велат дека ќе значат крај за бесплатното јавно образование. (Катимерини, Естијa - 05/03/07; ЕРТ, АНА-МПА - 04/03/07)
