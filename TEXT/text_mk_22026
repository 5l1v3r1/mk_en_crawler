15/08/2008
ТИРАНА, Албанија -- Властите започнаа со издавање на лични потврди за албанските државјани преку компјутеризираниот систем во граѓанските канцеларии низ целата земја. На церемонијата во четвртокот (14-ти август) премиерот Сали Бериша рече дека издавањето на новите електронски потврди е една од најважните реформи што ги спроведе досега неговата влада. Претставникот на ОБСЕ во Албанија, Роберт Бош, се согласи дека тоа е клучно. Модернизацијата на административниот систем долго време беше предмет на расправија помеѓу опозицијата и владата во врска со изборниот систем на земјата. (ВОА, Балканвеб, Клан - 14/08/08)
