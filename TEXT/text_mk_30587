15/03/2011
СКОПЈЕ, Македонија -- Премиерот Никола Груевски, кој ја води владејачката ВМРО-ДПМНЕ, во вторник (15-ти март) ќе се состане со Бранко Црвенковски, водачот на главната опозициска партија СДСМ, на разговори во врска со предвремените избори. Американскиот амбасадор, Филип Рикер, ја поздрави иницијативата како чекор напред кон повторното воспоставување на политичкиот дијалог и прекинувањето на парламентарниот бојкот на опозицијата. СДСМ постави неколку услови за одржување слободни и демократски избори, вклучително и измени на изборниот законик и прочистување на избирачките списоци. (Канал 5, Сител, Алсат М, Макфакс - 14/03/11)
