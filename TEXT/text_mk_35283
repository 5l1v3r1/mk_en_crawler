23/04/2004
АТИНА, Грција -- Британија е убедена во способноста на грчките власти за заштита на британските атлетичари за време на Летната Олимпијада, изјави Дејвид Венес, шефот на Скотланд Јард за безбедност и меfународен тероризам. Во интервјуто емитувано во четвртокот (22-ри април) Венес ја опиша соработката со грчката безбедносна структура како "извонредна".
Во другите вести, началникот на грчката полиција, Фотис Насиакос, во четвртокот изјави дека не постои информација која би укажувала на тоа дека Ал Каеда планира напади за време на Летните Игри. Но, тој побара претпазливост од страна на полицијата.
Исто така, во четвртокот министерот за јавен ред, Јоргос Вулгаракис, и министерот за транспорт, Михалис Лиапис, се состанаа на разговори во врска со безбедносните операции во Атина. Лиапис ја истакна желбата за одржуваoе на атмосферата на прослава со истовремено обезбедуваoе на Игрите.
Во меfувреме, претставници на дејноста за туристички патуваoа во Грција објавија дека предвидениот "бум" во хотелските резервации пред Олимпијадата, не се оствари. Напротив, Панелинистичкиот сојуз на хотелиери објави голем пад на хотелските резервации во првите четири месеци од 2004 година. (AП, AФП, AНA, MПA - 22/04/04)
