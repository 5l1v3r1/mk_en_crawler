13/01/2010
ХАГ, Холандија -- Судскиот процес против водачот на Српската радикална партија (СРС), Воислав Шешељ, продолжи во вторникот (12-ти јануари) во Трибуналот на ОН за воени злосторства, по скоро едногодишно одложување. Рочиштата беа одложени во февруари откако еден сведок тврдеше дека добил закани од Шешељ. Судењето продолжи со испитување на заштитен сведок зад затворени врати. Шешељ е обвинет за воени злосторства врз несрпското население во Хрватска, Војводина и Босна и Херцеговина помеѓу 1991 и 1993 година. Во вторникот тој побара од судот да му дозволи да се обрати пред српската јавност, пред предвремените локални избори во општина Оџаци, закажани за 24-ти јануари. Тој, исто така, сака да одржи прес-конференција со новинари во Белград преку телефон. Судот ќе одговори до петок. (Taнјуг, Политика, Б92, ББС - 12/01/10)
