14/10/2007
НИКОЗИЈА, Кипар -- Воената вежба која завршува во недела (14-ти октомври) во Кипар беше причина за обвинувања од страна на владата, упатени на сметка на Анкара. Во четвртокот турското Министерство за надворешни работи ја обвини кипарската влада за ескалирање на тензиите на островот и загрозување на регионалната безбедност со одржување на воени маневри од широк обем. Во петокот кипарското Министерство за надворешни објави рече дека ставот на Анкара е неприфатлив. „Секоја членка на меѓународната заедница има неоттуѓиво право да спроведува воени одбранбени вежби“, објави министерството.
Исто така во петокот, кипарската влада ја критикуваше одлуката на Сирија за воспоставување редовна поморска линија со Северен Кипар, опишувајќи ја како неетичка и велејќи дека во никој случај не помага во напорите за надминување на разликите помеѓу Никозија и Дамаск. Северен Кипар е признаен само од Анкара. (Политис, Фокус, КНА, Филелефтерос, Њу Анатолијан - 12/10/07) 
