24/10/2010
САРАЕВО, Босна и Херцеговина (БиХ) -- Босанскиот Србин Драган Родиќ се согласи да се изјасни виновен за воени злосторства и злосторства против човештвото извршени врз бошњачките и хрватските воени затвореници за време на босанскиот конфликт во периодот 1992-1995 година, објавија локалните медиуми во саботата (23-ти октомври). Родиќ е обвинет за учество во воспоставувањето и одржувањето на казнениот и маченичкиот систем во училишната зграда „Славко Родиќ“ и затворот Каменица во областа на Дрвар. Според договорот за помала казна во замена за признавањето на вината, Родиќ се согласи да казна од седум или осум години затвор и сведочење на другите судења за воени злосторства во областа на Дрвар. Сепак, судот мора да ја одобри договорената казна. (Фена, БХРТ - 23/10/10) 
