16/11/2010
AТИНА, Грција -- Претставниците на левичарските организации, студентските здруженија и синдикатите протестираа пред зградата на парламентот во Атина доцна во понеделникот (15-ти ноември) против меморандумот меѓу владата и ЕУ/ММФ за пакетот финансиска помош од 110 милијарди евра со цел да й се помогне на Грција да ја надмине својата финансиска криза. На крајот од протестот избија судири меѓу полицијата и група млади луѓе, при што едно лице беше повредено. Две демонстрации се одржаа и во Солун. Демонстрантите го критикуваа меморандумот и пристигнувањето на мисијата на Европската комисија, Европската централна банка и ММФ претходно истиот ден. Тие се таму да го оценат спроведувањето на буџетските и другите владини мерки за стабилизација на економијата. (Ксинхуа, Еуроњус - 15/11/10)
