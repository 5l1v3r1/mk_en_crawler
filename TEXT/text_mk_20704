08/08/2007
TИРАНА, Албанија -- Во неговата прва посета на полкот на командосите „Зал Хер“ како нов врховен командант на војската, претседателот Бамир Топи во вторникот (7-ми август) вети дека ќе ги зголеми трошоците за војската на два отсто од вкупниот БДП во 2008 година, од сегашните 1,35 отсто. Топи, исто така, рече дека Албанија ќе ги исполни стандардите потребни за влез во НАТО и го повика воениот персонал да ги зголеми напорите во овој поглед, за да може Албанија да добие покана за членство за време на самитот на НАТО во април во Букурешт. Топи, исто така, го поддржа формирањето на нови, професионални воени сили во Албанија до 2010 година, кои ќе бидат подобри во квалитет и квантитет. (Шекули, Кохајоне, Шкип - 08/08/07; Топ-ченал, веб-страница на албанскиот претседател, А1 ТВ - 07/08/07)
