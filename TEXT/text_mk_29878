27/12/2010
ПАРИЗ, Франција -- Бугарија ќе се приклучи на безграничната Шенген зона откако ќе ги реши сите проблеми поврзани со криминалот, корупцијата и пограничната безбедност, рече францускиот министер за европски прашања, Лорен Вокез, за парискиот весник „Ле фигаро“ во неделата (26-ти декември). Тој го изјави ова неколку дена откако Франција и Германија рекоа дека препорачаниот прием на Бугарија и Романија во Шенген во март 2011 година се чини оти е избрзан, со оглед на потребата за понатамошен напредок во реформата на нивните судства, и во борбата против корупцијата и организираниот криминал. 
Во меѓувреме, бугарскиот премиер Бојко Борисов за време на телевизиско шоу во неделата изрази уверување дека Бугарија ќе пристапи во Шенген најдоцна во септември, откако ќе поднесе извештаи до Европската комисија во февруари и во август. (Дневник, Нова ТВ, Медиапул, 24 Часа - 26/12/10)
