14/12/2010
ПРИШТИНА, Косово -- Со 99 отсто пребројани гласови, прелиминарните резултати објавени од Централната изборна комисија во понеделникот (13-ти декември) покажуваат дека Демократската партија на Косово (ПДК) на Хашим Тачи освои 33,5 отсто од гласовите на предвремените избори во неделата. Демократската лига на Косово доби 23,6 отсто, додека новата партија, Ветевендосје, освои 12,2 отсто. Сојузот за иднината на Косово беше четврта, со 10,8 отсто од гласовите. Ако овие резултати бидат потврдени, следната влада ќе биде широка коалиција на три или повеќе партии.
ЕУ повика на формирање на новата влада што е можно поскоро, за да отпочне долгоочекуваниот дијалог со Белград. Во соопштението за печатот од понеделникот, шефицата за надворешна политика на ЕУ, Кетрин Ештон, и комесарот за проширување на ЕУ, Штефан Филе, й честитаа на јавноста за „мирот и редот“ на изборите и ги пофалија одговорните за организирањето на гласањето со куса изјава. „Сега задача на надлежните власти е да ги потврдат резултатите и да ги решат приговорите и жалбите во согласност со соодветните закони и регулативи“, рекоа официјалните претставници на ЕУ. (Зери, Коха Диторе, Косова Сот, Експрес - 14/12/10; Кохавижн, РТК - 13/12/10)
