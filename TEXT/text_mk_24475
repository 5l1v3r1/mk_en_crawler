08/04/2009
AНКАРА, Турција -- Министерот за надворешни работи, Али Бабаџан, во вторникот (7-ми април) рече дека Турција и Ерменија постигнаа одреден напредок во тековните разговори за нормализација на билатералните односи. На прес-конференцијата по вториот форум на Алијансата на цивилизациите во Истанбул, Бабаџан рече: „Работиме на сеопфатно решение и нашите разговори течат добро. Досега постигнавме значителен напредок“. Турција и Ерменија немаат дипломатски односи и нивната граница е затворена повеќе од една деценија. Ова во голема мера се должи на поддршката од страна на Турција на Азербејџан во тековниот спор околу регионот Нагорно-Карабах и на напорите од страна на Јереван за класифицирање на убиствата на 1,5 милиони ерменски цивили од страна на отоманските Турци во периодот 1915-1917 година како геноцид. Сепак, минатата година двете држави започнаа процес на нормализација и ги интензивираа официјалните контакти. (Новинска агенција Анадолу, НТВ, ТРТ, Хуријет - 07/04/09)
