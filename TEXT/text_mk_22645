11/11/2008
ХАГ, Холандија -- Серж Брамерц, главниот обвинител на Хашкиот трибунал за воени злосторства, во вторникот (11-ти ноември) ја заврши дводневната посета на Загреб. Посетата беше дел од „традиционалните“ работни посети на обвинителот, кој се состанува со локалните власти задолжени за соработката на нивните земји со Трибуналот на ОН за воени злосторства, додека го подготвува својот извештај за Советот за безбедност на ОН следниот месец. За време на состанокот во понеделникот, хрватската вицепремиерка Јадранка Косор и новиот министер за правда, Иван Симоновиќ, ја потврдија посветеноста на нивната земја на целосната соработка со Трибуналот. Брамерц, од своја страна, истакна дека Трибуналот сé уште чека на документите што беа побарани во јуни, поврзани со судењето на тројцата поранешни хрватски генерали, имено, Анте Готовина, Иван Чермак и Младен Маркач. Брамерц следно ќе отпатува за Сараево и Белград.
Во другите вести, безбедносните сили во понеделникот пет часа ја претресуваа фабриката за пластика во западна Србија, барајќи го бегалецот Ратко Младиќ и неговите осомничени поддржувачи. Во рацијата во близина на Ваљево, околу 70 километри југозападно од Белград, немаше уапсени. (Блиц, Курир, Политика, 24 Сата, Б92 - 11/11/08; AФП, Јавно, Вечерњи лист, Танјуг - 10/11/08)
