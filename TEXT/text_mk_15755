21/06/2006
САРАЕВО, Босна и Херцеговина (БиХ) -- Уставните реформи во БиХ беа во фокусот на неформалниот состанок помеѓу високиот претставник Кристијан Шварц-Шилинг и водачите на шесте најголеми политички партии во понеделникот (19-ти јуни). Шварц-Шилинг го иницираше состанокот за да ги чуе размислувањата на партиите за продолжувањето на преговорите околу пакетот уставни амандмани. Претседателот на Сојузот на независни социјалдемократи, Милорад Додик, во вторникот изјави дека партиите се согласиле оти разговорите можат да продолжат по општите избори во октомври и формирањето на новата влада. (Независне новине - 21/06/06; РТРС, Срна - 20/06/06)
