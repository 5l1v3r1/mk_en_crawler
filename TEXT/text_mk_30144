20/01/2011
БАЊА ЛУКА, Босна и Херцеговина (БиХ) -- Советот за заштита на виталните интереси во состав на Уставниот суд на Република Српска (РС), во средата (19-ти јануари) донесе одлука да дозволи жалба поднесена од бошњачката група во горниот дом на РС против назначувањето на новата влада на РС. Советот одлучи дека приговорите покренати од заедницата на Бошњаците имаат законска основа бидејќи се поврзани со уставна постапка и од тие причини ќе бидат разгледани од Уставниот суд. Расправата за ова е закажана за 31-ви јануари. Бошњаците тврдат дека биле дискриминирани, бидејќи ниту едно од клучните места во ентитетот -- претседател на парламентот, премиер, претседател на Домот на народите, претседатели на уставниот и повисоките судови и главниот обвинител -- не е дадено на Бошњак. (РТРС, Независне Новине - 19/01/11)
