23/12/2008
AТИНА, Грција -- Вооружени напаѓачи пукаа на полициско комбе во областа Гуди во Атина рано во вторникот (23-ти декември), но не повредија никој од полицајците внатре. Инспекторите ја испитуваат можната поврзаност со масовните антивладини протести минатите три недели, поттикнати од смртта на 15-годишниот Александар Григоропулос, кого полицаец го застрела на 6-ти декември. Младите напаѓаат полициски станици и палат полициски возила, но ова е прв пријавен инцидент со огнено оружје.
Во другите вести, рускиот „Аерофлот“ кој летал од Атина за Москва се вратил на Атинскиот меѓународен аеродром во понеделникот, по заканата со бомба. Анонимен јавувач му кажал на персоналот на аеродромот дека во авионот има бомба. Полицијата го пребара авионот, но не најде експлозиви. (AФП, СКАИ, АНА-МПА - 23/12/08; Ројтерс, АП, РИА Новости, In.news - 22/12/08)
