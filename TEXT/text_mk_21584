28/11/2008
АНКАРА, Турција -- Двајца полицајци загинаа, а четворица други беа повредени во четвртокот (27-ми ноември), откако осомничени членови на терористичката Курдистанска работничка партија (ПКК) отворија оган врз полициска стражарница во југоисточна Турција. Властите велат дека тројцата вооружени напаѓачи отвориле оган во близина на градот Искендерун. Залутани куршуми ја погодиле блиската куќа, повредувајќи три лица, меѓу кои и едно бебе. Осомничените успеале да избегаат. 
Во другите вести од четвртокот, обвинителите во Дијарбакир поднесоа обвиненија против 11 лица осомничени дека ги организирале нападите со бомба и дека припаѓаат на исламистичката група Муслиманска одмаздничка бригада, која ја поврзуваат со Ал каеда, објави АФП. Осомничените беа уапсени во август во провинциите Бингол и Мус откако полицијата пресече интернет пораки и телефонски разговори помеѓу нив. Обвинителите велат дека биле обучени во кампови на Ал каеда во Авганистан пред да се вратат во Турција и да спроведат терористички напади. Нивното судење се очекува на почетокот од следниот месец. (Заман, Хуријет, Милијет, Сабах - 28/11/08; АФП, СНН Турк - 27/11/08)
