17/08/2009
AТИНА, Грција -- Полицијата во неделата (16-ти август) го објави спасувањето на десетмина нелегални имигранти кои поминаа еден месец затворени во бродски контејнер во Атина. Додека биле заробени, имигрантите наводно биле мачени, а нивните грабнувачи побарале да платат уште 4.000 евра за да ги ослободат. Повеќето имигранти биле пакистански државјани, но имало и Сомалијци и Сиријци. Полицијата вели дека тие пристигнале во Грција преку Турција и дека биле втерани во контејнерот кој се наоѓа во индустриското предградие Аспропиргос. Шест лица се уапсени за трговија со луѓе. (Катимерини - 17/08/09; AП - 16/08/09)
