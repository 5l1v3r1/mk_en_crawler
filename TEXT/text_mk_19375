28/11/2007
ЗАГРЕБ, Хрватска -- Обвинителството во вторникот (27-ми ноември) објави дека покренало обвинение за воени злосторства против поранешниот офицер на Југословенската армија, и покрај неговото ослободување од страна на Трибуналот на ОН. Судските претставници велат дека постојат нови докази за тоа дека Мирослав Радиќ им наредил на паравојниците да извршат воени злосторства во Вуковар кога градот падна во рацете на српските сили во ноември 1991 година. Тој беше, исто така, обвинет за пукање во глава на хрватски воен затвореник пред деца. Во септември Трибуналот на ОН за воени злосторства го ослободи Радиќ од слични обвиненија во врска со убиствата на 200 Хрвати во Вуковар, што ја вознемири Хрватска. (AП, Дневник, Net.hr, ХИНA - 27/11/07)
