13/04/2010
НИКОЗИЈА, Кипар -- Грчкиот премиер Јоргос Папандреу во понеделникот (12-ти април) ја повика владата во Никозија да ги продолжи разговорите со цел повторно обединување на поделениот остров, без оглед на исходот од престојните претседателски избори во турскиот, северен дел. Напредокот постигнат во текот на изминатите 19 месеци од разговорите не треба да се изгуби дури и ако водачот на кипарските Турци, Мехмет Али Талат, изгуби на изборите в недела од екстремниот Дервиш Ероглу, изјави Папандреу по состанокот со кипарскиот претседател Деметрис Христофиас во Никозија. Неодамнешните анкети покажуваа дека Ероглу, кој го поддржува решението со две држави за ова прашање, е главен фаворит. Папандреу ја потврди поддршката на Атина за разговорите и покрај економските тешкотии со кои се соочува неговата држава. (AП, КНA - 12/04/10)
