09/05/2005
БЕЛГРАД, Србија и Црна Гора -- Петтиот меѓународен самит за Србија и Црна Гора започна во понеделникот (9-ти мај) во Белград. На дводневниот настан, кој се фокусира на патот на државната заедница за пристапување во ЕУ и изгледите за економскиот развој, присуствуваат претставници на сојузната влада и двете републики, дипломати и членови на деловната заедница. Во петок претседателот на Србија и Црна Гора Светозар Маровиќ и српскиот претседател Борис Тадиќ објавија одделни изјави, во кои се повикува на политички и социјален консензус за целите поврзани со пристапувањето во ЕУ.
Во другите вести, шефот на српскиот Совет за борба против корупцијата, Верица Барац, во неделата изјави дека не постои политичка волја за спречување на корупцијата во земјата, со оглед на тоа што сé уште не е воспоставена законска рамка во ова поле. Барац додаде дека локалното судство и понатаму е далеку од независно, компетентно и ефикасно. (Данас - 09/05/05; Taнјуг, Б92 - 08/05/05)
