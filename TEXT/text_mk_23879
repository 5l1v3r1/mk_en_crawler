19/03/2009
ТИРАНА, Албанија -- Американскиот амбасадор Џон Витерс и Американската амбасада во Тирана немаат никаква врска со трговијата со кинеска муниција помеѓу Албанија и Авганистан, според американската Канцеларија на генералниот инспектор. Наводите за Витерс и петмина членови на персоналот на амбасадата се појавија во медиумите минатото лето. „Генералниот инспектор ги разгледа сите расположливи докази и не најде ништо што би ги поткрепило наводите за криминал или кои било други наводи во врска со вработените на Стејт департментот“, рече портпаролот на Стејт департментот Роберт Вуд во средата (18-ти март). (Шекули, Топ ченал, Балкан веб, Клан, АФП - 18/03/09)
