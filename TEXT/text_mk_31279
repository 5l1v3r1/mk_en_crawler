02/01/2011
САРАЕВО, Босна и Херцеговина (БиХ) -- Во своето новогодишно обраќање, високиот претставник Валентин Инзко рече дека формирањето влада по изборите во октомври треба да биде главен приоритет на политичарите во 2011 година. „Гласачите излегоа на гласање бидејќи сакаат да видат влада што функционира. Тие сакаат работа и решение за економските и социјалните проблеми на земјата. Луѓето, исто така, гласаа за поголемо владеење на правото. Јас ќе ги поддржам сите напори за формирање коалиција која ќе го реализира ова“, рече Инзко во коментарот објавен во четвртокот (30-ти декември). Втор приоритет, рече тој, е напредокот во реформите за ЕУ. Тој, исто така, истакна дека „предизвиците за [Дејтонскиот] мировен договор мора да престанат“. (ОХР, Радио Слободна Европа - 30/12/10)
