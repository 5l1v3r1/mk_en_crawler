06/05/2011
Од Ана Вуд за Southeast European Times во Истанбул – 06/05/11
Вториот меѓународен форум за водни ресурси во Истанбул се одржа од вторникот (3-ти мај) до четвртокот, привлекувајќи учесниците од целиот свет за да разговараат за итните проблеми со водата. Акцентот беше ставен на регионалната соработка, со посебен фокус на Блискиот Исток.
„Нештата кои не обединуваат се далеку побројни од оние нешта што не разделуваат“, изјави генералниот секретар на светскиот Форум за водни реурси Октај Табасаран, истакнувајќи ги заедничките регионални интереси. 
„Нашата земја не е богата со водни ресурси“, рече турскиот министер за шумарство и животна средина Вејсел Ероглу за време на форумот. „Но, не е ниту сиромашна“. Со соодветна регулатива, тврди тој, има доволно ресурси за да се задоволат домашните потреби.
За Турција, клучен проблем е управувањето со изворите на реките Тигар и Еуфрат, по кои се појавуваат брзо растечки број на брани и хидроцентрали. Браните и проектите за наводнување во голема мера се изградена во рамките на на проектот Југоисточна Анадолија (ГАП), кој има за цел да ја искористи енергијата на водените ресурси на Турција и да ја зајакне економијата на југоистокот, еден од најсиромашните региони во земјата.
Неговите поддржувачи велат дека ГАП ќе обезбеди повеќе од решение за енергијата и економските проблеми; успешниот развој на југоисточниот дел, велат тие, исто така, ќе намали тензиите со Курдите во Турција преку социо-економски развој и интеграција. 
Критичарите на ГАП велат дека колку повеќе Турција ги користи овие реки, толку помалку ќе тече низ течението кон крајбрежните држави Сирија и Ирак. Прашањето за течението на водата создаде постојано зголемување и намалување на политичките проблеми меѓу трите држави. 
Шефот на Центар за истражување на водата и безбедноста на арапските води на Лигата на арапски држави Чакра Ксија, сепак, изрази оптимизам за водата која тече меѓу Турција и Сирија. 
„Тоа е причината зошто јас сум тука “, рече Ксија. „Во моментов имаме многу, многу добри односи. Потпишани се многу протоколи и меморандуми за соработка во врска со Тигар.“ 
Во врска со предлогот за извоз на вода од браните од Турција за ирачките земјоделци во замена за нафта, претставникот на ОН и работник во невладини организации Абд Ел Ал не е оптимист. „Зборуваме за Месопотамија тука“. Увоз на вода во "лулката на цивилизацијата", тврди таа, е апсурд, како што е идејата за третирање на водата како стока, а не право. 
Мехмет Карпузчу од Универзитетот во Газикент возвраќа велејќи дека секоја корист што браните во Турција ќе им ја обезбедат на другите земји треба да биде платена од страна на тие држави, и дека додека водата можеби не е стока, инфраструктурата е. 
Иако во политиката доминираат голем број на дискусии, управувањето со водите не е претставено како нешто ограничено само на политичката сфера. 
Претседателот на Светскиот совет за води Лои Фушон, исто така, ги истакна еколошките и моралните проблеми. „Дури и ако ние мора да ја поделиме водата рамноправно меѓу човекот и државите, ние не смееме да заборавиме уште една обврска: поделба на водата помеѓу човекот и природата“. 
