11/05/2003
НИКОЗИЈА, Кипар -- Турскиот премиер РеYеп Тајип Ердоган во петокот (9-ти мај) изјави дека планот на ОН за реунификација на Кипар би можел и понатаму да служи како основа за преговорите, но дека секое идно решение треба да се заснова на тоа двете етнички групи на островот да бидат одвоени. "Во Кипар има два народи кои се еднакви во секој поглед, со одделни јазици и религии, две одделни демократии и две одделни држави. Напорите за мир на Кипар треба да се базираат на овие реалности", рече тој. Тој продолжи со тоа што ја изрази подготвеноста на неговата Влада да ги укине рестрикциите за трговијата со грчкиот дел од Кипар и ја повика Грција да го стори истото во однос на северен Кипар.
Во знак на добра волја Ердоган отиде да се поздрави со кипарските Грци кои чекаа на ред за да влезат на турскиот дел од островот. Околу 300,000 луfе ја преминаа линијата на која патролираат ОН, откако водството на кипарските Турци ги укина патничките рестрикции минатиот месец. Водството реши во петокот да отвори уште два гранични контролни пункта и да им дозволи на посетитетелите да ги користат нивните мобилни телефони на северот. Тој, исто така, се заложи за поставуваoе на стипендии за студентите од кипарските Грци во универзитетите на кипарските Турци. Кипарскиот претседател Тасос Пападопулос ги отфрли новите мерки, велејќи дека тие се создадени за да продолжи поделбата на островот. (АП, Ројтерс, НТВ, Агенција Анадолу, АФП - 09/05/03)
