20/03/2005
СОФИЈА, Бугарија -- За време на својата прва официјална посета на Бугарија во петокот (18-ти март) комесарот за проширување на ЕУ, Оли Рен, побара од локалните власти да ги забрзаат клучните судски реформи, приоритетен услов за очекуваниот влез на земјата во Унијата во 2007 година. Рен истакна дека ЕУ очекува Бугарија да воспостави нов кривичен законик и да ги спроведе структурните промени во областа на судството. Тој предупреди дека Брисел нема да се двоуми да ја активира заштитната клаузула се која се дозволува одложување на членството на Бугарија и Романија за една година, ако не ги исполнат своите обврски за пристап. Истовремено Рен истакна дека ЕУ му придава големи големо значење на пристапот на Бугарија и Романија, кој го опиша како позитивен пример за регионот. (бТВ, Веб-страница на бугарската Влада - 18/03/05) 
