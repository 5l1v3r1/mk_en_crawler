16/09/2007
БЕЛГРАД, Србија -- Премиерот Воислав Коштуница говореше против кандидатурата за членство во НАТО во саботата (15-ти септември). „Србија треба да ја задржи својата целосна воена неутралност... државата и нејзините национални интереси треба да останат надвор од каков било воен сојуз“, рече тој на собирот на водачите на Демократската партија на Србија. Тој рече дека прашањето уште повеќе ќе се искомплицира ако членките на НАТО го признаат унилатералното прогласување независност од страна на Косово. 
„Како може Србија да пристапи во воен сојуз кој прво не бомбардира, потоа доаѓа во Косово употребувајќи ги воените сили и на крајот, го заобиколува Советот за безбедност на ОН и ја признава унилатерално прогласената независност на еден органски дел од нашата земја?“, рече Коштуница. (ДПА, ФОНЕТ, Танјуг, Бета, Б92, Макфакс, Телма ТВ, Блиц - 15/09/07)
