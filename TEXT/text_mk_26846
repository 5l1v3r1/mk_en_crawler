07/08/2009
ПОДГОРИЦА, Црна Гора -- Државата издаде потерница преку Интерпол за пет лица кои, наводно, депортирале 79 босански муслимани и српски бегалци од Црна Гора во мај 1992 година. Судијката Миленка Жижиќ во четвртокот (6-ти август) рече дека осомничените, меѓу кои е и поранешниот директор на Државната служба за безбедност Бошко Бојовиќ, се обвинети за воени злосторства врз цивили. Црногорските власти велат дека осомничените се во Србија и дека некои имаат српско државјанство. Според законот, Белград не може да екстрадира цивили, освен ако нив ги бара Хашкиот трибунал за воени злосторства. (Б92, РТС - 06/08/09)
