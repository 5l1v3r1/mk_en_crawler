16/10/2009
TИРАНА, Албанија -- Венецијанската комисија на Советот за Европа смета дека контроверзниот Закон за лустрација, усвоен од парламентот минатата година е спротивен на албанскиот устав, објавија медиумите во Тирана во четвртокот (15-ти октомври). Законот наречен „чисти раце“ забранува работење во владата на сите што работеле за тајната полиција од времето на комунизмот. Истиот беше усвоен во услови на жестоки критики од опозицијата и меѓународните организации во декември 2008 година. Венецијанската комисија е советничка комисија на Советот на Европа за уставните прашања. (Шекули, Топ њус, Клан, Алсат, Њус 24 - 15/10/09) 
