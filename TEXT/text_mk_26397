13/08/2009
AНКАРА, Турција -- Висок припадник на владејачката Партија на правдата и развојот (АКП) во средата (12-ти август) предложи курдските бунтовнички водачи да бидат протерани, а преостанатите милитанти да бидат помилувани во рамките на владината иницијатива за ставање крај на 25-годишните курдски напади. Во коментарот објавен за весникот Милијет, Денгир Мир Мехмет Фират, Курд кој беше претходно заменик-претседател на АКП, истакна дека листата на високи припадници на Курдистанската работничка партија (ПКК), која ја подготви Анкара, вклучува околу 200 имиња на луѓе со седиште во северен Ирак. (AФП, Тркиш викли - 13/08/09; Милијет - 12/08/09)
