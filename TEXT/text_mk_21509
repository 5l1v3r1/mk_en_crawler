24/06/2008
БЕЛГРАД, Србија -- Српската социјалистичка партија (СПС) ќе формира влада со коалицијата предводена од Демократската партија (ДС), одлучи главниот одбор на СПС во понеделникот (23-ти јуни). Признавајќи дека ДС и СПС беа лути непријатели од почетокот на 1990-тите, водачот на СПС, Ивица Дачиќ, рече дека одлуката била тешка и дека партиските поддржувачи можеби нема да ја разберат. Локалните медиуми објавија дека претседателот Борис Тадиќ, претседател на ДС, може да го именува својот премиер во вторник. Новата влада, наводно, ќе вклучува четворица вицепремиери, наместо еден. (Блиц, Политика - 24/06/08; Ројтерс, Танјуг, Бета - 23/06/08)
