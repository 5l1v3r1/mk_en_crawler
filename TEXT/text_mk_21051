03/01/2008
ВИЕНА, Австрија -- ЕУ мора да го реши прашањето на идниот статус на Косово ако сака да го зајакне својот кредибилитет како организација која може да ги „реши проблемите дома во Европа“, рече австрискиот канцелар Алфред Гусенбауер во интервјуто објавено во средата (2-ри јануари). Неговата земја ќе биде помеѓу првите што ќе ја признае независноста на Косово, изјави Гусенбауер за новинската агенција АПА. „Нема да седиме во првиот ред и само да гледаме што прават другите“, рече тој.
Како одговор на ова, српското Министерство за надворешни работи „во остриот демарш“ од средата ги осуди ваквите изјави и го потврди својот став дека разговорите за прашањето на статусот на Косово треба да продолжат под покровителство на Советот за безбедност на ОН.
Исто така, српскиот претседател Борис Тадиќ потврди дека Белград нема да ја испрати својата армија во Косово, со оглед на тоа што секоја евентуална воена операција само би создала судир со меѓународната заедница. (Блиц - 03/01/08; AФП, Итар-ТАСС, Танјуг, АПА, Б92 - 02/01/08)
