15/01/2006
БЕЛГРАД, Србија и Црна Гора -- Светот го губи трпението кон Србија во врска со нејзиното неапсење на поранешниот воен командант на босанските Срби Ратко Младиќ, изјави во петокот (13-ти јануари) српскиот заменик-премиер Мирољуб Лабус. Тој предупреди дека постои реална закана ЕУ да ги прекине разговорите за Спогодбата за стабилизација и асоцијација со Белград ако бегалецот не биде изведен пред лицето на правдата. 
Министерот за човекови права на Србија и Црна Гора, Расим Љајиќ, исто така, повика на апсење на Младиќ. Во интервјуто објавено во весникот Политика Љајиќ рече дека ова прашање би можело да ја зајакне позицијата на Белград во разговорите за статусот на Косово, како и напорите за евроатланска интеграција на Србија и Црна Гора. (Политика, РТС - 15/01/06; AП - 13/01/06)
