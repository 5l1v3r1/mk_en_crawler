03/02/2005
ТИРАНА, Албанија -- Премиерот Фатос Нано во средата (2-ри февруари) се состана со италијанскиот амбасадор во Тирана, Атиљо Јанучи, кој ги опиша мерките што ги презема Рим за помош на легалната работна сила од Албанија. Италија определи годишна квота од 3.000 легални работници од Албанија, која Јанучи ја опиша како највисока бројка одобрена од една земја-членка на ЕУ. 
Во другите вести, печатот во Тирана во четвртокот објави дека двете главни политички сили во земјата - владејачката Социјалистичка партија и опозициската Демократска партија - повторно се обидуваат да склучат договор за новите изборни зони. Претставниците на партиите се состанаа со Присуството на ОБСЕ во Тирана, но не успеаја да постигнат договор. (Албански вести - 03/02/05)
