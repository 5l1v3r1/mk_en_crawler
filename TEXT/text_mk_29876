25/01/2011
САРАЕВО, Босна и Херцеговина (БиХ) -- Стефано Санино, заменик генерален-директор на Генералниот директорат на ЕУ за проширување, ја повика БиХ да ги спроведе неопходните реформи што произлегуваат од агендата за ЕУ и да докаже дека повеќе не ѝ треба меѓународно присуство. Присуството на Канцеларијата на високиот претставник, 15 години по Дејтонскиот мировен договор, посочува на политички недостатоци, рече Санино за сараевскиот весник Независне новине во понеделникот (24-ти јануари). Тој потврди дека уставот мора да биде изменет во согласност со препоракитре на Европскиот суд за човекови права. Во декември 2009 година стразбуршкиот суд донесе одлука дека уставот на БиХ, создаден како анекс на Дејтонскиот мировен договор, е дискриминаторски во однос на малцинствата. (Независне новине, РТС - 24/01/11)
