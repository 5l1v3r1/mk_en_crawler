08/11/2007
ХАГ, Холандија -- Трибуналот на ОН за воени злосторства во средата (7-ми ноември) објави дека наредил испрашување на осуммината хрватски новинари за да одлучи дали тие треба да се обвинат за непочитување на судот. Помеѓу осомничените се и тројца постари новинари на националната телевизија, како и новинари од неколку хрватски големи весници. Тие се обвинети за објавување делови од обвиненијата против поранешните генерали Анте Готовина, Иван Чермак и Младен Маркач, информација која во тоа време беше доверлива. Тројца се обвинети во врска со смртта на 150 Срби и протерувањето на 200.000 други, за време на воената операција во летото 1995 година. (AФП, ХИНА, ХРТ, Вечерњи лист, Index.hr - 07/11/07)
