25/03/2010
САРАЕВО, Босна и Херцеговина (БиХ) -- Судот во Лондон ги одложи до 13-ти април рочиштата за екстрадицијата на поранешниот член на претседателството на Босна и Херцеговина (БиХ) Ејуп Ганиќ, објавија локалните медиуми во средата (24-ти март). Судот требаше да расправа за барањето на Србија во четврток. Ганиќ беше ослободен со кауција на 11-ти март, во очекување на судската постапка. Тој беше уапсен на 1-ви март на лондонскиот аеродром Хитроу, врз основа на потерницата што ја издаде Белград. Србија го бара Ганиќ за нападот во мај 1992 година во Сараево врз конвојот на Југословенската народна армија, во кој загинаа повеќе од 40 војници. (Радио Слободна Европа, РТРС, Б92, Фонет, Срна - 24/03/10)
