05/09/2006
ТИРАНА, Албанија -- Парламентот во понеделникот (4-ти септември) ја отвори својата есенска сесија, договарајќи се за продолжување на мандатот на парламентарната комисија за изборни реформи до 15-ти октомври. По договорот за продолжување на политичкиот дијалог -- постигнат од страна на најголемите партии минатата недела -- комисијата сега мора да ги интензивира напорите за премостување на сите законодавни разлики и подготвување за зимските локални избори.
Во другите вести од понеделникот, албанскиот претседател Алфред Мојсиу го поздрави нивото на билатералните односи со Македонија и повика на поголема економска соработка. Тој го изјави ова за време на состанокот со Благородна Мингова Крепиева, новата македонска амбасадорка во Тирана. (Aлбански вести, Газета сот, МРТ - 05/09/06)
