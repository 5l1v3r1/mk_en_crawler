24/08/2009
ПРИШТИНА, Косово -- Централната изборна комисија во саботата (22-ри август) објави дека шест српски политички партии се пријавиле за учество на локалните избори на 15-ти ноември. Сите заинтересирани партии мора да се регистрираат најмалку 60 дена пред денот на изборите. Претставничката на српскиот Национален совет на Косово Рада Трајковиќ рече дека децентрализацијата и учеството на изборите ќе ги смират Србите во Косово и ќе охрабрат повеќе луѓе да се преселат таму. Белград ги повика косовските Срби да ги бојкотираат изборите. 
Во другите вести, директорката на УСАИД за Косово, Патриција Рејдер, во саботата рече дека Косово постигна напредок, но мора да стори повеќе за да загарантира функционирање на својот судски систем, што, од друга страна, ќе ја зајакне демократијата и економскиот развој, објавија локалните медиуми во неделата. Агенцијата одбележа десет години работа во Косово. (ВoA - 23/08/09; Eкспрес, ТВ 21, Косова Сот, Лајм - 22/08/09)
