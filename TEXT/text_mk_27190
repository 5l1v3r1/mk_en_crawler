03/11/2009
БУКУРЕШТ, Романија -- Властите ги забранија сите посети на болниците во понеделникот (2-ри ноември), за да го спречат ширењето на свинскиот грип. Само во текот на изминатата недела, регистрирани се 174 нови случаи на вирусот Х1Н1, со што вкупната бројка сега изнесува 555. Пет училишта се затворени. Досега нема извештаи за смртни случаи.
Во меѓувреме, во Бугарија, властите во понеделникот објавија дека една 30-годишна бремена жена починала од вирусот. На жената најпрво ѝ бил дијагностициран синуситис. Ова е трет смртен случај предизвикан од свинскиот грип во Бугарија. Епидемија е прогласена во 11 општини.
Во Турција, бројот на смртните случаи од вирусот досигна девет во понеделникот, зголемувајќи се повеќе од двапати во текот на 24 часа. Последните жртви се една 65 годишна жена во Анкара и две девојчина, на возраст од 13 и 4 години, кои починаа во Истанбул и Санлурфа. Властите отпочнаа национална кампања за вакцинација на луѓето против вирусот, при што приоритет им се дава на здравстените работници и оние кои патуваат во Мека на аџилак.
Албанија, исто така, во понеделникот ги објави плановите за вакцијација на населението против вирусот. Приоритет им се дава на групите кои се изложени на најголем ризик, како здравствените работници, пациентите со хронични болести и бремените жени. Првите случаи на свински грип во земјата се објавени во јули. (Алсат, Шекули, Клан, Топ ченал, Хуријет, новинска агенција Анадолу, АФП, БГНЕС, 24 Часа - 02/11/09)
