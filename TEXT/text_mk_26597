10/08/2009
ПОДГОРИЦА, Црна Гора -- Помалата партија во владејачката коалиција, Социјалдемократската партија (СДП), во саботата (8-ми август) објави дека ќе ја поддржи иницијативата за одземање на пратеничкиот имунитет на подгоричкиот градоначалник Миомир Мугоша. Мугоша, член на Демократската партија на социјалистите на премиерот Мило Ѓукановиќ, беше обвинет за напад врз двајца црногорски новинари минатата недела. Заменик-претседателот на парламентот, Рифат Растодер, вели дека неговата партија СДА ќе го поддржи овој потег ако истиот помогне да се разјасни што се случило. Државната обвинителка Ранка Чарапиќ рече дека досега нема докази за отпочнување кривична постапка против Мугоша. (Б92, Фонет - 09/08/09; Вијести, РТС - 08/08/09)
