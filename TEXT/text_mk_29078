07/06/2010
ЉУБЉАНА, Словенија -- Со мнозинство од само 3 отсто, Словенците во неделата (6-ти јуни) го одобрија арбитражниот договор за пограничниот поморски спор на нивната земја со Хрватска. Договорот беше одобрен со 51,5 отсто од гласовите, додека 48,5 отсто гласаа против. Одѕивот изнесуваше околу 41 отсто. Властите во двете земји изразија задоволство од резултатот, коментирајќи дека истиот претставува важен чекор напред кон билатералните односи. Претседателот на Европската комисија, Жозе Мануел Баросо, исто така, го поздрави исходот, кој го отвора патот за напредок во процесот на интеграција на Хрватска во ЕУ. „Ова е многу важен чекор напред ... Сега со нетрпение го очекуваме конечното решение на спорот“, рече Баросо во изјавата. (СТА, ХРТ, Вечерњи лист, ХИНА, Пословни дневник, Ројтерс, Блумберг - 06/06/10)
