02/03/2010
TИРАНА, Албанија -- Делегацијата на Парламентарното собрание на НАТО, предводена од Серџо Де Грегорио, во понеделникот (1-ви март) во Тирана изјави дека никој во Алијансата не се сомнева во легитимноста на актуелната влада и парламентот. Набљудувачите на НАТО рекоа дека општите избори во јуни 2009 година биле доброорганизиран процес, како што истакна Де Грегорио по состанокот со албанските водачи. Тој додаде дека Албанија треба да биде оптимист во врска со процесот на визната либерализација за ЕУ и нејзината цел за членство во ЕУ. Опозициската Социјалистичка партија тврди дека јунските избори биле фалсификувани. (Tоп ченал, Шекули, Лајмфундит, Алсат - 01/03/10)
