14/09/2004
АТИНА, Грција -- Владата во понеделникот (13-ти септември) одлучи да го наименува генерал-мајор Јоргос Авлонитис за нов началник на Генералштабот на воздухопловните сили. Тој ќе го замени Панајотис Папаниколау, од кого беше побарано да поднесе оставка по падот на хеликоптер минатиот викенд, во кој загина грчкиот православен александриски патријарх Петрос VII и уште 16 други лица. Владата, како причина за одлуката, го наведе доцнењето со потрагата и операцијата за спасување, како и други проблеми. Формирани се две комисии кои треба да ја испитаат несреќата, додека во понеделникот беше објавена тридневна национална жалост. (АНА - 14/09/04; МПА - 14/09/04) 
