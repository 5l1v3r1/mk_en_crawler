12/08/2010
САРАЕВО, Босна и Херцеговина (БиХ) -- Владата планира да аплицира за кандидатски статус во ЕУ во текот на следните четири месеци, се цитира изјавата на министерот за надворешни работи, Свен Алкалај, во четвртокот (12-ти август) во весникот Ослобоѓење. „Имаме голема поддршка од ЕУ за овој чекор. Ако политиката на ЕУ биде дефинирана како што се очекува, претпоставувам дека ние ќе ја поднесеме нашата апликација за кандидатски статус до крајот на оваа година“, рече тој. Тој додаде дека најдоцна до октомври, ЕУ прецизно ќе ја дефинира својата политика кон Западен Балкан, која треба да резултира со распоредување специјални претставици во регионот. Алкалај истакна дека може да поминат најмалку 18 месеци за да се одобри апликацијата за кандидатски статус. Досега БиХ го потпиша само Договорот за стабилизација и асоцијација со ЕУ, кој беше ратификуван од 24 од вкупно 27 членки на блокот. (Ослобоѓење, Национал - 12/08/10)
