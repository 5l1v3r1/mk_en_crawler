31/07/2007
БЕЛГРАД, Србија -- Канцеларијата на српскиот обвинител за воени злосторства во понеделникот (31-ви јули) подигна обвинение против офицерот на Југословенската народна армија, Владимир Ковачевиќ, за злосторства во врска со бомбардирањето на Дубровник во декември 1991 година, при што двајца цивили погинаа, а тројца беа повредени. Случајот беше предаден на Србија во мај, откако Хаг го прогласи Ковачевиќ за ментално неспособен за судење. Командантите на Ковачевиќ, адмирал Миодраг Јокиќ и генерал Павле Стругар, беа осудени од страна на Трибуналот на ОН за воени злосторства на осум, односно седум години затвор, за истите злосторства. Ковачевиќ се лечи во Белградската воено-медицинска академија од „параноична психоза“ и неговиот адвокат вели дека ќе инсистира на психијатриска проценка на неговиот клиент пред почетокот на судскиот процес. (Вјесник - 31/07/07; Taнјуг, Б92, СРНА, Javno.hr, AП - 30/07/07)
