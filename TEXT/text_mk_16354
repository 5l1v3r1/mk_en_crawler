13/09/2006
САРАЕВО, Босна и Херцеговина (БиХ) -- Напредокот во спроведувањето на потребните реформи и соработа со Трибуналот на ОН за воени злосторства се клучни услови за олеснување на визниот режим на ЕУ за БиХ, рече во вторникот (12-ти септември) високиот претставник Кристијан Шварц-Шилинг. Говорејќи за време на тркалезната маса во Сараево, организирана од страна една невладина организација, за прашањето на визите, тој рече дека работењето кон иднина ослободена од визи е главен приоритет за него. Тој додаде дека помеѓу другите мерки кои ќе се превземаат се и реструктуирањето на полицискиот сектор, усвојувањето на мерките кои ќе го регулираат издавањето на дозволи за престој, подготовките за воведување нови биометрички пасоши и зајакнување на контролата на пограничната безбедност. (извори на ОХР, РТРС - 12/09/06)
