14/04/2011
ЛУКСЕМБУРГ -- Стратегијата на ЕУ за регионот на Дунав беше одобрена од министрите за надворешни работи на ЕУ, како што се очекуваше, објави во средата (13-ти април) унгарското претседателство на ЕУ. Стратегијата ги опфаќа 14-те земји долж најдолгата река на ЕУ -- осум членки на ЕУ (Германија, Австрија, Унгарија, Чешка, Словачката Република, Словенија, Бугарија и Романија) и шест земји што не се членки на ЕУ (Хрватска, Србија, Босна и Херцеговина, Црна Гора, Украина и Молдавија). Истата има за цел решавање на голем број широки прашања, вклучително и подобри транспортни и енергетски врски, социјалната и економската нееднаквост, еколошките закани, подобри системи за безбедност и образование. Стратегијата не предвидува никакви дополнителни средства и наместо тоа има за цел користење на постојните фондови обезбедени со кохезионата политика на ЕУ. (Бета, ЕМпортал, Новините, веб-страница на унгарското претседателство на ЕУ - 13/04/11)
