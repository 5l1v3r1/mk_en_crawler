25/01/2005
СОФИЈА, Бугарија -- Министерството за внатрешни работи во вторникот (25-ти јануари) објави дека е спроведено големо апсење на синџир за производство и трговија со дрога, по заедничката операција на бугарската и турската полиција. Според бугарското Министерство за внатрешни работи, полицијата извршила рација во илегалните објекти за производство на синтетичка дрога и запленила 100 килограми амфетамини, во вкупна вредност од околу 1 милијарда американски долари.
Во меѓувреме, во понеделникот, менаџерите на државното холдинг претпријатие Булгартабак ги негираа обвиненијата на заменик-претседателката на Бугарската социјалистичка партија, Емилија Масларова. Таа рече дека има докази оти една од филијалите на Булгартабак, фабриката Благоевград-БТ, илегално извезувала цигари. Таа ги обвини и замениците на премиерот Лидија Шулева и Пламен Панајотов, како и министерот за транспорт, Николај Василев. (бТВ - 25/01/05; Медиапул, Инфо радио - 24/01/05) 
