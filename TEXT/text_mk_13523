25/08/2005
АНКАРА, Турција -- Невработеноста во Турција забележа мал пад во периодот од април до јуни, објави во четвртокот (25-ти август) државниот Институт за статистика. Последната стапка на невработеност изнесуваше 9,2 отсто, од 9,3 отсто во истиот период минатата година.
Во другите вести, „Џенерал електрик“ во средата објави дека ќе купи 16 отсто од акциите во „Гаранти Банкаши АС“, третата по големина банка во Турција, за 1,56 милијарди американски долари. Американскиот гигант ќе плати дополнителни 250 милиони американски долари за 49 отсто од основачките акции на Гаранти, специјален вид документ кој носи дополнителни дивиденди.
Исто така во средата турскиот одбор за приватизација и „Огер телеком“ од Саудиска Арабија потпишаа договор за продажба на 55 отсто од „Турк телеком“ на конзорциумот предводен од ова саудиско претпријатие, во кој учествува и „Телеком Италија“. Договорот, кој чини 6,55 милијарди американски долари, ќе биде најголемиот договор за приватизација во Турција досега. (Ројтерс, Блумберг - 25/08/05; ББС Њус, TurkishPress.com - 24/08/05) 
