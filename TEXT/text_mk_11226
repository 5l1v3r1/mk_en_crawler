29/05/2005
БАЊА ЛУКА, Босна и Херцеговина (БиХ) -- За време на посетата на Бања Лука во петокот (27-ми мај) амбасадорот на Европската комисија во БиХ Мајкл Хемфрис повторно побара од Парламентот на Република Српска (РС) да ги поддржи суштинските полициски реформи. Хемфрис имаше одделен состанок со претседателот на РС Драган Чавиќ, со претседателот на Парламентот Душан Стојичиќ, како и со водачите на главните партии пред вонредната седница на Парламентот в петок. Полициските реформи се клучни за започнување на разговорите за Договорот за стабилизација и асоцијација (ДСА) помеѓу БиХ и ЕУ. 
Исто така во петокот, комесарот за проширување на ЕУ Оли Рен испрати писмо до премиерот на БиХ Аднан Терзиќ, во кое се повикува на навремено исполнување на условите во врска со полициските реформи и системот на радиодифузија, втор услов за разговорите околу ДСА. (Независне новине - 28/05/05; РТРС, Фена, ПБС БиХ - 27/05/05)
