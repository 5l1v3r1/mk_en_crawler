19/03/2009
AНКАРА, Турција -- Државата планира да го преведе Коранот, централниот верски текст на исламот, на курдски јазик, како дел од тековните напори за зајакнување на правата на Курдите и спроведување на политичките стандарди на ЕУ, објави во средата (18-ти март) локалниот Генерален директорат за верски прашања. „Не сакаме да го исклучиме курдскиот јазик од подготовките за превод на Коранот на други јазици“, рече Мехмет Гормез, заменик-претседате на директоратот. Меѓу 12 и 14 милиони Курди живеат во Турција, но употребата на нивниот јазик во политичките говори и официјалната коресподенција е сé уште забранета. По спроведувањето на реформите со цел зајакнување на кандидатурата за ЕУ, Анкара ги зголеми културните и политичките права на курдското малцинство, делумно и со отворање државен телевизиски канал на курдски јазик. (Ватан, Сабах - 19/03/09; Ројтерс, Ворлдбулетин, МСНБЦ - 18/03/09)
