07/12/2009
ПОДГОРИЦА, Црна Гора -- Србија побара од Црна Гора да се воздржи од воспоставување дипломатски односи со Приштина додека хашкиот Меѓународен суд на правдата (МСП) не одлучи за едностраното прогласување независност од страна на Косово, објавија локалните медиуми во неделата (6-ти декември). Српскиот амбасадор во Подгорица, Зоран Лутовац, се вели дека го упатил ова барање за време на состанокот со локалните власти во седиштето на црногорското Министерство за надворешни работи. Подгорица вели дека воспоставувањето надворешни односи не се случи досега поради технички причини. Премиерот Мило Ѓукановиќ рече дека неговата земја ќе ја преиспита својата одлука за признавање на Косово ако МСП одлучи дека еднострано прогласената независност била нелегална, додавајќи, сепак, дека се сомнева оти тоа ќе се случи. (Taнјуг - 07/12/09; Taнјуг, Б92, РТС, Бета - 06/12/09)
