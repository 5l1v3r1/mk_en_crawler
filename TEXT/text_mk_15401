26/06/2006
БЕЛГРАД, Србија -- Министерот за финансии, Млаѓан Динкиќ, во петокот (23-ти јуни) објави дека воениот буџет на земјата ќе се зголеми, почнувајќи од следната година. Трошоците за српските вооружени сили ќе се зголемат од сегашните 1,9 отсто од БДП на 2,4 отсто од БДП, како поддршка за модернизацијата на армијата и нејзина трансформација во професионална сила, според Динкиќ. 
Во четвртокот, пак, два американски авиони Ф-16 слетаа на српскиот воен полигон Батајница, што беше опишано како историски момент во градењето на билатералната воена соработка. За понатамошното зајакнување на врските ќе се разговара за време на претстојната посета на српската делегација на Пентагон. (Данас, Политика - 24/06/06; Бета, РТС - 23/06/06)
