26/08/2003
СКОПЈЕ, Македонија -- Караулата Гошинце на македонската граница со Косово беше гранатирана во понеделникот (25-ти август) по полноќ, како што соопшти портпаролот на Министерството за одбрана, Марјан Ѓуровски. Два проектила, наводно, биле исфрлени од малото село Лукар, југоисточно од караулата, но не предизвикале какви било повреди или материјална штета. Ѓуровски го оквалификува нападот како сериозна провокација и обид за дестабилизација на регионот.
Во другите вести, заменик-директорот на македонскиот Завод за статистика, Милаим Адеби, во понеделникот рече дека прелиминарните резултати од националниот попис кој беше извршен во ноември 2002 година, покажуваат дека етничките Албанци сочинуваат 22,7 отсто од македонското население. (Утрински весник - 26/08/03; МИА, А1 ТВ, Макфакс - 25/08/03)
