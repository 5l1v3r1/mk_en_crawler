04/04/2006
БЕЛГРАД, Србија и Црна Гора -- Вториот круг од преговорите за Спогодбата за стабилизација и асоцијација (ССА) помеѓу Србија и Црна Гора и ЕУ ќе започне в среда (5-ти април) во Белград. Се очекува на агендата да доминираат човековите права, малцинските права и спроведувањето на политичките критериуми. Одржувањето на оваа рунда разговори за ССА беше условено со апсењето на главниот обвинет за воени злосторства, Ратко Младиќ, но минатата недела ЕУ одлучи да го продолжи крајниот рок. (Данас - 04/04/06; Танјуг - 03/04/06)
