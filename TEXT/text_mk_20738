08/10/2007
АТИНА, Грција -- Министерката за надворешни работи, Дора Бакојани во неделата (7-ми октомври) за весникот „Елефтеротипија“ изјави дека очекува претставникот на ОН, Метју Нимиц, да отпочне иницијативи за решавање на спорот околу името помеѓу Македонија и Грција. „Грција е подготвена за изнаоѓање взаемно прифатливо решение, кое ќе биде во интерес на стабилноста и благосостојбата на регионот. Сега е моментот за тоа“, изјави Бакојани за „Елефтеротипија“. „Патот на Македонија кон НАТО поминува преку договорот со Грција за името на земјата.“
Покрај ова, Бакојани истакна дека Грција гледа шанса во напорите за надминување на разликите на земјата со Турција. „Грција и Турција имаат две нови влади и во моментов имаат одлична можност за решавање на нивните проблеми“, рече таа. (MИА, Фокус, Елефтеротипија, Фокус - 07/10/07)
