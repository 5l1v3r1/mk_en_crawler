17/12/2010
БЕЛГРАД, Србија -- Обвинителот за воени злосторства, Владимир Вукчевиќ, во четвртокот (16-ти декември) рече дека истрагата што ја водел укажала на најмалку 500 жртви на наводниот шверц со органи од страна на албанските герилци во 1999 година. Вукчевиќ за новинарите изјави дека има докази за отстранување на органите од околу 400 Срби и 100 „не-Албанци“. Упатувајќи на извештајот на Советот на Европа, составен од Дик Марти, во кој косовскиот премиер Хашим Тачи се обвинува дека ја водел групата што се занимавала со многу нелегални активности, вклучително и шверц со органи, Вукчевиќ рече дека истрагата на неговата канцеларија е „далеку понапредна“ од онаа на Марти. Вукчевич понуди материјали поврзани со тоа за своите колеги во Косово и Албанија. „Без сораборка меѓу обвинителите во Косово, Албанија и Србија, нема да има напредок во оваа истрага“, рече тој. Тачи вели дека истрагата на Марти е „скандалозна“ и „полна со клевети и лаги“. (Зери, Косова Сот, Експрес, Коха Диторе - 17/12/10; Радио Слободна Европа, Фена, АФП, Index.hr - 16/12/10)
