30/09/2004
САРАЕВО, Босна и Херцеговина (БиХ) -- Изборната комисија соопшти дека пред локалните избори во БиХ в сабота (2-ри октомври) се регистрирани вкупно 2.320.000 граѓани со право на глас. Членот на комисијата, Лидија Корач, во средата изјави дека 1.310.000 гласачи се регистрирани во Федерацијата на БиХ, 959.000 во Република Српска и 54.000 во округот Брчко. Новата анкета на ОБСЕ покажува дека 28 отсто од испитаниците се сигурни дека ќе гласаат, 22 отсто велат дека најверојатно ќе учествуваат на изборите, додека останатите изразиле или несигурност или двоумење. 
Во другите вести од средата, високиот претставник Педи Ешдаун повика на усвојување на значајната легислатива која има за цел да овозможи водење на случаите на воени злосторства во БиХ. Горниот дом на Парламентот се очекува в четврток да расправа за клучните амандмани, кои беа усвоени од страна на Долниот дом на крајот од минатата недела. (Вечерњи лист - 30/09/04; ПБС БиХ, Веб-страница на ОБСЕ, Фена, Ројтерс - 29/09/04) 
