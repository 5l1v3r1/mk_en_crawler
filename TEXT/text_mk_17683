26/03/2007
ЊУЈОРК, САД -- Главниот турски преговарач со ЕУ, министерот за економија, Али Бабаџан, во саботата (24-ти март) рече дека неговата влада планира да ги заврши сите реформи потребни за пристапот во ЕУ пред општите избори во 2012 година. Турција ќе си постави своја сопствена реформска агенда, рече министерот на конференцијата за инвестиции во Њујорк. Владата во април ќе ја објави деталната програма, која ќе вклучува сеопфатен распоред за реформите што ќе бидат преземени во текот на следните пет години. ЕУ ги замрзна разговорите за неколку поглавја од аквисот на крајот од минатата година, откако Турција одби да ги отвори своите пристаништа и аеродроми за кипарските превозници, како што вети. (Њу Анатолијан, Заман - 26/03/07; Tурски дневни вести - 24/03/07)
