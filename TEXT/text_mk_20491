14/10/2007
БРИСЕЛ, Белгија -- Вториот круг директни разговори помеѓу Белград и Приштина за конечниот статус на Косово ќе биде отворен во недела (14-ти октомври) во седиштето на ОН во Брисел. Министерот за надворешни работи, Вук Јеремиќ, и министерот за Косово, Слободан Самарџиќ, ја предводат српската делегација, додека претседателот Фатмир Сејдиу и премиерот Агим Чеку, ја предводат косовската делегација. Со разговорите ќе посредува меѓународната тројка, која ја сочинуваат претставници од ЕУ, Русија и САД. 
Во саботата американскиот заменик помошник државен секретар Розмари ди Карло рече дека планот што го подготви поранешниот фински претседател Марти Ахтисари треба да биде усвоен ако двете страни не успеат да постигнат договор до 10-ти декември. Овој краен рок е наметнат од страна на Советот за безбедност на ОН за тековниот процес на преговори. (ББС, Ројтерс, ДВ - 14/10/07; Б92, Бета, Ројтерс, АФП - 13/10/07)
