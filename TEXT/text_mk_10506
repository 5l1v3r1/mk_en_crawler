15/09/2004
СОФИЈА, Бугарија -- Холандскиот амбасадор во Бугарија, бароницата Хенриета ван Линден, во вторникот (14-ти септември) повика на забрзување на судските реформи во Бугарија, барајќи од опозицијата и од судството да ги поддржат предлозите на Владата за измени на Кривичниот законик. Ван Линден, чија земја моментно претседава со ЕУ, беше помеѓу амбасадорите на ЕУ во Софија кои учествуваа на состанокот со бугарските парламентарни и владини официјални претставници претходно оваа недела. Таа рече дека добила уверување оти доцнењата во исполнувањето на обврските кон ЕУ од поглавјето на преговорите што се однесува на правдата и домашните работи, ќе бидат надминати. (Сега - 15/09/04; Медиапул - 14/09/04)
