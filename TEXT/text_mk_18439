11/06/2007
AНКАРА, Турција -- Најголемата опозициска партија во земјата, Републиканската народна партија (ЦХП), се обидува да ги собере членовите на парламентот на вонредна седница, на која ќе се расправа околу последните настани во врска со границата со северен Ирак и борбата против Курдистанската работничка партија (ПКК). Парламентот го започна својот летен прекин со работата на 3-ти јуни, што значи дека на ЦХП й требаат потписи од најмалку 110 пратеници за вонредна седница.
Во другите вести, две големи централнодесничарскиот турски партии, Татковинската партија (АНАП) и Демократската партија, во петокот (8-ми јуни) наводно се согласиле да ги обноват напорите за формирање коалиција пред општите избори на 22-ри јули. Пред една недела, тие рекоа дека напорите пропаднаа. АНАП дури и навести дека е можно да не учествува на изборите, со оглед на тоа што скоро и да нема шанси за исполнување на прагот од 10 отсто. (Заман - 11/06/07; НТВ - 08/06/07)
