09/12/2008
ПРИШТИНА, Косово -- Повеќе од илјадници претставници на новата мисија предводена од ЕУ во Косово, ЕУЛЕКС, ги презеде ингеренциите од УНМИК рано во вторникот (9-ти декември). Портпаролот Виктор Ројтер вели дека околу 1.400 членови на мисијата се распоредени низ целата покраина, а за неколку месеци, кога мисијата ќе стане целосно оперативна, ќе вклучува 1.900 меѓународни и 1.100 локални претставници. Околу 100 членови на ЕУЛЕКС веднаш ќе бидат распоредени во северниот дел, каде што доминира српското население. Министрите за надворешни работи на ЕУ изразија поддршка за мисијата, за време на состанокот во понеделникот во Брисел.
Исто така, во интервју за Коха Диторе во вторникот, Френк Визнер, поранешен американски претставник во разговорите за прашањето на статусот на Косово помеѓу Белград и Приштина, рече дека е задоволен од развојот на настаните по прогласувањето независност од страна на Косово во февруари. Тој го поздрави, главно, позитивниот пристап на владата кон распоредувањето на ЕУЛЕКС, додавајќи дека мисијата ќе го зачува единството на Косово. (Коха Диторе, Експрес, Телеграфи, Лајм, Б92, АФП - 09/12/08)
