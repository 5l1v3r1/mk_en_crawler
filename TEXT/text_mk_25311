28/02/2010
БУКУРЕШТ, Романија -- Маријан Сарбу, член на Домот на делегатите, во петокот (26-ти февруари) објави дека ја напуштил Социјалдемократската партија (ПСД) и нејзината парламентарна група. Тој посочи дека би сакал да се приклучи на групата независни пратеници, која се собра околу Габриел Опреа, уште еден поранешен претставник на ПСД. Сабру е третиот парламентарен член кој ја напушти ПСД откако партијата го избра Виктор Понта за свој нов претседател. Според гласините, и поранешниот претседател Мирчеа Џоана, исто така, ја напушта ПСД.
Опреа ги зголеми шпекулациите дека ќе формира нова левичарско-центристичка партија откако коментарираше за потребата од алтернативна левица на центристичката група. Тој, исто така, посочи дека оние кои неодамна ја напуштија ПСД би биле добредојдени во новата формација, особено Сабру. (Адеварул, Евениментул зилеи, Зиаре, Котидианул, Реалитатеа - 26/02/10)
