15/05/2007
САРАЕВО, Босна и Херцеговина (БиХ) -- Владејачката партија во Република Српска (РС), Унијата на независните социјалдемократи (СНСД), во понеделникот (14-ти мај) објави дека ќе инсистира на федерализација на БиХ на претстојните преговори за уставните реформи. Според главниот секретар на СНСД Рајко Васиќ, партијата ќе предложи создавање на три федерални ентитети -- РС, Босна и Херцег Босна. Тој рече дека новата федерација нема да бара територијална размена помеѓу двата ентитета и нема да ги забави напорите за интеграција на БиХ во ЕУ.
Најголемите бошњачки партии -- Партијата за демократска акција и Партијата за БиХ -- веднаш ја отфрлија идејата, велејќи дека истата ќе доведе до дезинтеграција на БиХ. (Дневни аваз, Независне новинe - 15/05/07; РТРС, Фена, ПБС - 14/05/07) 
