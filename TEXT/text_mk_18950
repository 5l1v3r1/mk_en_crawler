04/05/2007
СОФИЈА, Бугарија -- Најголемите опозициски партии -- Сојузот на демократските сили, Граѓаните за европски развој на Бугарија и Демократите за посилна Бугарија -- во четвртокот (3-ти мај) започнаа да работат на иницијативата за недоверба на владата, поради актуелниот корупциски скандал. Во него се вмешани Ангел Александров, директор на истражителската канцеларија, министерот за економија и енергија, Румен Овчаров, еден од неговите заменици, Корнелија Нинова, како и владин претставник од партијата МРФ на етничките Турци. Наводно, вмешано е и софиското претпријатие за топлификација и тутунскиот гиганд „Булгартабак холдинг“. 
Во другите вести од четвртокот, Европската комисија испрати предупредувачко писмо до Бугарија, истакнувајќи дека земјата не исполнила 52 од своите директиви. Ова е трето вакво предупредување од почетокот на годинава. (Дневник, Труд, Сега, 24 Часa - 04/05/07; БНР, бТВ, Медиапул - 03/05/07)
