20/10/2008
НИКОЗИЈА, Кипар -- Претседателот Деметрис Христофиас во неделата (19-ти октомври) изрази незадоволство од одлуката на Советот за безбедност на ОН да ја избере Турција за непостојана членка за периодот 2009-2010 година. „Се разбира дека не сме задоволни од тоа што земја која окупира дел од Република Кипар и ги крши човековите права на кипарскиот народ е избрана за членка на Советот за безбедност“, рече Христофиас. Тој рече дека верува оти постојаните членки на советот ќе бараат Турција да ги почитува своите обврски како непостојана членка. Турција во петокот доби непостојано место, заедно со Австрија, Јапонија, Уганда и Мексико. (КНА, Филелефтерос, АФП, новинска агенција Анадолу, Хуријет - 19/10/08)
