06/12/2009
САРАЕВО, Босна и Херцеговина (БиХ) -- Австрискиот генерал-мајор Бернард Бер ја презеде командата на Европските мировни сили во БиХ, ЕУФОР, во петокот (4-ти декември), сега кога генерал-мајор Стефано Кастањато го заврши својот едногодишен мандат. „Јас сум навистина подготвен да се соочам со предизвиците што следат и да ги искористам сите можности што престојната година би можела да ги понуди за унапредување на безбедноста“, рече Баир во говорот во кампот Бутмир. ЕУФОР ги презеде мировните операции во БиХ од НАТО во 2004 година. Моментно, истите вклучуваат околу 2.000 членови на персоналот од 25 држави. (Веб-страница на ЕУФОР, АФП - 04/12/09)
