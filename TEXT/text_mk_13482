24/11/2005
ВАШИНГТОН, САД -- Поранешниот претседател Бил Клинтон ги повика властите во Република Српска да ги забрзаат напорите за изведување на обвинетите за воени злосторства пред лицето на правдата. „Ако не бидат уапсени и предадени сите обвинети за воени злосторства, особено Радован Караџиќ и Ратко Младиќ, правдата нема да биде задоволена и Балканот нема да може да го остави минатото зад себе“, пишува во писмото на Клинтон објавено во Wall Street Journal во средата (23-ти ноември). Тој го пофали договорот помеѓу политичките водачи во Босна и Херцеговина за уставните реформи од вторникот, со кои ќе се реструктуира администрацијата на земјата.
Во другите вести, едно ново истражување покажува дека вистинскиот број на жртвите од конфликтот во БиХ е половина од сегашните проценки за 200.000 жртви. Мирсад Токача, кој го води сараевскиот Центар за истражување и документација, објави дека овој мултиетнички тим во изминативе две години извршил детална анализа на разни податоци, при што наишол на имиња на жртви кои се појавуваат на неколку листи. (АФП, Ројтерс - 23/11/05)
