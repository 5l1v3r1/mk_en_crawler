25/04/2006
БРИСЕЛ, Белгија -- Црногорскиот опозициски блок, кој е за зачувување на заедничката држава со Србија, испрати писмо до шефот за безбедност на ЕУ, Хавиер Солана, во кое бара од него да интервенира во референдумскиот процес за независност, потврди во понеделникот (24-ти април) портпаролката на Солана, Кристина Галах. Во писмото, Социјалистичката народна партија и нејзините партнери ја обвинуваат владејачката коалиција, која е за независност, дека провоцира политички тензии пред гласањето на 21-ви мај. Галах рече дека ЕУ ќе ја разгледа содржината на писмото и дека специјалниот претставник на Солана, Мирослав Лајчак, наскоро ќе ја посети Подгорица. (РТС, Танјуг - 24/04/06)
