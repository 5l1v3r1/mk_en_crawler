23/05/2006
БРИСЕЛ, Белгија -- Во одделни изјави во понеделникот (22-ри мај) генералниот секретар на НАТО, Јап де Хоп Шефер, шефот за безбедност на ЕУ, Хавиер Солана, и актуелниот претседавач на ОБСЕ, белгискиот министер за надворешни работи, Карл де Гихт, ги повикаа Белград и Подгорица да го продолжат дијалогот по референдумот за независност на Црна Гора во неделата. Тие ги потенцираа заклучоците на мониторинг мисиите на ОБСЕ и на Советот на Европа во Подгорица, според кои референдумот генерално течел во согласност со демократските стандарди и бил слободен, фер и без нарушувања на редот. Меѓународните претставници ги повикаа сите партии да го почитуваат исходот од референдумот и изразија поддршка за демократските реформи во двете републики. (веб-страница на НАТО, веб-страница на ОБСЕ, веб-страница на СоЕ, Танјуг - 22/05/06)
