11/05/2011
ПРИШТИНА, Косово -- Директорот за Западен Балкан на Европската комисија (ЕК), Пјер Мирел, во вторникот (10-ти мај) ја посети Митровица, истакнувајќи ја важноста на косовско-српските разговори, за кои тој вели дека ќе помогнат за решавање на конкретните прашања. Тој, исто така, рече дека процесот на интерација во ЕУ и процесот на визната либерализација треба да се сметаат за нешто повеќе од еднократни договори. „Ова претставува долготраен процес; не може да се очекува проблемите да се решат одеднаш“, истакна Мирел.
Во меѓувреме, тројца членови на Европскиот парламент (ЕП) -- Улрике Лунацек, Тања Фајон и Ханес Свобода -- испратија писмо до унгарскиот министер за внатрешни работи, Шандор Пинтер, чија земја претседава со ЕУ, при што побараа итно започнување на процесот на визна либерализација за Косово. Тие го повикаа да ги информира членките на ЕУ за ова прашање, пред состанокот од вторникот на Министерскиот совет, објави во средата приштинскиот весник Експрес. (Коха Диторе, Експрес, Зери - 11/05/11)
