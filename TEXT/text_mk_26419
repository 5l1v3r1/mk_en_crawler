12/02/2010
БЕЛГРАД, Србија -- Делегацијата на ММФ во посета на Србија ги поддржа владините напори за пензиските реформи, се вели во соопштението на кабинетот на вицепремиерот Јован Кркобабиќ во четвртокот (11-ти февруари). Владата планира да ги консолидира четирите постојни државни пензиски фондови во еден. Оваа рационализација ќе биде прв чекор кон намалувањето на трошоците и зголемувањето на долгорочната одржливост. Владата се очекува да продолжи со пензиските реформи оваа пролет. Мисијата на ММФ ќе остане во Србија уште десет дена. (Б92, Бета, РТС, Танјуг - 11/02/10)
