18/08/2006

Maкедонското претпријатие за електрична енергија ЕСМ Дистрибуција започна да презема активности за наплата на неподмирените долгови, исклучувајќи им ја струјата на должниците низ целата земја. Долговите на централната и локалната власт кон ЕСМ се проценуваат на 11 милиони евра. Над 50 отсто од македонските министерства не ги плаќаат редовно своите сметки, вели ова претпријатие. 
*** 
Белгиското претпријатие Сноу маунтин објави проект во висина од 400 милиони евра за изградба на ски-центар во турската централна анатолска провинција Афјон. Идниот комплекс -- кој вклучува ски и спортски објекти, вештачко езеро, хотел со 4.000 кревети и луксузни вили -- се очекува да отвори 3.000 нови работни места. 
*** 
Aлбанското државно претпријатие за нафта и гас Албпетрол го презеде задолженото претпријатие за пронаоѓање на нафта, Сервком. Спојувањето има за цел консолидација и зајакнување на домашната нафтена индустрија, како и зајакнување на инвестициите во областа на пронаоѓањето на нафта. 
*** 
ЕБРД й додели заем во висина од 8 милиони евра на МИКРОФИН, најголемата институција за неинтегрирано микрофинансирање во Босна и Херцеговинa. Парите ќе ја помогнат трасформацијата на МИКРОФИН во акционерско претпријатие и проширувањето на нејзините активности. 
*** 
Бугарската агенција за приватизација го продолжи крајниот рок за поднесување на понуди за националниот превозник „Бугарија ер“, до 24-ти август. Досега, тројца кандидати поднесоа понуди: бугарски „Хемус ер“, грчки „Егеан ерлајнс“ и италијански „Ер ван“. 
*** 
Светската банка го објави продолжувањето на членството на Србија, во согласност со договорот помеѓу Србија и Црна Гора, кој й овозможува на Србија да биде наследник на поранешната државна заедница во меѓународните финансиски институции. Црна Гора очекува нејзиното членство во Светската банка и ММФ да биде одобрено до крајот на оваа година. 
(Разни извори – 11/08/06 – 18/08/06)
