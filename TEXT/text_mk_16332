11/08/2006
ЗАГРЕБ, Хрватска -- Обвинителите од Босна и Херцеговина (БиХ), Хрватска и Србија се согласија да соработуваат во испитувањето на наводните воени злосторства извршени врз етничките српски цивили во регионот на Хрватска Краина за време на операцијата „Бура“ во 1995 година. Регионалните телевизии започнаа со прикажување на видеоснимката минатата недела, на која наводно се гледа како бошњачките и хрватските паравојници убиваат еден српски цивил и како палат куќи на српски бегалци во Краина во летото 1995 година. Главните обвинители од трите земји се состанаа во Загреб во четвртокот (10-ти август) и се согласија да разменат информации за случајот. Властите на Република Српска поднесоа обвинение против Атиф Дудаковиќ, воен командант на Петтиот корпус на босанската армија, кој се појавува на видео-снимката. (Дневни аваз, Вечерњи лист - 11/08/06; ПБС БиХ, РТРС, РТС, ХИНА - 10/08/06)
