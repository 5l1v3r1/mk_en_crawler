07/09/2006
БЕЛГРАД, Србија -- Специјалниот суд за воени злосторства во средата (6-ти септември) го осуди поранешниот доброволец на Југословенската армија Саша Радак на 20 години затвор, за воени злосторства во Овчара, Хрватска, во 1991 година. Радак доби максимална можна казна според српскиот закон, за учество во убиствата на 192 Хрвати на една фарма за свињи. Жртвите беа однесени во локалната болница и убиени од страна на српските бунтовници. Радак тврдеше во текот на целиот судски процес дека е невин. Истиот суд во декември осуди 14 други на затворска казна за воени злосторства. 
Исто така во средата, нов судија беше наименуван да претседава со судскиот процес против оние кои се обвинети за атентатот врз премиерот Зоран Ѓинѓиќ. Ната Месаровиќ, член на судската комисија од почетокот на рочиштата, ќе ја преземе претседавачката функција од Горан Кљајевиќ, кој поднесе оставка минатата недела. Според извештаите на локалните медиуми, врз него бил вршен притисок од страна на одбраната да го забавува темпото на судскиот процес. Судењето се одолговлекуваше три години. (Данас - 07/09/06; AП, УПИ, РТС, ПБС БиХ - 06/09/06)
