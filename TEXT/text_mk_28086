21/04/2010
AНКАРА, Турција -- На продолжението од расправата во врска со пакетот амандмани во вторникот (20-ти април), беа одобрени уште три члена. Опозициските партии, освен Партијата за националистичко движење, продолжија со бојкотот на гласањето. Републиканската народна партија (ЦХП), прокурдската партија за мир и демократија и помалата опозициска Демократска левичарска партија одбиваат да присуствуваат на парламентарните седници посветени на расправата за амандманите, за кои велат дека ги одземаат ингеренциите од секуларните судови. ЦХП вели дека е подготвена да ги оспори амандманите пред Уставниот суд, иако не се знае кога тоа ќе се случи. Парламентарната расправа, која започна во понеделникот, се очекува да трае околу десет дена. Ако биде потребно, владејачката Партија на правдата и развојот вели дека ќе одржи јавен референдум за реформите. (Заман, Хуријет, Сабах - 21/04/10)
