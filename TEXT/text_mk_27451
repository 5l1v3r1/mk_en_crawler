29/09/2010
ТИРАНА, Албанија -- Италијанската полиција уапси 22 Албанци осомничени за вмешаност во меѓународен круг за трговија со дрога. Според извештаите на медиумите од вторникот (28-ми септември), кругот делувал надвор од Абрузо, во западна Италија, и ги користел Албанија и Белгија како главни рути за трговија со дрога. Полицијата заплени 27 килограми кокаин, 48 килограми марихуана, 11.000 евра готовина и документи поврзани со околу 600 илегално регистрирани возила, што наводно биле користени за превоз на дрогата. 
Во другите вести, албанската полиција -- во соработка со нивните италијански колеги -- уапси 11 лица во Албанија и во Бриндизи, јужна Италија, осомничени за мафијашки активности. Медиумите во Тирана во средата објавија дека обвинителите во Лече ги издале налозите за апсење. Осомничените се верува дека биле вклучени во Сакра Корона Унита, мафијашка организација активна во Бриндизи. (Топ ченал, Њус 24, Топ њус - 29/09/10; Шекули, Балкан веб, Њус 24 - 28/09/10) 
