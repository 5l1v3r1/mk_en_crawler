05/12/2010
ЊУЈОРК, САД -- Генералниот секретар на ОН, Бан Ки-мун, во петокот (3-ти декември) предупреди дека разговорите за обединувањето на Кипар може да „неповратно да пропаднат“ ако не биде постигнат суштински договори во следните неколку месеци. „Се плашам дека прозорецот на можности брзо се затвора“, рече Бан во својот најнов извештај до Советот за безбедност на ОН за напредокот на разговорите. За проблематичните прашања што ги попречуваат разговорите, како што е сложеното прашање на имотот, Бан ги повика кипарскиот претседател Деметрис Христофиас и водачот на кипарските Турци, Дервиш Ероглу, да изготват практичен план за надминување на нивните тешкотии до јануари, кога треба повторно да се состане со нив. Тој, исто така, предупреди да не се даваат никакви „провокативни изјави“ што може уште повеќе да го зајакнат јавниот скептицизам во врска со тековните преговори. (Веб-страница на ОН, Ксинхуа - 03/12/10)
