17/04/2009
ЗАГРЕБ, Хрватска -- Министерството за надворешни работи во четвртокот (16-ти април) протестираше поради предупредувањето на британското Министерство за надворешни работи до британските туристи што планираат да ја посетат Хрватска. Министерството испрати протестна нота до Британската амбасада во Загреб, барајќи објаснување, објавија медиумите. Во средата ББС објави извештај во кој се цитира предупредувањето на Министерството за надворешни работи во врска со „скриената закана од тероризам и организиран криминал во Хрватска“, која предизвика лути реакции во Хрватска. „Веруваме дека текстот што го објави ББС е целосно злонамерен и пристрасен“, изјави за новинарите министерот за надворешни работи, Гордан Јандроковиќ. Во извештајот на ББС се наведуваат двете убиства од висок профил во октомври: на новинарот Иво Пуканиќ и на Ивана Ходак, ќерката на познат хрватски адвокат. (ХИНА, Јавно, ДПА, УПИ - 16/04/09)
