26/04/2010
ПРИШТИНА, Косово -- Уште еден трансмитер на косовскиот провајдер на мобилната телефонија ИПКО беше разнесен во неделата (25-ти април), овојпат во селото Бистрица, во општина Лепосавиќ. Во саботата сличен напад се случи во општина Звечане во селото Рударе, каде што се верува дека бил употребен ист вид експлозив. ИПКО тесно соработува со полицијата за да го заштити својот имот. Трансмитерот во сопственост на операторот ВАЛА беше, исто така, уништен во Лепосавиќ. Нападите на косовските мобилни оператори се одговор на одлуката на Регулаторната управа за телекомуникации (ТРА) за исклучување на нелегалните српски оператори во Косово. ТРА вели дека овие фирми немаат дозвола да работат во Косово и не плаќаат даноци. Но, Белград вели дека српските мобилни оператори добиле лиценци на неопределено време за пренос во Косово уште пред 1999 година. Оставени без комуникации, 2.000 Срби во Грачаница сега ги користат услугите на ВАЛА, која им издава бесплатни СИМ-картички на локалните Срби. (Зери, Косова Сот - 26/04/10; КТВ, КЛАН Косова - 25/04/10)
