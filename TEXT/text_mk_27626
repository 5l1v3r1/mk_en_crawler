26/10/2010
БУКУРЕШТ, Романија -- Георге Флутур, заменик-претседател на владејачката Либералдемократска партија, во понеделникот (25-ти октомври) објави дека сите пратеници од владејачката партија и нејзините партнери во Демократскиот сојуз на Унгарците (УДМР) ќе се воздржат од планираното гласање за доверба в среда, против владата. Овој потег ги зголемува шансите на владата да го преживее гласањето. Владата се надева дека одлуката ќе помогне да ја одржи дисциплината меѓу своите пратеници, од кои некои може да се најдат во искушение да ја поддржат иницијативата во анонимното гласање. Опозицијата има 213 пратеници во парламентот и й требаат уште 23 за да постигне мнозинство во парламентот од 470 места. Опозицијата ја поднесе иницијативата против мерките за штедење на владата. (Ројтерс, Евениментул зилеи, Hotnews.ro, Реалитатеа - 25/10/10)
