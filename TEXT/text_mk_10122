10/06/2004
Од Игор Јовановиќ за Southeast European Times во Белград - 10/06/04
Воените маневри спроведени од страна на армиите на Србија и Црна Гора и Романија на 29-ти мај беа први на Армијата на Србија и Црна Гора со една земја-членка на НАТО. Белградските власти изјавија дека вежбата, спроведена во согласност со стандардите на НАТО, претставува дел од подготовките за потенцијалниот прием во програмата на НАТО - Партнерство за мир.
Маневрите се одржаа во близина на парната централа Ѓердап, на српско-романската граница. Задача на армиите беше да ги здружат силите во спречуваoето на упадот на терористичките единици. Во вежбата беа вклучени околу 1.350 војници и полицајци, 300 неборбени и 30 борбени возила, како и неколку авиони, хеликоптери и бродови.
Министрите за одбрана на Србија и Црна Гора и на Романија изјавија дека се задоволни од резултатите и од соработката помеfу двете армии.
Според министерот за одбрана на Србија и Црна Гора, Првослав Давиниќ, целта на вежбата -- борбата против терористите -- е во согласност со новата одбранбена стратегија на Србија и Црна Гора. Таа стратегија стапи на сила на 26-ти мај, кога Врховниот одбранбен совет го усвои овој документ, во кој се утврдува основната одбранбена политика.
Според Давиниќ, во докуменот се вели дека светските или регионални војни повеќе не претставуваат закана за Србија и Црна Гора, како и дека главното безбедносно прашаoе е соочуваoето на земјата со тероризмот. Сите соседни држави со кои Србија и Црна Гора војуваше во 1990-тите години сега се дефинирани како пријателски земји, со кои соработката треба да биде подобрена.
Давиниќ додаде дека со оглед на тоа што Романија беше примена во НАТО во април, таа потенцијално би можела да й помогне на Србија и Црна Гора да пристапи во ПфП.
Началникот на Генералштабот на Армијата на Србија и Црна Гора, Бранко Крга, изјави дека заедничката воена вежба не претставуваше израз на милитаризам, туку имаше за цел зачувуваoе на мирот во регионот. Тој рече дека учеството на Армијата и полициските сили на Србија и Црна Гора претставува дел од одбранбените напори на земјата и е во согласност со нејзината цел за пристап во европските интегративни процеси и интегративните процеси на НАТО.
Поконкретно, оваа вежба претставуваше одраз на желбата на Србија и Црна Гора за пристап во ПфП и на крајот и во НАТО, рече Давиниќ. Србија и Црна Гора и Босна и Херцеговина се единствените две европски земји кои не се вклучени ниту во европските интегративни процеси ниту во интегративните процеси на НАТО.
Романскиот министер за одбрана, Јоан Мирчеа Паску, изјави дека се надева оти воената соработка помеfу двете земји ќе продолжи и понатаму да се развива.
