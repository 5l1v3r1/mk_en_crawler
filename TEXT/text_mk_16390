12/06/2006
БАД БРУЕКЕНАУ, Германија -- Хрватската репрезентација се надева на нерешен резултат на својот прв натпревар од Светското првенство против Бразил, во вторник (13-ти јуни). Тренерот Златко Крањчар рече дека нема да биде „големо изненадување“ ако неговиот тим ги победи застрашувачките Бразилци. Неговиот син Нико го постигна голот за Хрватска на натпреварот со Бразил минатата година во Сплит, кој заврши нерешено, со резултат 1:1. Тој е ставен во почетната постава за во вторник. 
Во другите вести, тренерот на Србија и Црна Гора, Илија Петковиќ, одби да даде коментар за својата тактика на натпреварот од неделата со Холандија, кој заврши со пораз за неговиот тим. Тој беше ставен на тапет од страна на новинарите и некои од неговите играчи поради дефанзивниот план што го примени, а кој им даде на брзите Холанѓани голем простор за маневрирање. Крилото Огњан Короман, кој влезе како замена, рече дека бил „збунет“ од тактиката на својот тренер. (AП, УПИ, ББС, Ројтерс, АФП, Светски куп ФИФА - 11/06/06) 
