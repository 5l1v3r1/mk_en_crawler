12/05/2006
ЗАГРЕБ, Хрватска -- Медиумската организација Југоисточна Европа (МОЈЕ) во четвртокот (11-ти мај) изрази загриженост поради неодамнешните смртни закани за двајца хрватски новинари -- Драган Хедл, уредникот на неделникот „Федерал трибјун“ и Саша Јадријевиќ-Томас, новинар на весникот „Слободна Далмација“. Во отвореното писмо до премиерот Иво Санадер и министерот за внатрешни работи, Ивица Кирин, МОЈЕ ги повикува властите да ги испитаат случаите. „Многу алармантно е што заканите против новинарите во Хрватска се зголемуваат“, АП го цитираше генералниот секретар на организацијата, Оливер Вујовиќ. Хедл, наводно, примил неколку закани, од кои последната во вторникот во Осиек. Томас доби закана на 3-ти мај додека работеше на написот за експлоатирањето на регрутите во областа на Сплит. (ХИНА -12/05/06; AП, АФП - 11/05/06)
