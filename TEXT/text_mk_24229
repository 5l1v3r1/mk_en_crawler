15/06/2009
AНКАРА, Турција -- Високиот кривичен суд на Анкара нареди водачот на Партијата за демократско општество (ДТП), Ахмет Турк, да биде повторно испитан за својот говор пред парламентот во февруари, кој го одржа на курдски јазик. Со оваа одлука на судот беше поништена претходната, на обвинителството, кое одлучи дека не е потребна судска парница. Опозициската партија Националистичко движење ја оспори одлуката на обвинителството.
Турските закони забрануваат говорење во парламентот на друг јазик освен турскиот, и државната телевизија го прекина емитувањето на говорот на Турк кој одеше во живо. Оваа истрага е втора против претседателот на ДТП во последниве два месеци. Претходно беше спроведена истрага за контроверзниот коментар што тој го даде споредувајќи го затворениот водач на ПКК, Абдула Оџалан, со Нелсон Мандела. (Радикал, Хуријет - 14/06/09)
