15/11/2005
ПРЕШЕВО, Србија и Црна Гора -- Двојазичноста ќе биде воведена во судството и образованието во Прешево како дел од напорите за решавање на меѓуетничките проблеми во јужна Србија. Во понеделникот (14-ти ноември) претставниците на српската влада, претставници на ОБСЕ и на локалната власт се состанаа во Прешево. Српскиот министер за правда, Зоран Стојковиќ, рече дека договорот предвидува употреба на албанскиот јазик паралелно со српскиот во општинските судови во Прешево и Бујановац. Покрај тоа, во државното судство ќе бидат вработени повеќе Албанци. (Танјуг, Бета - 14/11/05)
