27/07/2005
ЗАГРЕБ, Хрватска -- Завршувајќи ја дводневната посета на Загреб во вторникот (26-ти јули) врховниот командант на НАТО за Европа, генерал Џејмс Л. Џонс, изрази задоволство од неговите разговори со хрватските водачи, велејќи дека состаноците биле корисни во контекст на ситуацијата на Балканот и идната соработка. Тој ја потврди поддршката за кандидатурата на Хрватска за влез во НАТО, истакнувајќи дека прашањето на членството ќе се решава на политичко ниво. Генералот му се заблагодари на Загреб за придонесот во операциите во Авганистан и истакна дека зголемената соработка е клучна за доближувањето на хрватската војска до стандардите на НАТО. (ХРТ, ХИНA - 27/07/05) 
