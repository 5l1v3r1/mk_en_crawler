04/10/2009
БРИСЕЛ, Белгија -- ЕУ повторно не одреди краен рок за пристапувањето на Турција, изјави во петокот (2-ри октомври) комесарот за проширување на ЕУ, Оли Рен, по разговорите со турскиот министер за надворешни работи, Ахмет Давутоглу. Рен рече дека блокот одлучил дека ниту еден краен рок нема логика, со оглед на тоа што е невозможно да се знае кога Анкара ќе успее да ги исполни условите за пристапување. Со цел забрзување на процесот, Турција треба да преземе мерки за справување со проблемите во врска со човековите права, како и да обезбеди слобода на говорот и медиумите. Давутоглу рече дека се надева на пристапување до 2015 година, но одби да го прифати ултиматумот на ЕУ за отворање на турските пристаништа и аеродроми за кипарските Грци, до крајот на оваа година. (AФП, Ројтерс - 02/10/09)
