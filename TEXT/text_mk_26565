11/02/2010
ТИРАНА, Албанија -- Премиерот Сали Бериша на состанокот на владата во средата (10-ти февруари) рече дека ќе биде формирана специјална истражна комисија за идентификување на жртвите од комунистичкиот режим. Надлежностите на комисијата ќе бидат лоцирање и идентификување на оние за кои се верува дека биле егзекутирани меѓу 1946 и 1991 година. Претходно оваа недела, масовна гробница со телата на 19 осомничени „непријатели на режимот“, беше пронајдена во предградие на Тирана од страна на еден маж кој трагал по телото на својот татко, кој исчезнал во 1976 година. Здружението на поранешни жртви на политичкиот прогон проценува дека околу 4.000 вакви луѓе се сé уште исчезнати. (ВоА, Шекули, Ора њус, Телеграфи - 10/02/10)
