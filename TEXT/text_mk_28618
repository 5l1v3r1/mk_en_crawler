13/08/2010
БЕЛГРАД, Србијa -- Обвинителството за воени злосторства во четвртокот (12-ти август) подигна обвинение против хрватскиот државјанин Вељко Мариќ за злосторства против човештвото во 1991 година во селото Растовац, во хрватската општина Грубишно Поље. Мариќ (59) беше уапсен во средата во Димитровград -- на границата со Бугарија -- врз основа на потерницата за апсење издадена во април.
Во меѓувреме, српскиот национален совет за соработка со Хашкиот трибунал за воени злосторства на седницата во четвртокот заклучи дека соработката се одвива непречено. Членовите на советот разговараа за поднесувањето на документите, пристапот до архивите на државните власти и други технички аспекти од соработката. (Радио Слободна Европа, Б92, Бета, Глас јавности, Вечерње новости, Фонет, Глас Србије - 12/08/10)
