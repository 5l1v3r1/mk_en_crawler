05/03/2010
БЕЛГРАД, Србија -- Томислав Николиќ, водач на популарната опозициска Српска напредна партија (СНС), во четвртокот (4-ти март) објави дека за неколку дена СНС ќе собере еден милион потписи како поткрепа на нивната иницијатива за предвремени избори. Партијата планира да ги поднесе потписите до премиерот Мирко Цветковиќ, кој заедно со поголемата владејачка Демократска партија, ќе мора да одлучи како ќе постапи. Иницијативата на СНС, поддржана од Демократската партија на Србија и партијата Нова Србија, е претежно симболична, бидејќи уставот не го обврзува премиерот или претседателот да го распуштат парламентот врз основа на петиции. (Taнјуг, Б92 - 04/03/10)
