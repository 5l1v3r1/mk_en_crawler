31/01/2007
БРИСЕЛ, Белгија -- Македонскиот претседател Бранко Црвенковски во вторникот (30-ти јануари) ја продолжи својата посета на Брисел, при што имаше одделни состаноци со шефот за безбедност на ЕУ, Хавиер Солана, и претседателот на Европската комисија (ЕК), Жозе Мануел Баросо. Двајцата официјални претставници повикаа на подобрување на односите помеѓу владејачкото мнозинство и опозицијата во Македонија, за доброто на реформите поврзани со ЕУ. Баросо рече дека ЕК може да одреди датум за отпочнување на разговорите за пристап во својот следен редовен извештај, кој треба да биде објавен до крајот на годината.
Исто така во вторникот, заврши третата седница на заедничката парламентарна комисија на Македонија и ЕУ. Во заедничката изјава претставниците на ЕУ изразија уверување дека Македонија има капацитет да ги забрза реформите. Тие, исто така, објавија дека ЕУ планира оваа година да ги олесни визните правила за Македонија. (Вечер - 31/01/07; MИА, Макфакс, А1 ТВ, Телма ТВ - 30/01/07)
