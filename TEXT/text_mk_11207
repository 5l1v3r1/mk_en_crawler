26/06/2005
БРИСЕЛ, Белгија -- Европската комисија подготвува насоки за престојните разговори за пристап со Турција, објави портпаролката за ЕУ во петокот (24-ти јуни). Таа го опиша документот како „техничка рамка која ги дефинира процедурите за преговорите за пристап“. Европската комисија се очекува официјално да го усвои документот в среда и потоа да побара од сите 25 земји-членки да го одобрат истиот пред да биде спроведен. Разговорите треба да започнат на 3-ти октомври. 
Во другите вести, турскиот заменик-премиер, Абдулатиф Сенер, и министерот за економија, Али Бабаџан, во петокот го повикаа Парламентот да ги усвои нацрт-законите за социјалното осигурување и за банкарството пред летниот прекин со работата на законодавниот дом на 1-ви јули. Парламентарното усвојување на двата нацрт-закони претставува предуслов за завршувањето на прегледот за турскиот стенд-бај аранжман од 10 милијарди американски долари со ММФ и ослободување на првата транша на ММФ. (НТВ, Middle East Times, АП, Ројтерс, АФП - 24/06/05)
