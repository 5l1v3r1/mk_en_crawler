28/08/2007
САРАЕВО, Босна и Херцеговина (БиХ) -- Водачите на четирите партии во владејачката коалиција во Федерацијата на БиХ (ФБиХ) -- Сулејман Тихиќ од Партијата за демократска акција, Харис Силајџиќ од Партијата за БиХ, Драган Човиќ од Хрватската демократска заедница (ХДЗ) и Дамир Љубиќ, заменик-претседател на ХДЗ 1990 -- се состанаа во понеделникот (28-ми август) во Сараево, со премиерот на ФБиХ, Неџад Бранковиќ, за да ги искоординираат главните цели на владата. Тие се согласија дека 19 важни реформски закони треба да бидат усвоени до крајот на септември. Најважните од нив се однесуваат на даноците на приход и профит, социјалните придонеси и приватизацијата. 
Водачите се согласија дека парламентот на ФБиХ мора да ги интензивира напорите во септември за остварување на овие задачи. Тие, исто така, ветија дека нацрт-законот за буџетот за 2008 година ќе биде готов и ставен во парламентарна процедура до крајот на октомври. (Дневни аваз, Независне новинe -- 28/08/07; РТРС, Фенa - 27/08/07)
