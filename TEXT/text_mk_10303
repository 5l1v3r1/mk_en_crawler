23/09/2004
ЊУЈОРК, САД -- Претседавачот на ОБСЕ, бугарскиот министер за надворешни работи, Соломон Паси, во средата (22-ри септември) изјави дека ќе го „охрабри“ ОДИХР да испрати набљудувачи за ноемврискиот референдум во Македонија. Коментарот на Паси уследи по разговорите со македонската министерка за надворешни работи, Илинка Митрева, во Њујорк. Паси и Митрева, исто така, разговараа за односите помеѓу нивните земји. Паси рече дека Скопје може да се потпре на помошта од страна на Бугарија и експертизата во процесот на интеграција во НАТО и во ЕУ. (Утрински весник, Дневник - 23/09/04; Веб-страница на ОБСЕ, Макфакс - 22/09/04) 
