31/05/2006

Жонглери, мимичари, акробати, музичари и други изведувачи се собраа во Скопјe на она што, како што се надеваат организаторите, ќе прерасне во најголемиот фестивал на улични забавувачи на Балканот. Баскерфест 2006, во организација на граѓанската асоцијација „Уан веј“ и културниот центар „Круг“, и скопските градски власти, ќе започне на 26-ти мај и ќе трае до 6-ти јуни.
*** 
Бугарскиот светски шампион во шах, Веселин Топалов, ги предизвика официјалните претставници на ЕУ на симултани натпревари на 12 шаховски табли, на 24-ти мај во Брисел. Топалов постигна 12 победи и три нерешени до двочасовната демонстрација, по повод одбележувањето на Денот на Св.Кирил и Методиј и Денот на бугарската писменост и култура. 
*** 
„Тир џез фест“, вториот меѓународен џез фестивал во Tирана во рок од еден месец започна на 29-ти мај. Истиот вклучува настапи на преку 10 групи, меѓу кои и британска Џорџ Тејлор, Дорит Крајслер и Луи Остен од Австрија, хрватско-австриската соработка „Хепи кичен“, „Трансилванија грув“ од Романија, Лука Кјарла и Рензо Руџери од Италија, германската „Хорстман-Виедман-Данек, и косовско-американскиот ансламб „Мун инхебитант“. 
*** 
Петтиот Трансилваниски меѓународен филмски фестивал ќе се одржи во Клуј-Напоча, Романијa од 2-ри до 11-ти јуни. Програмата вклучува преку 100 сценарија, како и работилници и состаноци со филмските работници, режисери и актери.
*** 
Третиот Саем на книгата во Солун се одржа од 25-ти до 28-ми мај во Грција. Програмата вклучуваше литературни вечери, разговори на тркалезна маса за современата балканска литература, специјални настани за деца, како и кампањи за промовирање на иновативните услуги за библиотеките, архивите и музеите. 
*** 
На 25-ти мај во Националната галерија „Чифте амам“ во Скопјe се одржа изложба на хрватскиот академски сликар Андрија Јакелиќ. На изложбата се презентирани 25 дела од овој уметник, посветени на неговиот роден крај на Сплит. 
*** 
Јубилејната детска уметничка манифестација „Мал битолски Монмартр“ се одржа од 23-ти до 30-ти мај во македонскиот град Битола. Учествуваа вкупно 120 мали уметници од 30 земји. Овогодинешното град при го освои уметничкото училиште Анадолу од Турција. 
*** 
Првиот Меѓународен фестивал на книгата во Подгорица започна во мај во црногорскиот главен град. Организаторите -- ИП Њу бук асосиејшн и Културно-информативниот центар „Буди Томовиќ“ -- имаат за цел шестдневниот саем да го претворат во редовен регионален настан од голема културна важност. 
(Разни извори – 24/05/06-31/05/06) 
