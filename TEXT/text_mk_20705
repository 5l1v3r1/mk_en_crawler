08/02/2008
ЉУБЉАНА, Словенија -- Членовите на парламентот во четвртокот (7-ми февруари) го ратификуваа Договорот за стабилизација и асоцијација помеѓу Црна Гора и ЕУ, со што Словенија стана втора земја-членка на ЕУ што го одобри овој документ, по Естонија. Договорот мора да го одобрат парламентите на секоја земја-членка на блокот, процес што би можел да трае од две до четири години.
Исто така во четвртокот, црногорскиот министер за надворешни работи, Милан Рочек, беше во дводневна посета на Љубљана, на покана од неговиот словенечки колега, Димитриј Рупел. Тие потпишаа договор за техничка соработка во интеграцијата во ЕУ. Словенија ја постави забрзаната интеграција на земјите од Западен Балкан за главен приоритет на своето тековно претседателствување со ЕУ. (Вијести - 08/02/08; РТЦГ, Антена М - 07/02/08)
