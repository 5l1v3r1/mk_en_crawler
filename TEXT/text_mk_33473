29/09/2003
БЕЛГРАД, Србија и Црна Гора -- Шефот на УНМИК, Хари Холкери, в понеделник (29-ти септември) ќе отпатува за Белград. Тој ќе се состане со високи републички и сојузнички претставници, во рамките на подготовките за отпочнуваoе на дијалог помеfу Белград и Приштина. Разговорите се закажани за 14-ти октомври во Виена. Холкери, кој ќе го следи дијалогот, се обидува да ги убеди претседателот Светозар Маровиќ и српскиот премиер Зоран Живковиќ да ја предводат белградската делегација. Холкери веќе се состана со водечки претставници на косовската Влада, со кои дискутираше за ставот на Приштина во врска со овие разговори. (Б92, ББС, Танјуг - 28/09/03)
