27/05/2008
ПРИШТИНА, Косово -- Шефот за надворешна политика на ЕУ, Хавиер Солана, рече дека Унијата работи на надминување на пречките на планираното распоредување на полициската и судската мисија на ЕУ (ЕУЛЕКС) во Косово. Во понеделникот (26-ти мај) во Брисел, Солана рече дека верува оти УНМИК и ЕУЛЕКС можат да функционираат заедно откако уставот на Косово ќе стапи на сила на 15-ти јуни.
Во другите вести од понеделникот, српскиот министер за Косово, Слободан Самараџиќ, рече дека наскоро ќе бидат формирани српски општински собранија во регионите каде што Белград организираше избори на 11-ти мај. Повеќето од нив се наоѓаат во областите во северно Косово, во кои доминира српското население. Како одговор на ова, косовскиот претседател Фатмир Сејдиу рече дека какви било напори за формирање паралелни институции ќе ги зголемат тензиите. (Коха Диторе, Зери - 27/05/08; РТК, КТВ, Телеграф, Макфакс - 26/05/08)
