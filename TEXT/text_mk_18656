09/07/2007
АНКАРА, Турција -- Премиерот Реџеп Тајип Ердоган вели дека неговата владејачка Партија на правдата и развојот (АКП) ќе се заложи за консензус со опозицијата во врска со следниот претседателски кандидат. Во интервјуто изминатиот викенд за локалниот весник „Аксам“, Ердоган рече дека АКП ќе инсистира на номинирање на само еден кандидат, постигат со договор со опозицијата по разгледувањето на алтернативите. И покрај тоа што следниот претседател ќе биде избран во парламентот, оној по него ќе биде избран на општи избори. 
Во другите вести, Истанбул е домаќин на дводневната конференција за глобализацијата и најнеразвиените земји (ЛДК). Претставници на земјите од ЛДК, ОН, Светската трговска организација и Светската организација за интелектуална сопственост, се очекува да разговараат за трговските, инвестиционите, енергетските, технолошките и земјоделските можности. (НТВ, Заман - 09/07/07)
