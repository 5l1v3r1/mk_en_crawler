09/02/2007
СКОПЈЕ, Македонијa -- Комесарот за проширување на ЕУ, Оли Рен, изрази загриженост во врска со две прашања за време на посетата на Скопје во четвртокот (8-ми февруари): забавувањето на реформите поврзани со ЕУ и скоро постојаните политички расправии помеѓу владејачката коалиција и најголемата партија на етничките Албанци, Демократската унија за интеграција. Тој ги повика официјалните претставници да најдат заеднички јазик и да продолжат со реструктуирањето на полицијата, реформите на државната администрација и борбата против корупцијата. Рен, исто така, ги потврди обврските на Европската комисија поврзани со реформите, вклучувајќи ја и финансиската помош во висина од 60 милиони евра. Рен се состана со претседателот Бранко Црвенковски, со премиерот Никола Груевски и со претседателот на парламентот, Љубиша Георгиевски.
Исто така, Црвенковски се состана со заменик-претставникот на ОН во разговорите за статусот на Косово, Алберт Рохан. По состанокот Црвенковски рече дека Македонија го поддржува планот на претставникот Марти Ахтисари за конечниот статус на Косово и изрази задоволство од делот кој се однесува на прашањето на одбележувањето на границата помеѓу Косово и Македонија. (Утрински весник - 09/02/07; MИА, Макфакс, А1 ТВ, АП, АФКС - 08/02/07)
