10/07/2005
AНКАРА, Турција -- Портпаролот на полицијата, Исмаил Чалскан, во петокот (8-ми јули) објави дека полицијата и безбедносните сили го подигнаа нивото на опасност по минатонеделните бомбашки напади во Лондон. Чалскан објасни дека полицијата има информации дека терористичката организација Курдистанска работничка партија испратила жена-самоубиец да спроведе напад во еден од најголемите турски градови. Осудувајќи ги нападите во Лондон, Чалскан рече дека турската полиција е подготвена да й понуди помош на Англија.
Во другите вести, тројца турски војници загинаа кога нивното возило нагази на мина во источната провинција Накари, објавија властите во саботата. Најмалку осуммина други се повредени во експлозијата. (AП - 09/07/05; НТВ - 08/07/05)
