06/12/2007
ЗАГРЕБ, Хрватска -- Државната телевизија во средата (5-ти декември) емитуваше документи кои посочија на директната вмешаност на Југословенската народна армија (ЈНА) во воените злосторства извршени во селото Ловас во 1991 година. Едниот документ, објавен во дневникот на втората моторизирана бригада на ЈНА, ја содржи наредбата за единицата за територијална одбрана на Вајево да исчисти едно лозје во селото во октомври 1991 година, каде што Министерството за внатрешни работи, наводно, имало бази. Одредот се плашел дека во лозјето се поставени мини и ги натерал жителите на Ловас да поминат низ него, при што 22 лица загинале. На крајот од минатиот месец обвинителите за воени злосторства покренаа обвиненија против 14 лица, вклучително и против припадници на локалните власти на ЈНА и т.н. паравоена единица „Душан Силниот“, во врска со злосторствата во Ловас. (ХИНA, Javno.com, Вечерњи лист, ХРТ, Index.hr - 05/12/07)
