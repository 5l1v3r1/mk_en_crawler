29/06/2005
БРИСЕЛ, Белгија -- Нацрт-мандатот за разговорите на Европската комисија со Турција го определува членството на Анкара во ЕУ како крајна цел на преговорите. „Преговорите ќе се базираат на заслугите на Турција, а темпото ќе зависи од напредокот на земјата во исполнувањето на условите за членство“, се вели во документот, како што беше објавено во извештаите на меѓународните медиуми во вторникот (28-ми јуни). Комисијата ќе се состане доцна в среда за формално да го усвои мандатот, кој потоа мора да биде одобрен од сите земји-членки. Според нацрт-мандатот, разговорите ќе завршат пред 2014 година, со што на ЕУ ќе й биде овозможено финансиски да се подготви за пристапот на Турција. Документот, исто така, предупредува дека преговорите би можеле да бидат прекинати ако Анкара не ги исполни обврските. Разговорите за пристап треба да започнат на 3-ти октомври. (ЕУ Обсервер - 29/06/05; Ројтерс, ББС Њус, TurkishPress.com - 28/06/05)
