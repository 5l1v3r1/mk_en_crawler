31/08/2007
САРАЕВО, Босна и Херцеговина (БиХ) -- Двајцата главни бошњачки водачи во БиХ, Харис Силајџиќ и Сулејман Тихиќ, го отфрлија новиот предлог за полициските реформи на високиот претставник Мирослав Лајчак. На заедничката прес-конференција во четвртокот (30-ти август) тие рекоа дека предлогот ја легализира сегашната полициска структура и ја зачувува полицијата на Република Српска.
Лајчак не го криеше своето разочарување од Силајџиќ и Тихиќ. „Со отфрлањето на предлогот ... пред дури и да го добијат сите главни политички водачи, тие покажаа презир за своите колеги и политичкиот процес“, рече тој. Во петокот комесарот за проширување на ЕУ, Оли Рен, исто така, ги критикуваше, потврдувајќи дека полициските реформи се клучни за Договорот за стабилизација и асоцијација со Унијата. (Независне новине, Дневни аваз, РТРС, НТВ Хајат - 31/08/07; РТРС, веб-страница на ОХР, НТВ Хајат, ПБС - 30/08/07) 
