14/09/2004
САРАЕВО, Босна и Херцеговина (БиХ) -- Норвешкиот министер за надворешни работи, Јан Петерсен, актуелниот претседател на Министерската комисија на Советот на Европа, во понеделникот (13-ти септември) ја започна официјалната посета на Западен Балкан. Во Сараево тој се состана со својот босански колега, Младен Иваниќ, со кого разговараше за напредокот на земјата и предизвиците поврзани со процесот на евро-атланска интеграција. Петерсен во вторник ќе ги посети Белград и Приштина. 
Во другите вести, норвешкиот премиер Кјел Магне Бондевик се наоѓа во посета на Романија. На состанокот во понеделникот со својот колега Адријан Настасе, Бондевик ја истакна поддршката на својата земја за кандидатурата на Романија за членство во ЕУ и вети дека ќе ги охрабри норвешките инвестиции во Романија. (Веб-страница на СоЕ, ФЕНА, ПБС БиХ, Ромпрес - 13/09/04) 
