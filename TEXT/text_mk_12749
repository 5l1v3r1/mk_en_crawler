04/02/2005
АНКАРА, Турција -- Претседателот на Парламентот, Булент Аринч, во четвртокот (3-ти февурари) изјави дека е оптимист во врска со референдумот во Франција за кандидатурата на Турција за членство во ЕУ. Аринч во Анкара се состана со претседателот на француското Национално собрание, Жан Луи Дебре, при што рече дека Турција ќе работи на зајакнувањето на врските со Франција пред гласањето на Французите. Дебре рече дека ова прашање е многу важно и дека треба да има активен дијалог за надминување на разликите.
Исто така во четвртокот, локалните медиуми објавија дека турската полиција открила бомба тешка 5 килограми во еден ноќен клуб во близина на воздухопловната база „Инџирлик“, која ја користи американската војска за ротација на трупите во Авганистан и Ирак. Полицијата трага по двајца осомничени. (Агенција Анадолу, АФП - 03/02/05)
