18/09/2006
СОФИЈА, Бугарија -- Полицијата во неделата (17-ти септември) објави дека разби криминална група која шверцувала дрога за Западна Европа, претежно за Италија и Холандија. Полицијата објави дека кокаинот бил шверцуван во капсули. Четири лица се уапсени и скоро еден килограм кокаин е запленет во серијата рации на домовите. 
Во другите вести, полицијата во Софија уапси 72 фудбалски навивачи по насилничките судири во неделата помеѓу приврзаниците на локалните тимови Левски и ЦСКА. Насилството изби пред почетокот на натпреварот, и неколку луѓе беа повредени. (Стандард, Дарик, Монитор - 18/09/06; Дарик, бТВ - 17/09/06)
