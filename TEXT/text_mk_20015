19/03/2008
AТИНА, Грција -- Министерот за одбрана, Евангелос Меимаракис, во вторникот (18-ти март) прогласи дводневна жалост на вооружените сили за тројца војници кои загинаа во хеликоптерската несреќа претходно истиот ден. Според прелиминарните информации, за време на тренингот во близина на Солун се случил механички проблем.
Во меѓувреме, јавноста во средата се соочи со уште еден ден на штрајкови низ целата земја, во кои учествуваа новинари, инжењери, лекари, банкари, професори, како и железнички и цивилен авијациски персонал. Протестот, организиран од страна на двата најголеми синдикати во земјата, ГСЕЕ и АДЕДИ, е против предложените реформи на пензискиот систем. (AНА-МПА, Скај, Макфакс, ЕРT - 18/03/08)
