05/02/2007
МОСКВА, Руската федерација -- Тројката на ЕУ, која ја сочинуваат германскиот министер за надворешни работи, Франк-Волтер Стајнмаер, комесарот на ЕУ за надворешни односи, Бенита Фереро-Волднер, и шефот за безбедност на ЕУ, Хавиер Солана, во понеделникот (5-ти февруари) ја посетија Москва, на разговори околу Косово и други прашања. Тие се очекува да се состанат со рускиот министер за надворешни работи, Сергеј Лавров. Дипломатски извори велат дека тројцата официјални претставници се обидуваат да проценат колку е голем јазот помеѓу позициите на ЕУ и на Русија околу статусот на Косово. Русија предупреди дека може да го искористи своето право на вето во Советот за безбедност ако заклучи дека предлогот е наметнат против волјата на Белград. (Итар тас, Блиц, Данас - 05/02/07; Политикa - 04/02/07; Бета, Танјуг, Б92, Фонет - 03/02/07)
