13/01/2008
AТИНА, Грција -- Претставниците на Бугарија, Русија и Грција го ратификуваа трилатералниот договор за формирање меѓународно претпријатие што ќе го гради и ќе управува со нафтоводот Бургас-Александрополис доцна во четвртокот (10-ти јануари) во Атина. Церемонијата на официјално потпишување на договорот се очекува подоцна овој месец во Софија. Новиот нафтовод ќе овозможи транспорт на нафта од пристаништата во Црното Море до европските, американските и азиските пазари, преку Бугарија и Грција. Русија ќе учествува со 51 отсто во конзорциумот, додека Грција и Бугарија ќе имаат по 24,5 отсто.
Во меѓувреме, во петокот, турскиот министер за енергија и природни ресурси, Хилми Гулер, објави дека околу 280 кубни метри резерви ирачки прирпден гас ќе биде извезен во Европа преку Турција. Гасот ќе биде произведен на пет полиња северно до Багдад. Гулер за телевизија СНН Турк изјави дека Турција, САД и Ирак се согласиле да ја зајакнат енергетската соработка за време на состанокот минатиот март во Истанбул. (Ксинхуа, Утрински весник, Прес ТВ - 12/01/08; ИТАР-ТАСС, РИА Новости, Prian.ru, СНН Турк, новинска агенција Анадолу - 11/01/08)
