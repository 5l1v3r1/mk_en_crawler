02/06/2008
TИРАНА, Албанија -- На почетокот од летната туристичка сезона, владата одлучи да ги премести семејствата на раселените од експлозијата во селото Гердец од нивните привремени засолништа во државното одморалиште во Драч. Околу 3.000 луѓе ги загубија своите домови при смртоносните експлозии на 15-ти март во складиштето за муниција во Гердец. 
Во понеделникот (2-ри јуни) општина Валона, каде што се наоѓа Гердец, започна со исплаќањето на месечниот надоместок од 200 евра за раселените семејства. Минатата недела албанските власти организираа состанок во кој претставниците на меѓународните институции во Тирана побараа помош во реконструкцијата на областа во Гердец. ЕУ вети помош за образованието, здравството, инфраструктурниот развој и земјоделството, но предупреди дека ниту едно семејство не смее да се врати во оваа област додека не биде исчистена од неексплодирана муниција. (Tоп-ченал, Топ њус, Балканвеб - 01/06/08)
