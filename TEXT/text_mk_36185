09/03/2004
САРАЕВО, Босна и Херцеговина (БиХ) -- Драгомир Думиќ, кандидат за новоотвореното место државен министер за одбрана, го повлече своето име од предлогот, наводно, наведувајќи ја како причина загриженоста во врска со верификационата процедура. За време на викендот, парламентарецот на БиХ, Никола Спириќ, изјави дека Канцеларијата на високиот претставник била подготвена да ја отфрли номинацијата, бидејќи Думиќ нема поддршка од страна на меfународната заедница. Според извештаите на локалните медиуми, Српската демократска партија на негово место можеби ќе го номинира официјалниот претставник на Министерството за надворешни работи, Никола Радовановиќ.
Во другите вести, високиот претставник Педи Ешдаун во понеделникот (8-ми март) престојуваше во Лондон, каде што се состана со премиерот Тони Блер и со министерот за надворешни работи, Џек Строу. Канцеларијата на Ешдаун соопшти дека сите се согласиле оти БиХ мора да ја забрза имплементацијата на реформите. (Извори на ОХР, Независне новине - 09/03/04; ПБС БиХ, РТРС, НТВ Хајат - 08/03/04)
