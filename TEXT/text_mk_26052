17/11/2009
БЕЛГРАД, Србија -- Пратениците ќе започнат расправа за предлог-статутот на Војводина и предлог-законот за предавање на ингеренциите на покраината на 24-ти ноември, изјави во понеделникот (16-ти ноември) претседателката на парламентот Славица Ѓукиќ-Дејановиќ. Водачите на парламентарните групи се согласија да ја прекинат актуелната парламентарна сесија и да свикаат вонредна, на која ќе се расправа за оваа легислатива. Парламентот на Војводина веќе ја поддржа хармонизацијата на статутот -- усвоен пред повеќе од една година -- со законот. (Бета, Б92, Меѓународни Радио Србија, Танјуг - 16/11/09)
