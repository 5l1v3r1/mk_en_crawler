02/05/2008
ЗАГРЕБ, Хрватска -- На одделни во четвртокот (1-ви мај) Хрватска и Србија ја одбележаа 13-годишнината од операцијата „Блесок“, контроверзното преземање од страна на Загреб на Западна Славонија, отцепената српска територија во Хрватска. Беше одржана црковна миса во Западна Славонија за 42-цата хрватски војници кои загинаа во операцијата. Хрватскиот претседател Стипе Месиќ, премиерот Иво Санадер и претседателот на парламентот Лука Бебиќ присуствуваа на церемонијата. Месиќ и Санадер ја поздравија операцијата како почеток на постепениот пат на Хрватска до целосното ослободување.
Во меѓувреме, на плоштадот од црквата Св.Марко во Белград, беше одржана комеморација за жртвите на, како што смета Србија, хрватската агресија врз нивните земјаци во Западна Словенија. Според Србија, операцијата, која траеше помалку од 36 часа, резултирала со смрт на 280 лица и раселување на 15.000 Срби од нивните домови. Хрватскиот Хелсиншки комитет за човекови права вели дека загинале 83 српски цивили. (ХРТ, ХИНА, Вечерњи лист, Танјуг, Блиц - 01/05/08) 
