25/11/2005
СОФИЈА, Бугарија -- Бугарскиот министер, Веселин Близнаков, во четвртокот (24-ти ноември) објави дека, најверојатно, ќе бидат направени големи скратувања на средствата за проектите за модернизација на вооружените сили. Еден од првите проекти на кој ќе влијае оваа одлука ќе биде обезбедувањето на транспортни авиони. Ќе бидат намалени или укинати и други проекти, како резултат на недостатокот од средства во буџетот за 2006 година, рече Близнаков. 
Исто така во четвртокот, министерот за надворешни работи, Ивајло Калфин, и министерот за економија и енергија, Румен Овчаров, беа избрани да преговораат за дополнителни финсиски средства за затворање на старите нуклеарни оддели во нуклеарната централа Козлодуј. Овој потег уследи по неодамнешниот извештај за Европскиот парламент на известувачот за Бугарија, Џефри ван Орден, кој сугерираше пофлексибилен пристап кон бугарските капацитети за производство на енергија. Европската комисија додели 550 милиони евра во вид на финансиска помош за 2007-2009 година. Сепак, владата, исто така, инсистира и на тоа средствата да бидат доделени до 2013 година, барајќи дополнителни 280 милиони евра. (Сега - 25/11/05; Медиапул, News.bg - 24/11/05)
