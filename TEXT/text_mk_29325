04/11/2010
СТОКХОЛМ, Шведска -- Одборот за миграција во земјата во средата (3-ри ноември) одлучи да го прекине депортирањето на група баратели на азил во Грција поради напорите на Атина за справување со растечкиот прилив нелегални имигранти што влегуваат на нејзината територија преку Турција. Според законите на ЕУ, барателите на азил мора да се испратат во првата земја на ЕУ каде што влегле, што во многу случаи е Грција. Затоа, Грција се труди да ги процесуира сите барања и добива критики за својот третман на нелегалните имигранти. Откако Грција побара помош од ЕУ, тим од 175 експерти на Фронтекс беше распореден неодамна како помош за локалните сили на границата. Одлуката на Шведска погодува околу 100 луѓе. Австрија, Норвешка и Финска, исто така, прекинаа со враќање на барателите на азил за Грција. (AФП, ББС - 03/11/10)
