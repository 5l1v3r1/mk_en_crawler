25/08/2009
AТИНА, Грција -- Стотици пожарникари -- со помош на странски тимови и опрема -- успеаја во понеделникот (24-ти август) да ги стават под контрола повеќето пожари што й се закануваа на Атина од четвртокот. „Ситуацијата се подобрува, повеќе нема голем активен фронт во регионот на Атина“, освен оној во Порто Гермено, околу 60 километри западно од главниот град, изјави за новинарите портпаролот на противпожарната служба Јанис Капакис. Сепак, сите тимови остануваат во состојба на готовност. 
Иако ситуацијата се подобрува, жителите на две села во западен Кипар беа евакуирани од своите домови во понеделникот, поради шумските пожари во регионот. Едниот, во близина на градот Папос, почна покрај патот кој ги поврзува селата Хулу и Лемона, и брзо се рашири, доведувајќи до евакуации.
Во Турција во понеделникот изби пожар во близина на селото Џузурен во јужната провинција Анталија. Силните ветришта ги отежнаа пожарникарските напори. (AФП, Филелефтерос, НТВ - 24/08/09)
