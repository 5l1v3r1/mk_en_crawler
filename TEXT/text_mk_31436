27/01/2003
СОФИЈА, Бугарија -- Наводно, владата и експертски комитет од Националното собрание ќе разгледаат четири понуди за инвестираoе во изградбата на втората нуклеарна централа во земјата во Белене. Според официјалните проценки, потребни се 1,2 до 1,4 милијарди евра за да се заврши проектот. Владата планира централата да започне со работа во 2008 или 2009 година.
Во другите вести, весникот <I>Сега</I> во понеделникот (27 јануари) извести дека Бугарија ќе испрати 150 војници во Ирак, во случај на воена акција таму предводена од САД. Според непотврдениот извештај, бригадата ќе ги чува ирачките граници. Министерот за надворешни работи Соломон Паси изјави дека Бугарија ќе обезбеди само логистичка поддршка. (Стандарт, Сега - 27/01/03; Дневник, БТА, Медијапул - 26/01/03; Медијапул - 24/01/03)
