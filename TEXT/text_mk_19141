01/05/2007
AНКАРА, Турција -- Во обраќањето до нацијата во понеделникот (30-ти април), премиерот Реџеп Тајип Ердоган рече дека на народот највеќе му треба единство, солидарност и стабилност. Тој рече дека зачувувањето на стабилноста е клучно за одржувањето на висок раст и развој, и истакна дека економијата е обновена откако владејачката Партија на правдата и развојот дојде на власт пред половина година. Ердоган не го спомена несогласувањето на војската со претседателската кандидатура на Абдула Ѓул, што некои го гледаат како закана за секуларизмот. Од почетокот на судирот во врска со номинацијата на Ѓул во петокот, Истанбулската берза и лирата доживеаја силен удар.
Коментирајќи во врска со ситуацијата во понеделникот. Тери Дејвис, генерален секретар на Советот на Европа, ја укори турската војска за обидот да се меша во политиката. Во меѓувреме, во одделна изјава, американскиот Стејт департмент објави дека има доверба во демократските институции и уставниот поредок на Турција. 
Во петокот Ѓул доби десет гласа помалку од потребното двотретинско мнозинство за неговиот избор од страна на парламентот, и опозицијата покрена кривична постапка пред Уставниот суд на процедурална основа. Судот се очекува да ја донесе пресудата во вторник или во среда. (Сабах, Заман, Хуријет, Радикал, Њујорк тајмс, Блумберг, Ројтерс - 01/05/07; AП, Ројтерс, Блумберг - 30/04/07)
