21/05/2010
БЕЛГРАД, Србија -- Министерот за внатрешни работи, Ивица Дачиќ, во четвртокот (20-ти мај) вети дека властите ќе спроведат темелна истрага за можната масовна гробница во близина на Рашка, во јужна Србија. Тој истакна дека ако биде докажано злосторство, одговорните ќе бидат казнети. Во меѓувреме, министерот за одбрана, Драган Шутановац, ги повика медиумите да не шпекулираат за бројот на жртвите или извршителите, велејќи дека, најверојатно, Југословенската армија не била вклучена. Гробницата во Рашка се верува дека ги содржи остатоците на 250 косовски Албанци, наводно, убиени за време на косовскиот конфликт во периодот 1998-1999 година. Нивните тела подоцна биле пренесени од Косово во Србија. 
Во другите вести, обвинителите во четвртокот објавија дека полицијата уапсила маж осомничен за воени злосторства во Косово. Тој е осомничен за членување во паравоена група наречена „Чакали“, која уби 41 лице во селото Чуска во 1999 година. (Taнјуг, РТС, Б92 - 20/05/10)
