29/04/2007
OСЛО, Норвешка -- За време на нивниот неформален состанок во Осло во петокот (27-ми април) министрите за надворешни работи на НАТО ја потврдија нивната поддршка за планот на Косово за статусот, предложен од страна на поранешниот фински претседател Марти Ахтисари. Според портпаролот на Алијансата, Џејмс Апатураи, министрите изразиле надеж дека Советот за безбедност на ОН наскоро ќе усвои нова резолуција, со оглед на тоа што понатамошните одложувања или несигурноста би можеле да ја влошат ситуација на Балканот. 
Највисоките дипломати на НАТО, исто така, предупредија за евентуалните унилатерални потези од страна на Приштина надвор од легитимниот меѓународен процес за решавање на статусот на Косово. (Блиц - 28/04/07; веб-страница на НАТО, Танјуг - 27/04/07)
