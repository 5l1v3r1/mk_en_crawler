05/10/2006
СОФИЈА, Бугарија -- Околу 20 главни случаи поврзани со корупцијата, перењето пари, шверцот со дрога и проневера на државни пари, ќе бидат завршени најдоцна до крајот на ноември, според соопштението што беше објавено по состанокот помеѓу министерот за внатрешни работи, Румен Петков, и јавниот обвинител, Борис Велчев, во средата (4-ти октомври). Тие, исто така, се согласија дека и покрај тоа што нивните организации се стабилни, треба да се стори повеќе за соработката од другите државни институции, како што е Комисијата за конфискување на имот и Агенцијата за финансиска истрага. 
Во другите вести од средата, парламентарниот претседателски совет заклучи дека пратениците не смеат да го сменат Димитар Стојанов -- од ултранационалистичката коалиција „Атак“ -- од неговата позиција на набљудувач во Европскиот парламент (ЕП). Се работи за контроверзниот коментар што тој го даде минатата недела во врска со европарламентарката од унгарските Романци, Ливија Јарока. Претходно оваа недела, претседателот на ЕП, Јосеп Борел Фонтелес, побара од Стојанов да й се извини на Јарока. (Сега, Монитор - 05/10/06; Дарик, Медиапул - 04/10/06)
