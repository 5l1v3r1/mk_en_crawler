08/05/2006
СОФИЈА, Бугарија -- Националната служба за борба против организираниот криминал (НСБПОК) започна да презема остри мерки на ниво на државата против Интернет пиратеријата, според соопштението на Министерството за внатрешни работи од понеделникот (8-ми мај). Акцијата е насочена против локалните Интернет провајдери кои нудат нелегална содржина, како и крајните корисници кои нелегално префрлаат или симнуваат музика или филмови. На крајот од минатата недела НСБПОК уапси четворица корисници во Софија, кои беа осомничени за префрлање на околу 22 терабајти, еднакво на скоро 22.000 гигабајти, нелегални информации во текот на изминатава година. Ако бидат осудени, тие се соочуваат со казна затвор во траење од една до пет години и парични казни до 1.500 евра. (Дневник, Медиапул, Дарик - 08/05/06)
