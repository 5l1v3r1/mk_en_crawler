20/09/2004
ЗАГРЕБ, Хрватска -- Претседателот Стипе Месиќ во саботата (18-ти септември) ја потврди својата поддршка за мировните операции на ОН низ целиот свет. Тој, исто така, рече дека воената операција во Ирак, предводена од страна на САД, помогна во „рушењето на диктаторскиот режим и воспоставувањето на мир во тој дел од светот, кој мора да се демократизира“. Запрашан да даде коментар во врска со повиците од страна на американскиот претседател Џорџ В. Буш за поактивен ангажман на Хрватска во Ирак, Месиќ рече дека најпрво би сакал да разговара за тоа прашање со релевантните институции. (ХИНА, ХРТ - 18/09/04) 
