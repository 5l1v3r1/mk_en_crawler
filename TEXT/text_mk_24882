02/12/2008
АНКАРА, Турција -- Десет лица, меѓу кои и четворица полицајци, беа повредени во експлозијата во канцеларијата на владејачката Партијата на правдата и развојот (АКП) во Истанбул во понеделникот (1-ви декември). Истата се случи додека регионалните партиски претставници имаа состанок на горниот кат од зградата во округот Шутлуче. Според првичната истрага, бомбата скриена во пакет експлодирала за време на рутинската проверка со скенер.
Во меѓувреме, истекување на гас е причината за смртоносната експлозија во јавна зграда во Аликахја во североисточната провинција Кочеали. Во експлозијата загинаа три лица, а 19 други беа повредени. 
Во другите вести од понеделникот, турски воени авиони ги бомбардираа позициите на терористичката Курдистанска работничка партија (ПКК) во северната ирачка провинција Дахук. Војската вели дека немало цивилни жртви. (Радикал, Милијет - 02/12/08; Чихан, ДХА, Ројтерс, ББС, Хуријет - 01/12/08)
