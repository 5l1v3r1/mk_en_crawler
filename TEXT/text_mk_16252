14/06/2006
СОФИЈА, Бугарија -- Министерот за надворешни работи, Ивајло Калфин, во вторникот (13-ти јуни) ги поздрави навестувањата дека Либија планира да го забрза судскиот процес против петте бугарски медицински сестри и еден палестински лекар. Тие се соочуваат со ново судење поради наводно инфицирање на деца со ХИВ. Калфин даде изјава за новинарите во Софија откако дозна дека судот во Триполи што го води случајот ја закажа својата следна седница за 20-ти јуни. Судот навести дека планира да се состанува еднаш неделно и се согласи да ги прифати новите докази и да сослуша нови сведоци. (БНР, БТА, Дарик - 13/06/06) 
