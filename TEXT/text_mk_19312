28/09/2007
АТИНА, Грција -- Организацијата за глобална заштита на животната средина, Светски фонд на животинскиот и растителниот свет (ВВФ), во четвртокот (27-ми септември) предупреди дека ќе бидат потребни најмалку две децении за шумите повторно да пораснат во областите на Грција опустошени од неодамнешните пожари. Грчкиот претседател на ВВФ, Димитрис Каравелас, рече дека групата проценува оти пожарите изминатото лето уништиле 173.000 хектари рурално земјиште само на полуостровот Пелопонез, повеќе од половина од неговите шуми и заштитени природни резервати. Групата, исто така, рече дека неколку ретки животински видови, вклучително и желки, гуштери и златниот чакал, биле погодени.
Каравелас истакна дека ВВФ внимателно ќе ги следи проектите за обнова на земјиштето и „законски ќе интервенира ако градителите се обидат да извлечат корист од катастрофата, како што тоа го правеа претходно“. (Гардијан - 28/09/07; AНА-МПА, ББС, Ројтерс - 27/09/07)
