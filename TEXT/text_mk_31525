22/01/2003
РИМ, Италија -- Говорејќи во вторникот (21 јануари), премиерот Силвио Берлускони ја повтори поддршката на неговата земја за амбициите на Албанија за приклучуваoе кон НАТО и ЕУ. По состанокот со неговиот албански колега, Фатос Нано, Берлускони рече дека Италија се обврзува да й помогне на оваа балканска нација да ја подобри својата економија и ја истакна соработката помеfу двете земји во спречуваoето на илегалната трговија со стока, оружје и имигранти преку Јадранското Море. Нано, од своја страна, повика на развиваoе на поблиски врски во областите на енергијата, животната средина и туризмот.
Во другите вести, САД во вторникот објави дека оваа година на Албанија ќе й даде финансиска помош во вредност од 28 милиони долари. УСАИД и Светската банка се главните донатори на странска помош на земјата. Исто така во вторникот, претставник на Владата изјави дека еден од приоритетите на Тирана оваа година е договор за слободна трговија со Косово. Меморандумот за разбираoе беше потпишан во јуни. (АП, АФП, Кориери, Балкански бизнис вести - 21/01/03)
