02/03/2005
ХАГ, Холандија -- Пензионираните генерали на босанските Срби, Милан Гверо и Радивоје Милетиќ, се очекува за првпат да се појават пред Трибуналот на ОН в среда (2-ри март). Двајцата генерали - поранешни заменици-команданти на армијата на босанските Срби - му се предадоа на Трибуналот по нивните формални обвиненија на крајот од минатиот месец. Третиот генерал чие име, наводно, се наоѓа на истото обвинение, поранешниот шеф на военото разузнавање на босанските Срби, генерал Здравко Толимир, сé уште не се согласил да се предаде. Трибуналот, исто така, објави дека првото рочиште против поранешниот воен командант на босанските Муслимани, Расим Делиќ, е закажано за в четврток. Тој се предаде на крајот од минатиот месец. (Независне новине - 02/03/05; Бета, РТРС - 01/03/05)
