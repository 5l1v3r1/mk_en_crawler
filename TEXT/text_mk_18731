06/07/2007
БАЊА ЛУКА, Босна и Херцеговина (БиХ) -- Високиот претставник Мирослав Лајчак во петокот (5-ти јули) за првпат ја посети Република Српска, при што рече дека БиХ не може да губи повеќе време за лични судири, бидејќи тоа само ќе ја турне земјата во изолација. Тој ги повика водачите на РС и Федерацијата на БиХ да постигнат компромис за клучните реформи, што ќе й овозможи на земјата да се придвижи напред и да потпише Договор за стабилизација и асоцијација со ЕУ. Во другите вести, комесарот за правда на ЕУ, Франко Фратини, му рече на министерот за безбедност на БиХ, Тарик Садовиќ, дека Унијата и БиХ ќе потпишат договор за укинување на визниот режим во септември, за истиот да стапи на сила во јануари. БиХ, Албанија и Црна Гора ги парафираа прелиминарните договори со ЕУ во април. (Независне новинe - 06/07/07; РТРС, НТВ Хајат, Фена - 05/07/07)
