30/06/2009
AНКАРА, Турција -- Претседателот на парламентот Коксал Топтан во понеделникот (29-ти јуни) повика на усвојување на предложените амандмани на уставот, кои ќе овозможат покренување судска постапка против водачите на воениот удар во 1980 година. Во моментов, членот 15 од уставот го забранува ова, но Републиканска народна партија, најголемата опозициска партија, минатата недела ја предложи измената. „За ваков член нема место во еден модерен устав“, изјави Топтан за новинарите. Исто така, минатата недела парламентот усвои закон кој им овозможува на цивилните судови да судат воени офицери обвинети за загрозување на националната безбедност, уставни прекршувања и обиди за соборување на власта. (Јени Сафак, Ватан - 30/06/09; Хуријет, Ројтерс - 29/06/09) 
