18/10/2009
ЗАГРЕБ, Хрватска -- Парламентарците во петокот (16-ти октомври) му го одзедоа на пратеникот Берислав Рончевиќ неговиот имунитет од судско гонење, отворајќи го патот за правни постапки против поранешниот министер за одбрана. Обвинителите сакаат да го обвинат за договорот за јавни набавки од 2004 година, за купување воени камиони. Тие велат дека договорот ја чинел државата милиони куни. Иво Бачиќ, поранешен помошник на министерот за одбрана, исто така ќе се соочи со криминални обвиненија. Ако биде осуден, Рончевиќ се соочува со затворска казна во траење од десет години. Тој е член на владејачката Хрватска демократска заедница. (ХРТ, Јутарњи лист, Јавно, ДПА, Ројтерс - 16/10/09)
