03/01/2010
ЗАГРЕБ, Хрватскa -- Полицијата во саботата (2-ри јануари) го уапси банкарот Јосип Протега, поранешен директор на државната Поштанска банка, во врска со случајот на одобрување високоризични кредити. Протега, кој ја предводеше банката меѓу крајот на 2004 и август 2009 година, е еден од групата на седуммина осомничени. Останатите шестмина беа уапсени минатата среда. Протега беше фатен на хрватско-словенечката граница откако полицијата издаде меѓународна потерница за него. (Јавно, Дневник, Вечерњи лист, АФП - 02/01/10)
