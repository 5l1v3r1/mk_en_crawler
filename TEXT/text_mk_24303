12/04/2009
ПОДГОРИЦА, Црна Гора -- Државната изборна комисија во петокот (10-ти април) ги објави конечните официјални резултати од предвремените парламентарни избори на 22-ри март. Според овие резултати, владината коалиција За европска Црна Гора освои апсолутно мнозинство во парламентот. Коалицијата предводена од Демократската партија на социјалистите на премиерот Мило Ѓукановиќ освои 48 од 81 место во парламентот, седум повеќе од 41 место потребно за апсолутно мнозинство. Социјалистичката народна партија е најголемата опозициска група во парламентот, со 16 места. За првпат од демократизацијата во 1990-та година, конзервативната Национална партија и Либералната партија нема да имаат парламентарни места. (MИА, БТA - 10/04/09)
