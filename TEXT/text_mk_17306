29/04/2007
БРИСЕЛ, Белгија -- Комесарот за проширување на ЕУ, Оли Рен, во саботата (28-ми април) ја советуваше турската армија да не интервенира во процесот на претседателските избори во земјата. „Овој случај е тест за тоа дали турските вооружени сили го почитуваат демократскиот секуларизам и демократската организација на цивилно-воените односи“, рече тој. 
Во Вашингтон, американскиот помошник државен секретар Даниел Фрајд рече дека „се надева и очекува дека Турците ќе ги решат овие политички прашања на свој начин, начин кој е конзистентен на нивната секуларна демократија и уставните одредби“. Запрашан за контроверзната изјава во петокот на турската војска, тој рече дека САД не зазема страни во спорот. (ББС Њус - 29/04/07; Фајненшал тајмс, Блумберг, Ројтерс -- 28/04/07)
