03/08/2006
САРАЕВО, Босна и Херцеговина (БиХ) -- Американскиот специјален претставник за воени злосторства Клинт Вилијамсон ја изрази целосната поддршка на Вашингтон за работата на судот и обвинителите во БиХ, за време на посетата на просториите на овие институции во Сараево во средата (2-ри август). Претседателот на босанскиот суд, Меџида Крешо, вели дека тие разговарале за конкретната помош во решавањето на проблемите со процесуирањето на случаите на воени злосторства. Вилијамсон ја потврди важноста на зголемената соработка помеѓу судовите во регионот за затворање на преостанатите случаи на воени злосторства. (Независне новине - 03/08/06; РТРС, ПБС БиХ - 02/08/06)
