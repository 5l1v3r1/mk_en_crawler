14/05/2009
ЗАГРЕБ, Хрватска -- Синдикатите што ги претставуваат вработените во јавниот сектор постигнаа договор со владата рано во четвртокот (14-ти мај) во врска со покачувањето на платите, со што беше прекинат тековниот штрајк и беа спречени масовните демонстрации закажани за в сабота. Во текот на следниот месец сите релевантни синдикати ќе одржат референдум за договорот. Преговарачите, исто така, ќе го потпишат договорот ако истиот го поддржат повеќето членови на синдикатите. Со овој договор, почнувајќи од јануари, платите на јавните службеници ќе бидат хармонизирани со инфлацијата. Зголемувањето на платите од 6 отсто, укинато од 1-ви април, ќе се врати во сила ако БДП регистира зголемување од 2 отсто во две последователни тромесечја. Вработените во образованието први започнаа штрајк во средата. Околу 80 отсто од хрватските наставници и професори учествуваа во протестите. (ХРТ, Индекс, Јутарњи лист, Вечерњи лист, ДПА - 14/05/09; УПИ - 13/05/09)
