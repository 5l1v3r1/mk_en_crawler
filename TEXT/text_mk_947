02/01/2007

Романскиот претседател, Трајан Башеску и премиерот Калин Попеску Таричану присуствуваа на официјалната церемонија на подигнување на знамето на ЕУ пред палатата Викторија, седиште на романската влада, во Букурешт во неделата 31 декември. Нив им се приклучија претседателот на Европскиот парламент Жозе Борел, високиот претставник за проширување Оли Рен и министрите за надворешни работи на Германија, Франк-Валтер Штајнмаер, на Бугарија Ивајло Калфин и на Данска Пер Штиг Мулер. 
*** 
Знамето на ЕУ беше официјално подигнато пред Бугарскиот дипломатски оддел во Приштина, во понеделникот (1-ви јануари). Шефот на одделот и седумгодишниот косовски Албанец Денис Адеми го подигнаа знамето. Исто така, присуствуваа и претставници на иституциите на Косово. 
*** 
Босна и Херцеговина и Хрватска потпишаа договор за воена соработка во средата (27-ми декември), еден месец откако Босна и Херцеговина потпиша сличен договор со Србија. Договор повикува на воено-техничка соработка и размена на искуства во однос на програмата Партнерство за мир на НАТО. 
*** 
Амбасадорот на ОБСЕ во Албанија Павел Вачек се сретна со албанскиот премиер Сали Бериша и Еди Рама, лидер на најгоплемата опозоциона Социјалистичка партија, во обид да посредува во решавањето на проблемите поврзани со изборите. 
*** 
Бугарија отвори конзулат во Битола во средата (27-ми декември), кој ќе им служи на граѓаните таму и во девет градови во близина. Овој чекор е поттикнат од влезот на Бугарија во ЕУ. 
*** 
Либискиот лидер Муамар Гадафи имаше телефонски разговор со италијанскиот премиер Романо Проди во вторникот (26-ти декември). Како што се дознава, тој му кажал на Проди дека либискиот закон бил целосно почитуван во значајното судење на петте бугарски медицински сестри и еден палестински доктор. ЕУ, ОН, Америка и Русија ги осудија смртните казни донесени во повторното судење на случајот. 
(Разни извори – 26/12/06-02/01/07)
