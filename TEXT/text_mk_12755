04/03/2005
БУКУРЕШТ, Романија -- Романската разузнавачка агенција (СРИ) треба да ги префрли досиејата од тајната полиција од комунистичката ера, Секуритате, во Националниот совет за проучување на архивите на Секуритате (ЦНСАС). СРИ, како и ЦНСАС во четвртокот (3-ти март) се согласија околу овој чекор и, исто така, одлучија да формираат заедничка комисија за проценка на документите. Ова прашање е политички чувствително.
Исто така во четвртокот, Амнести интернешнал објави извештај во кој се заклучува дека условите во романските психијатриски институции и понатаму ги прекршуваат меѓународните стандарди за човекови права. Организацијата ги наведува пренатрупаноста, лошите животни услови и „нечовечкиот и деградирачки третман на пациентите“. (Ромпрес, Ројтерс - 03/03/05)
