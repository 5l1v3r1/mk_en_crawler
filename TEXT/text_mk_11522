22/05/2005
БЕЛГРАД, Србија и Црна Гора -- Канцеларијата за контакти со медиумите на српскиот претседател Борис Тадиќ во петокот (20-ти мај) објави дека Тадиќ нема да се состане со косовскиот колега Ибрахим Ругова на евентуална идна меѓународна конференција во Женева на почетокот од јуни, како што предложи Ругова. Канцеларијата на Тадиќ објави дека каков било директен дијалог треба да се одржи или во Белград или во Приштина.
Во другите вести, данскиот министер за надворешни работи Пер Стиг Молер во петокот изјави дека ЕУ ќе ги почитува резултатите на референдумот за независност на Црна Гора. Говорејќи на крајот од тридневната посета на Балканит, министерот рече дека таквото признавање е во согласност со обврската на ЕУ за демократија. Црногорските водачи ветија дека ќе свикаат референдум на почетокот од 2006 година. (AП - Б92, Косова лајв - 20/05/05)
