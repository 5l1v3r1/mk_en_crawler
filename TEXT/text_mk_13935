18/10/2005
ВАШИНГТОН, САД -- Претседателот Џорџ В. Буш во понеделникот (17-ти октомври) повика на ослободување на петте бугарски медицински сестри осудени на смрт во Либија, врз основа на обвиненијата дека намерно заразиле деца со ХИВ. „Владата на Либија не треба да има дилема - не само што треба да бидат поштедени животите на овие медицински сестри туку тие треба и да бидат ослободени од затвор“, рече Буш по состанокот со својот бугарски колега, Ѓорѓи Парванов. Меѓународните експерти заклучија дека лошите хигиенски услови и опремата, а не медицинските сестри, довеле до епидемија на ХИВ во болницата во Бенгази. 
Освен ова, Буш го пофали неодамнешниот изборен процес во Бугарија како пример за демократија. И бугарскиот министер за одбрана, Веселин Близнаков, член на делегацијата што го придружуваше Парванов, рече дека Софија и Вашингтон се согласиле околу повеќето прашања поврзани со локацијата на американските воени бази во Бугарија. (бТВ, Труд - 18/10/05; Интернешнал хералд трибјун, АФП - 17/10/05) 
