01/02/2007
БРИСЕЛ, Белгија -- Во говорот пред Европскиот парламент во средата (31-ви јануари) романскиот претседател Трајан Башеску рече дека неговата земја продолжува со реформите во неделите по приемот во ЕУ и дека властите, како и романската јавност, се свесни дека конкретниот процес на интеграција само што започна. Во поглед на приоритетите, Башеску ги наведе економскиот раст, ефикасните институции, инфраструктурата која ги исполнува стандардите на ЕУ, почистата животна средина и искоренувањето на корупцијата. (Зиуа - 01/02/07; Ромпрес, ЕУ Обсервер - 31/01/07)
