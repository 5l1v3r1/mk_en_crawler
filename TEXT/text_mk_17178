01/05/2006
ТИРАНА, Албанија -- Полицијата заплени околу 320 килограми марихуана во рамките на операција изминатиот викенд наречена „Влажен пат“, според соопштението издадено во неделата (30-ти април). Властите велат дека дрогата била пронајдена во автомобили на патот Валона-Фиер. Тројца албански државјани беа уапсени. Се смета дека тие се дел од поширока мрежа на трговија со дрога.
Во Хрватска Агенцијата за потиснување на корупцијата и организираниот криминал во петокот објави дека синџир на трговија со луѓе и дрога бил пресечен во заедничка операција на хрватските, италијанските и словенечките полициски власти. Десетици луѓе беа уапсени во трите земји. (Aлбански вести - 01/05/06; ХРT - 28/04/06)
