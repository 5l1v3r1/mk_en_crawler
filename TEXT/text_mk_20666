09/08/2007
ЗАГРЕБ, Хрватскa -- Премиерот Иво Санадер во средата (8-ми август) испрати писмо до претседателот на Европската комисија, Жозе Мануел Баросо, во кое му предлага формирање регионален центар за борба против пожарите во Југоисточна Европа. Санадер посочи дека би било најдобро истиот да биде лоциран во Хрватска, со оглед на тоа што земјата може да ја понуди неопходната инфраструктура, пари и вештини.
Премиерот на Република Српска (РС) Милорад Додик, исто така, предложи РС, Хрватска и Црна Гора да формираат регионална противпожарникарска бригада, која ќе се справува со пожарите на триаголникот помеѓу Хрватска, Црна Гора и Босна и Херцеговина (БиХ). Областа би го вклучувала и Дубровник, каде што со денови горат опасни пожари. 
Црна Гора ја поздрави иницијативата на Додик. Министерот за внатрешни работи, Јусуф Каламперовиќ, рече дека официјалните претставници од БиХ, Хрватска и Црна Гора ќе се состанат во септември на разговори околу иницијативата. Тој предложи регионалниот центар да биде лоциран во Мостар. (Независне новинe - 09/08/07; Радиотелевизија Црна Гора, СРНА, РТРС, ХРТ, Javno.com - 08/08/07)
