03/04/2005
БЕЛГРАД, Србија и Црна Гора -- Српската Влада во петокот (1-ви април) соопшти дека крајниот рок за екстрадицијата на двајцата српски генерали што ги бара Трибуналот на ОН за воени злосторства -- Сретен Лукиќ и Небојша Павковиќ -- е продолжен од 31-ви март до 12-ти април. Предавањето на обвинетите на Хашкиот трибунал претставува главниот предуслов за позитивна физибилити студија на ЕУ за Србија и Црна Гора, која е од суштинска важност за започнување на разговорите во врска со Договорот за асоцијација и стабилизација. 
Во другите вести, црногорската Влада во петокот објави дека се откажала од плановите за изградба на брана и хидроцентрала во живописната клисура на Тара. Одлуката беше донесена по неколкумесечни демонстрациии и предупредувања од страна на официјалните претставници на ОН. Европскиот најдолг и најдлабок кањон, кој е на листата на светското наследство на ОН, со овој проект би бил делумно поплавен. (Политика - 03/04/05; Б92 - 02/04/05; Tанјуг, Ројтерс - 01/04/05) 
