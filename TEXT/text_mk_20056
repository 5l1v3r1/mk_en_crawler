17/01/2008
БУКУРЕШТ, Романија -- Претседателот Трајан Башеску во средата (16-ти јануари) објави дека ја одобрил истрагата за корупција против седум поранешни министри и еден поранешен премиер. Одбивањето на барањето на обвинителството за истрага би го блокирал спроведувањето на правдата, објасни Башеску. Истрагата се води против поранешниот премиер Адријан Настасе, поранешниот министер за транспорт, Мирон Митреа, поранешниот министер за правда, Тудор Чиуариу, поранешниот министер за комуникации, Жолт Наѓи, поранешниот министер за одбрана, Виктор Бабиуц, актуелниот министер за труд, Паул Пакурару, поранешниот министер за економија, Кодрут Серес, и поранешниот министер за земјоделство, Децебал Трајан Ремес. Тие се осомничени за најразлични кривични дела, како што е примање мито, искористување на своето влијание во корист на роднини, како и влегување во договори кои им наштетиле на интересите на државата. Критичарите велат дека Башеску ќе ги искористи истрагите како адут во идната кампања. (Nine o'clock - 17/01/08; Еуроњус, Nine O'clock, Hotnews.ro - 16/01/08)
