10/08/2010
ПРИШТИНА, Косовo -- Владата работи со своите меѓународни партнери на обезбедување признавање од страна на нови држави, на неговата независност, како и на привлекување политичка поддршка во Генералното собрание на ОН. Оваа поддршка ќе го оневозможи усвојувањето на предлог-резолуцијата предложена од Србија, која има за цел отворање нови разговори за статусот на Косово. „Се надеваме дека дополнителни признавања ќе се случат пред состанокот на Генералното собрание на ОН во септември. Но, овој процес е, исто така, поврзан со политичката поддршка која можеме да ја добиеме од земјите што веќе го признаа Косово“, рече вицепремиерот Хајредин Куци во понеделникот (9-ти август). Тед Карпентер, заменик-претседател за проучување на одбранбените прашања и прашањата на надворешната политика во вашингтонскиот Институт Като, изјави за Би-Би-Си дека Соединетите Држави ќе се обидат да спречат усвојување на резолуцијата поднесена од Србија, иако потегот би влијаел на односите меѓу Вашингтон и Белград. (Коха Диторе, Би-Би-Си, Зери, Телеграфи - 10/08/10)
