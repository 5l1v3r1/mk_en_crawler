22/10/2010
Од Бојана Миловановиќ за Southeast European Times во Белград -- 22/10/10
Многу деца во Србија кои доаѓаат во Белград за лекување од рак се соочени со големи периоди на терапија. За тоа време, родителите и семејствата се соочуваат со дилемата каде да престојуваат, бидејќи изнајмувањето на стан во Белград понекогаш е надвор од нивните можности.
Вториот Родителски дом беше отворен минатиот месец со цел да помогне во олеснувањето на овие проблеми. Домот, кој некогаш му припаѓал на „царот“ на дрогата Дарко Шариќ, беше претворен во засолниште кое ќе им служи на родителите и социјалните, емотивните и медицинските потреби на децата со рак.
