28/05/2008
ПОДГОРИЦА, Црна Гора -- Вицепремиерката Гордана Ѓуровиќ во вторникот (27-ми мај) рече дека Црна Гора ќе го одложи поднесувањето на апликацијата за кандидатски статус во ЕУ до есен, велејќи дека на земјата й треба време да го зајакне капацитетот на институциите за интеграција во ЕУ. Владата претходно соопшти дека ќе ја поднесе апликацијата до крајот на јуни.
Што се однесува до другите кандидати за влез во ЕУ, словенечкиот министер за надворешни работи, Димитриј Рупел, во вторникот пред Европскиот парламент рече дека ЕУ се надева оти Македонија ќе успее да обезбеди сигурен датум за почеток на своите разговори за пристап до крајот на оваа година. Тој рече дека неодамнешните политички превирања и предвремените избори ја одвлекоа владата од нејзината реформска агенда за ЕУ. 
Во врска со Хрватска, претседателот на Европската комисија, Жозе Мануел Баросо, во вторникот рече дека преговорите за пристап би можеле да завршат до крајот на јуни 2009 година. (Вијести, Вечерњи лист - 28/05/08; РТЦГ, Антена М, Ројтерс, Балкан инсајт, ХИНА, ХРТ, Javno.com - 27/05/08)
