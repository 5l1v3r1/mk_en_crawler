13/07/2006
СРЕБРЕНИЦА, Босна и Херцеговина (БиХ) -- Неколку илјадници Срби се собраа во Сребреница во средата (12-ти јули) за да им оддадат почест на своите жртви од војната. Настанот се одржа на воените гробишта Братунац, еден ден откако муслиманите ја одбележаа 11-тата годишнина од масакрот во Сребреница од страна на окупаторските српски сили.
Во другите вести од средата, американскиот суд го прогласи за виновен еден босански имигрант, бидејќи криел дека служел во српска единица која учествувала во масакрот во Сребреница, кога аплицирал за престој во САД. Хрватот Марко Бошкиќ (41) беше ослободен од неколку други обвиненија за измама во врска со документи, но би можел да отслужи и до десет години затвор за секој од преостанатите две точки од обвинението. Тој потоа би можел да биде депортиран во БиХ. (AП - 12/07/06) 
