31/01/2008
СОФИЈА, Бугарија -- Премиерот Сергеј Станишев во средата (30-ти јануари) ја повика ЕУ да заземе силна, обединета политика во врска со Западен Балкан, да избегне дестабилизација по очекуваното прогласување независност од страна на Косово. Само обединетата и поактивна политика на ЕУ за Западен Балкан може да гарантира демократија, економска и социјална стабилност и може да помогне во справувањето со последиците на конфликтите во 1990-тите, рече Станишев по седницата на бугарскиот Совет за безбедност на Министерскиот совет. Тој, исто така, рече дека Бугарија би сакала да види јасна перспектива во ЕУ за Србија. (AФП, Танјуг, Фокус - 30/01/08)
