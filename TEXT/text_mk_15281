30/07/2006
САРАЕВО, Босна и Херцеговина (БиХ) -- Четворица босански Срби -- Жељко Мејакиќ, Момчило Грубан, Душан Кнежевиќ и Драган Фустар -- во петокот (28-ми јули) пред судот на БиХ се изјаснија невини по обвиненијата за злосторства против човештвото. Четворицата се обвинети за злосторствата извршени врз затворениците во затворите Омарска и Кератерм во Приедор во 1992 година. Ова беше трет случај предаден од Трибуналот на ОН на босанското судство. (РТРС, Срна, НТВ Хајат - 28/07/06)
