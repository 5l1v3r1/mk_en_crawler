16/04/2010
САРАЕВО, Босна и Херцеговина (БиХ) -- Хрватскиот претседател Иво Јосиповиќ во четвртокот (15-ти април) го посети централното село Ахмичи и им оддаде почит на бошњачките цивили убиени од страна на хрватските сили во 1993 година. Во неговата придружба беше католичкиот водач во БиХ, кардинал Винко Пуљиќ, и муслиманскиот голем муфтија Мустафа Чериќ, водач на исламската заедница во БиХ. Двајцата свештени лица ја опишаа посетата како важен чекор во обновувањето и зајакнувањето на взаемната доверба. Од Ахмичи, Јосиповиќ отпатува во блиското село Крижанчево Село и положи венец во знак на сеќавање на хрватските цивили убиени од страна на членовите на армијата на БиХ, исто така во 1993 година. „Се обединуваме тука ... за да се сетиме на жртвите и да кажеме „никогаш повеќе“, рече Јосиповиќ. (AП, Радио Слободна Европа, Глас Јавности, Танјуг, Национал - 15/04/10)
