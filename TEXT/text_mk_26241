14/12/2009
БУКУРЕШТ, Романијa -- Актуелниот претседател Трајан Башеску ја зацврсти својата победа во вториот круг од претседателските избори, откако првичното пребројување на гласовите беше прогласено за неважечко, објавија локалните медиуми во неделата (13-ти декември). Уставниот суд нареди пребројување на гласовите во петокот, по барањето на противникот на Башеску во вториот круг, Мирчеа Џоана. Разликата меѓу двата кандидати беше помалку од 1 отсто. Башеску доби 50,33 отсто од гласовите, победувајќи го со мала разлика Мирчеа Џоана, кој доби 49,66 отсто од гласовите. Од вкупно 130.000 првично пребројани неважечки ливчиња, повеќе од 2.130 беа прогласени за важечки. Вкупно 1.169 од нив биле за Башеску, додека останатите 968 биле за Џоана. Според Централната изборна комисија, 1.000 гласови дадени во странство останува да се пребројат, но тие не се очекува да влијаат на исходот. (Романија либера, Гандул, Јурналул национал - 14/12/09)
