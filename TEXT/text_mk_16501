11/07/2006
СОФИЈА, Бугарија -- Градоначалникот на Софија, Бојко Борисов, во вторникот (11-ти јули) испрати писмо до Општинската изборна комисија на Софија, во кое тврди дека се повлекол од сите трговски претпријатија пред своето назначување за главен секретар на Министерството за внатрешни работи во 2001 година. Десничарската опозициска партија Демократите за посилна Бугарија минатата недела побара од комисијата да го смени Борисов, тврдејќи дека тој останал во одборите на две претпријатија, спротивно на законот за локална самоуправа. (Сега, Дневник - 11/07/06) 
