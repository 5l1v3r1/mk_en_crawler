08/09/2004
(Разни извори -- 01/09/04 -- 08/09/04)
Хрватскиот филм „Ерусалимски синдром“ ја освои наградата на 61-виот Венецијански филмски фестивал за промовирање на културата на политичкиот дијалог. Филмот, во режија на Хрватите Јаков и Доминик Седлар, го претставува односот на уметникот со современиот свет. 
*** 
Изложбата „Рандеву со Париз“ на српскиот фотограф Томислав Петернек, беше отворена во Францускиот културен институт во Белград. На изложбата се прикажани фотографии од секојдневниот живот во францускиот главен град. 
*** 
Петтиот Меѓународен театарски фестивал Бутринти беше отворен во античкиот театар Бутринти, во Албанија. Театарски групи од целиот регион учестуваат на настанот. 
 *** 
Десеттата по ред Недела на современи уметности беше отворена во Пловдив, Бугарија на 8-ми септември. Вкупно 39 уметници од 12 земји учествуваат на настанот. Тркалезна маса на центрите за современа уметност на Балканот се одржува во рамките на овој настан. 
*** 
„Лицата на моите современици“, изложба на фотографии од публицистот, босански Србин, Јован Бабиќ, беше отворена во Бања Лука, во Босна и Херцеговина. Изложбата се состои од 60 фотографии и ќе трае до 13-ти септември. 
*** 
Единаесеттиот Светски конгрес на турската младина започна во романското туристичко место на Црното Море, Мамаја. Седумдневниот настан привлече повеќе од 200 претставници од турските етно-културни организации од 40 земји и региони. 
*** 
Романскиот атлетичар Нута Олару победи на полу-маратонот на 21 километар Вирџинија бич, кое се одржа на 5-ти септември. Олару пристигна на целта за 1 час, 10 минути и 50 секунди. 
*** 
Скопскиот театар за деца и млади го претстави мјузиклот „Ѕвезден коктел“, во режија на Бугаринот Боњо Лунгов, во Истанбул, Tурција. Претставата се базира на хитовите на Мајкл Џексон, Шер и други поп-ѕвезди. 
*** 
Вториот Фестивал на камерна музика „Јулијан Рачлин и пријателите“ беше отворен во Дубровник, Хрватска. На фестивалот ќе бидат изведени дела од Јохан Себастијан Бах, Џозеф Хајдн, Јохан Кристијан Бах и други композитори. 
