08/02/2007
СОФИЈА, Бугарија -- Групата во која влегуваат претставници на владите на Бугарија, Грција и Русија, во средата (7-ми февруари) го финализираше договорот за изградба на нафтоводот кој ќе го поврзува бугарското пристаниште Бургас на Црното Море, со грчкиот град Александрополис. Проектот, кој се проблематизираше со одложувањата кои траеја повеќе од една деценија, неодамна беше забрзан по зголемувањето на цената на нафтата. Нафтоводот ќе го заобиколува Босфорскиот теснец и ќе ја носи руската и централноазиската нафта на европскиот пазар. Уделот на Русија во договорот изнесува 51 отсто, додека на Бугарија и Грција по 24,5 отсто. Нафтоводот ќе го градат приватни инвеститори, меѓу кои и рускиот „Газпром-нефт“ и „Роснефт“, руско-британската фирма ТНТ-БП, „Булгаргаз“ и „Терминал универзал Бургас“ од Бугарија, како и грчките „Хеленик петролеум“ и „Траки“. Официјалното потпишување се очекува на почетокот од следниот месец. (AП, веб-страница на бугарската влада, БНР, Медиапул, АНА-МПА - 07/02/07)
