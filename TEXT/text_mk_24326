14/06/2009
СОФИЈА, Бугарија -- Бугарскиот заменик-министер за внатрешни работи, Раиф Мустафа, во саботата (13-ти јуни) поднесе оставка, по извештаите во медиумите за негова вмешаност во корупциски скандал. Во соопштението Мустафа вели дека не сакал да му наштети на имиџот на неговата партија Движење за правата и слободите (МРФ), партнер во актуелната владејачка коалиција, пред парламентарните избори на 5-ти јули.
Иако Мустафа не говореше за конкретниот корупциски случај, медиумите објавија дека неговата оставка е можно да е поврзана со апсењето од четвртокот на еден бизнисмен од претпријатието Автоинженеринг. Полицијата објави дека уапсеното лице било фатено како му нуди мито од 50.000 евра на висок државен службеник, кој одбил да го прими. (БГНЕС, Дарик, Труд, Вести, БНР, бТВ, Софиска новинска агенција - 13/06/09)
