29/03/2011
САРАЕВО, Босна и Херцеговина (БиХ) -- Уставниот суд на Федерацијата на Босна и Херцеговина (ФБиХ) се очекува в среда (30-ти март) да донесе пресуда за формирањето на власта на ентитетот. Претседателот на ФБиХ во заминување, Борјана Кристо, поднесе тужба пред судот против формирањето на горниот дом на парламентот и изборот на претседател на ФБиХ и заменици. Домот на народите беше конституиран на 17-ти март и покрај бојкотот на двете главни хрватски партии -- ХДЗ БиХ и ХДЗ 1990. Во понеделникот високиот претставник Валентин Инцко ги поништи одлуките на Државната изборна комисија (ЦИК) на БиХ, според кои новоформираниот парламент на ФБиХ и претседателот на ФБиХ и замениците беа прогласени за нелегални. Тој вели дека ЦИК нема овластување да носи одлуки за вакви правни прашања, како и дека сите мора да ја чекаат пресудата на Уставниот суд. (РТРС, Срна, Независне новине, Дневни аваз - 28/03/11)
