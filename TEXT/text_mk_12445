11/01/2005
БЕЛГРАД, Србија и Црна Гора -- Министерот за одбрана на Србија и Црна Гора, Првослав Давиниќ, во понеделникот (10-ти јануари) изјави дека конструктивниот дијалог претставува најдобриот пристап за смирување на тензиите во јужна Србија. Тој ја даде оваа изјава по состанокот со претставниците на заедницата на етничките Албанци во Прешево. Состанокот беше свикан откако српските граничари застрелаа еден тинејџер кој се обидувал нелегално да ја премине границата со Македонија минатиот викенд. Како одделен настан, министерот на Србија и Црна Гора за човекови и малцински права, Расим Љајиќ, и координаторот на српската Влада за јужна Србија, Небојша Човиќ, во понеделникот го посетија Бујановац со цел да повикаат на дијалог. Главните албански партии во Собранието на општината Прешево го повторија повикот за демилитаризација на регионот по убиството. (Данас - 11/01/05; Tанјуг, Б92, Бета - 10/01/05)
