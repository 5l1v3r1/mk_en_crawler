04/05/2007
ЛОНДОН, Велика Британија -- Контакт-групата за Косово се состана во четвртокот (3-ти мај) во Лондон, на ниво на политички директори. Рускиот заменик-министер за надворешни работи, Владимир Титов, инсистираше на целосен преглед на спроведувањето на резолуцијата 1244 на Советот за безбедност на ОН и рече дека разговорите за статусот помеѓу Белград и Приштина треба да продолжат. Заменик-портпаролот на американскиот Стејт департмент, Том Кејси, рече дека, со исклучок на Русија, владите на земјите-членки на Контакт-групата се согласиле околу потребата да се оди напред со планот на претставникот на ОН Марти Ахтисари за иднината на Косово. (РФЕ, РТК, Балканвеб, ББСАлбаниан, АП, Ројтерс, Танјуг, Бета, Макфакс - 03/05/07)
