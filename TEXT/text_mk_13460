23/12/2005
САРАЕВО, Босна и Херцеговина (БиХ) -- Американскиот амбасадор во БиХ, Даглас Мекелхани, во четвртокот (22-ри декември) рече дека тој сé уште не е песимист кога станува збор за можноста за постигнување на договор помеѓу политичките водачи во БиХ во врска со реструктуирањето на претседателството. И покрај тоа што локалните политичари не постигнаа консензус по 14-часовните разговори, Мекелхани рече дека не смета оти последната рунда разговори била неуспешна. Тој, сепак, потврди дека Вашингтон смета оти бирањето на еден претседател - наместо сегашната тричлена структура - претставува најоптимално решение.
Во другите вести, Домот на народите на Федерацијата на БиХ во четвртокот го усвои буџетот за 2006 година, еден ден по неговото усвојување од страна на долниот дом. Со оглед на тоа што верзиите варираат, заедничка комисија ќе работи на усогласувањето на текстот. Владата на Република Српска објави дека го усвоила ревидираниот нацрт-буџет за 2006 година - со зголемени вкупни трошоци - и истиот го доставила до парламентот за одобрување. (Дневни аваз, Независне новине - 23/12/05; Фена, ПБС БиХ, РТРС - 22/12/05)
