18/04/2005
САРАЕВО, Босна и Херцеговина (БиХ) -- Меѓународната заедница во неделата (17-ти април) ги осуди инцидентите што се случија за време на церемонијата на положување заклетва на новите регрути на армијата на Република Српска (РС) претходниот ден. Регрутите во двете бази положуваа заклетва дека ќе ја бранат РС, наместо БиХ, со што го прекршија новиот закон за одбрана на БиХ. Во заедничката изјавата Канцеларијата на високиот претставник, НАТО, ЕУ и САД изразија голема загриженост, додавајќи дека ова прекршување е знак за континуираните проблеми во ентитетот, што би можеле да влијаат врз кандидатурата на БиХ за влез во евроатланските структури. 
Во другите вести, Центарот за јавна безбедност Источно Сараево во петокот објави дека ЕУФОР поставил контролни пунктови за автомобили во неколку области во РС, како дел од својата акција „Пролетно чистење“. Кампањата има за цел борба против организираниот криминал. (Независне новине, Дневни аваз - 18/04/05; Независне новине, РТРС, ПБС БиХ, Фена - 17/04/05; ПБС БиХ - 15/04/05) 
