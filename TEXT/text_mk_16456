12/07/2006
AТИНА, Грција -- Американскиот амбасадор во Грција, Чарлс Рис, вели дека договорот постигнат изминатиот викенд помеѓу кипарскиот претседател Тасос Пападопулос и водачот на кипарските Турци, Мехмет Али Талат, претставува напредок. Водачите се согласија да ги обноват разговорите за повторно обединување, кои прекинаа откако гласачите од кипарските Грци го одбија планот спонзориран од генералниот секретар на ОН, Кофи Анан, во 2004 година. За време на разговорите со грчкиот министер за надворешни работи, Дора Бакојани, во вторникот (11-ти јули) Рис, исто така, го искажа уверувањето на Вашингтон дека обновениот дијалог можеби ќе резултира со нов пристап кон ова прашање.
Во другите вести од вторникот, турските медиуми објавија дека комисијата за надворешни работи на Европскиот парламент (ЕП) ги одложи до 4-ти септември разговорите за извештајот во врска со напредокот на Турција во исполнувањето на нејзините предпристапни обврски кон ЕУ. За ова прашање требаше да се дискутира неделава. Одложувањето е резултат на повеќе од 400 поднесени предлози за измени на документот, од кои повеќето доажаат од грчките европарламентарци. (Заман, ЕРT - 11/07/06)
