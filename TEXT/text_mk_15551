23/08/2006
AТИНА, Грција -- Властите во средата (23-ти август) веќе трет ден работеа на смирување на шумскиот пожар на полуостровот Халкидики. Пожарникарите сега се фокусираат на југозападниот дел од Касандра, каде што пристапот е потежок. Владатата, во меѓувреме, во вторникот категорички ги отфрли обвинувањата дека властите реагирале премногу бавно, истакнувајќи дека било направено „сé што е во рамки на човечките можности“ за да се изгасне пожарот. Пожарот, кој избувна во понеделникот, однесе два човечки животи, уништи преку 80 куќи и илјадници хектари земјиште и насади со маслинови дрвја, и предизвика масовна евакуација. Експертите велат дека ќе бидат потребни 50 години за да се надомести еколошката катастрофа. (Tо Вима, АНА-МПА, Катимерини - 23/08/06)
