26/11/2004
БРИСЕЛ, Белгија – Романскиот министер за европска интеграција, Александру Факрас, во четвртокот (25-ти ноември) допатува во Брисел, каде што присустуваше на состанокот на Комисијата за асоцијација на ЕУ и Романија. Тој ги истакна последните настани поврзани со пристапувањето во ЕУ, пред самитот на 17-ти декември. Факрас вели дека Романија и понатаму се надева дека влезот во ЕУ на 1-ви јануари 2007 година ќе биде потврден. „Постојат нови позитивни макроекономски настани во нашата земја и за првпат ... постои, исто така, и напредок во јавната администрација и судските реформи“, рече тој. (Ромпрес - 25/11/04)
