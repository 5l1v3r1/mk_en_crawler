12/11/2010
ПРИШТИНА, Косово -- Судот во Приштина во четвртокот (11-ти ноември) подигна обвинение против седум лица, под сомневање за учество во меѓународна мрежа на шверц со органи. Обвинителот на ЕУ, Џонатан Рател, рече дека групата на организиран криминал шверцувала луѓе во Косово за да им ги отстрани „човечките органи за трансплантација на други луѓе“. Истрагата откри дека околу 20 странски државјани од Молдавија, Казахстан и Турција, биле „регрутирани со лажни ветувања дека ќе им биде платено“ за да ги дадат своите бубрези во 2008 година. Секој од нив добил ветување за 15.000 евра, додека примателите морале да платат меѓу 80.000 и 100.000 евра. Минатиот месец канцеларијата на специјалниот обвинител поднесе обвиненија против пет лица за меѓународен шверц со човечки органи и организиран криминал. Меѓу обвинетите имаше и лекари и висок претставник од Министерството за здравство. (AП, Танјуг, Koha.net - 11/11/10)
