19/03/2003
ВАШИНГТОН, САД -- За време на состанокот во понеделникот (17-ти март), секретарот за одбрана Доналд Рамсфелд го увери неговиот македонски колега, Владо Бучковски, дека Вашингтон нема да дозволи бунтовнички или екстремистички групи да ја дестабилизираат Македонија. Тој додаде дека САД нема да се повлече од Балканот. Исто така, Рамсфелд му заблагодари на Бучковски за поддршката на глобалните напори против тероризмот и на коалицијата против Ирак. Наведувајќи го напредокот во имплементираoето на Охридскиот мировен договор и во спроведуваoето на воените реформи, Рамсфелд рече дека Вашингтон ќе се обиде да помогне за забрзуваoе на пристапот на Македонија во НАТО.
Во другите вести, Владата, во вторникот, го одобри проектот насочен кон контролираoе на лесното оружје во земјата. Проектот, организиран од УНДП, е наменет за подготвуваoе на нацрт национална политика за лесно оружје и за прекугранична стратегија за борба против илегалната трговија со оружје. Исто така во вторникот, Владата започна дебата за акциониот план за еднаква застапеност на малцинствата во јавната администрација. (Дневник, Утрински весник, МИА, Макфакс, A1 ТВ - 19/03/03; МИА, A1 ТВ - 18/03/03)
