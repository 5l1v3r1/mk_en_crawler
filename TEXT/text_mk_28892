09/05/2010
ЉУБЉАНА, Словенија -- Премиерот Борут Пахор во петокот (7-ми мај) ги повика Словенците да го поддржат арбитражниот договор на нивната земја со Хрватска на референдумот на 6-ти јуни. Говорејќи на првиот ден од кампањата пред гласањето, Пахор рече дека договорот ќе ги подобри односите со Загреб, ќе ги загарантира словенечките национални интереси и ќе придонесе за стабилизацијата на регионот. Тој ги отфрли обвинувањата на опозицијата дека договорот -- кој би го решил пограничниот поморски спор на двете земји преку арбитража -- бил постигнат под меѓународен притисок. Словенечката влада е обврзана да ги почитува резултатите од референдумот. (Хина, ХРТ, Нова ТВ - 07/05/10)
