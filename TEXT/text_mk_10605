12/09/2004
ЛОНДОН, Велика Британија -- Романскиот претседател Ион Илиеску во петокот (10-ти септември) изјави дека неговата земја постигнала значаен напредок во спроведувањето на реформите на ЕУ во текот на изминатите неколку години, што резултираше со реална шанса за затворање на разговорите за пристап со Унијата до крајот на оваа година. За време на посетата на Лондон, Илиеску рече дека Владата е решена да ги забрза реформите на сите полиња за да ги постигне стандардите на ЕУ. Истакнувајќи дека Букурешт остварува разговори за последните поглавја за пристап, тој рече дека очекува договорот за пристап да биде потпишан во првата половина од 2005 година. Илиеску додаде дека британскиот премиер Тони Блер вети поддршка од неговата земја за напорите за пристап. (Ромпрес, СНН - 10/09/04)
