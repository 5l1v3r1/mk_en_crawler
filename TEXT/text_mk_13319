27/11/2005
САРАЕВО, Босна и Хецеговина (БиХ) -- Полицијата во Федерацијата на БиХ уапси уште еден обвинет за тероризам, за кој се смета дека бил поврзан со уште четири лица -- еден турски државјанин, еден шведски државјанин и двајца државјани на БиХ -- претходно уапсени врз основа на сомневањата дека ги организирале нападите. Според соопштението од петокот (25-ти ноември) на Министерството за внатрешни работи (25-ти ноември) полицијата открила голема количина експлозиви која наводно им припаѓала на уапсените лица. 
Во другите вести, босански Србин обвинет од страна на Трибуналот на ОН за воени злосторства беше префрлен во Шведска, каде што ќе ја издржува својата 10-годишна казна. Мирослав Дероњиќ, поранешниот шеф на српскиот кризен штаб во општината Братунац, се изјасни виновен по обвиненијата за нападот и уништувањето на источното село во БиХ Глогова, како и за убиствата на локалното муслиманско цивилно население во мај 1993 година. Тој беше уапсен од страна на мировниците на НАТО во БиХ и екстрадиран во Трибуналот на ОН во летото 2002 година. (Дневни аваз, Независне новине - 26/11/05; веб-страница на МКТЈ, ПБС БиХ, РТРС, НТВ Хајат - 25/11/05 - 25/11/05)
