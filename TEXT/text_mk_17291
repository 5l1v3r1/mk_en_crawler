24/12/2006
ТИРАНА, Албанија -- Министерството за финансии во петокот (22-ри декември) објави дека владата запленила недвижен имот на саудискиот бизнисмен Јасин ал Ќади, осомничен помошник на водачот на терористичката мрежа на Ал каеда, Осама бин Ладен. Според соопштението, владата конфискувала пет недвижности и тоа една куќа, четири барови и продавници, и преку два хектари земјиште во регионот на Тирана. Ал Ќади, кој избега од Албанија пред неколку години, се наоѓа на црната листа на ОН и САД на осомничени терористи. (Фокус, Коха Јонe - 24/12/06; Aлбански вести, Б92 - 23/12/06)
