05/04/2006
САРАЕВО, Босна и Херцеговина (БиХ) -- Според изворите цитирани во средата (5-ти април) во весникот „Независне новине“, босанските обвинители планираат да покренат обвиненија за тероризам против пет лица. Тројца босански граѓани -- Алмир Бајриќ, Бајра Икановиќ и Сенад Хусановиќ, заедно со турскиот државјанин Чесур Абдулкадир и шведскиот државјанин Мирсад Бекташевиќ -- наводно се поврзани со терористичка завера во Данска. Тие беа уапсени минатиот ноември во сараевскиот кантон.
Во другите вести, апелациониот суд во БиХ во вторникот ја потврди петгодишната затворска казна што му беше одредена на исламскиот милитант Абдуладим Мактуф, во врска со воените злосторства извршени во Травник. Судот на БиХ ја изрече првичната казна во 2005 година. Мактуф, поранешен припадник на единицата на Мудзахид на босанската армија, беше осуден во октомври 1993 година за киднапирање, затворање и мачење на петмина хрватски цивили. (Независне новине - 05/04/06; ПБС БиХ - 04/04/06)
