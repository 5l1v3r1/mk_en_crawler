28/12/2005
(Разни извори – 21/12/05 – 28/12/05)
Сараевскиот Национален театар и Српскиот национален театар во Нови Сад постигнаа согласност за соработка и взаемна размена на две претстави во првата половина од 2006 година, објави минатата недела директорот на сараевскиот институт, Градимир Гојер. Тој додаде дека како дел од програмата за соработка се планира и турнеја на Сараевскиот балет и опера во Нови Сад. 
*** 
Напаѓачот на „Бајер Леверкусен“ Димитар Бербатов беше прогласен за бугарски фудбалер на годината, овогодинешен избор на спортските новинари во земјата. Втор е играчот од средината на „Селтик“ Стилијан Петров. Церемонијата на доделување на наградите се одржа во Софија на крајот од минатата недела. Српскиот тренер од локалната ЦСКА, Миодраг Јесиќ, ја освои наградата за најдобар тренер. 
*** 
Трговците и занаетчиите од Кавала, Грција, го организираа традиционалниот божиќен настан -фестивалот на отворено со бесплатна скара и црвено вино. Настанот кој треба да ја изрази благодарноста на трговците кон нивните муштерии, ќе биде повторен во текот на Новогодишната ноќ во комбинација со оркестарски изведби по улиците на Кавала. 
*** 
Добротворната балетска претстава „Зорба“ на Микис Теодоракис во изведба на грчкиот Национален балет се одржа во театарот Пјер Карден во Париз на 22-ри декември. Целта на настанот беше собирање на средства за домот за деца без родители заболени од сида. Грчкото Министерство за финансии и конзуларната канцеларија на Брегот на слоновата коска во Франција го организираа настанот, кој се одржа под покровителство на ОН. 
*** 
Египетскиот амбасадор во Босна и Херцеговинa (БиХ), Сеид Мухамед Насрат, на 23-ти декември донираше книги за босанската Народна и универзитетска библиотека. Донацијата вклучува 40 комплети книги на добитникот на Нобеловата награда Нагуиб Махфуз. Претходно оваа година египетската влада подари книги во: Сараево, Тузла, Зеница, областа Брчко, Бихаќ, Бања Лука и Коњиќ. 
*** 
Овогодинешнта традиционална годишна изложба на хрватското Здружение на уметници од Истра беше отворена во Мултимедијалниот центар „Лука“ во Пула минатата недела. Изложбата вклучува дела на 64 членови на Здружението и ќе трае до 6-ти јануари. 
