18/05/2009
ТИРАНА, Албанија -- Земјата не стори доволно за да ги исполни условите за укинување на визниот режим со ЕУ, објавија локалните медиуми во неделата (17-ти мај), цитирајќи извештај на Европската комисија. Документот официјално се појави во понеделник. Севкупните резултати се мешани, се истакнува во него. „Има напредок во областите на правдата, слободата и безбедноста, но Албанија не ги исполнува европските стандарди во пограничната контрола, издавањето документи, миграцијата, борбата против тероризмот, организираниот криминал и корупцијата“, се вели во документот. Албанија се надева дека ќе добие место на т.н. Бела Шенген листа до јануари. (Топ ченал, Њус 24, Топ њус, Коха Јоне - 17/05/09)
