15/05/2009
БЕЛГРАД, Србија -- Главните членови на владејачката коалиција, Демократската партија (ДС) и Српската социјалистичка партија (СПС), како и опозициската Српска демократска партија (ДСС), во четвртокот (14-ти мај) ја отфрлија можноста за формирање привемена влада, заедно со Српската напредна партија (СНС), до предвремените избори подоцна оваа година. Водачот на СНС, Томислав Николиќ, во четвртокот рече дека ќе бара партнери за иницирање предвремени избори и предложи формирање привремена влада дотогаш. Говорејќи на митингот во Ниш, Николиќ повика на влада што ќе биде остра спрема криминалот и корупцијата и ќе гарантира децентрализација и подобар животен стандард. ДС и СПС тврдат дека владејачката коалиција е стабилна и го отфрлија предлогот на СНС како апсурден. ДСС, предводена од Воислав Коштуница, објави дека иако генерално ја поддржуваат идејата за предвремени избори, тие се против идејата за каква било привремена влада. (Данас - 15/05/09; Taнјуг, РТС, Б92, Бета - 14/05/09)
