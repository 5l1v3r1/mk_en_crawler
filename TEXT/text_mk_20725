08/10/2007
РЕЈКЈАВИК, Исланд -- Парламентарната Комисија за одбрана на НАТО во неделата (7-ми октомври) ја одобри нацрт-резолуцијата со која се охрабруваат владите да ги поканат Македонија, Албанија и Хрватска на отпочнување преговори за пристап, на самитот на Алијансата во Букурешт следниот април. Резолуцијата ги повикува националните парламенти да покажат поголема посветеност на ратификувањето на неопходните протоколи за членство на земјите-аспирантки за влез во НАТО. Годишната седница на Парламентарното собрание на НАТО беше отворена во главниот град на Исланд, Рејкјавик, во петокот. (Вечерњи лист - 08/10/07; Maкфакс-А1, Javno.com, Teлма ТВ - 07/10/07)
