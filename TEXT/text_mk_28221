21/06/2010
TИРАНА, Албанијa -- Помалиот партнер во владејачката коалиција Социјалистичкото движење за интеграција (СМИ) ги повтори своите повици за решавање на долготрајната политичка криза во земјата. Генералниот секретар на СМИ, Луан Рама, во неделата (20-ти јуни) рече дека има недостаток на одговорност и конкретни резултати во напорите за надминување на кризата. „Потребен е компромис за забрзување на процесот на ... интеграција во ЕУ“, рече Рама. Ќор-сокакот меѓу владејачката Демократска партија и опозициската Социјалистичка партија произлегува од општите избори што се одржаа пред една година. Работата на реформите поврзани со ЕУ е блокирана со месеци. (Балкан веб, Лајмифундит, Шекули - 20/06/10)
