12/12/2008
Националната банка на Грција во вторникот (9-ти декември) објави специјални мерки за обновување на работењето на малите и средните претпријатија оштетени за време на неодамнешните улични немири. Мерките вклучуваат укинување на месечните рати за заемите од 12 месеци и осигурување на новите заеми со 12-месечен грејс период за поправка на оштетените претпријатија, опрема и стока. 
 *** 
Американското осигурително претпријатие „Ризрв лајф“ купи 61 отсто од акциите на албанското државни претпријатие ИНСИГ, објави во вторникот (9-ти декември) албанското Министерство за финансии. Американското претпријатие понуди цена од 36 милиони евра за ИНСИГ. 
*** 
Централната банка на Кипар и Централната банка на Катар потпишаа меморандум за соработка во ноември, објави во вторникот (9-ти декември) Кипарската банка. Договорот го истакнува взаемниот интерес на двете банки во промовирањето на билатералните врски во надзорот на кредитните институции, се вели во официјалното соопштение. 
*** 
 Романската Ромпетрол груп инвестираше преку 136 милиони евра во 2007 и 2008 година за изградба на крајбрежен морски терминал на Црното Море и проширување на својот транзитен капацитет за финални производи, објави претпријатието во вторникот (9-ти декември). Новиот морски теминал ќе го спојува мостот помеѓу нафтените избори на Исток и пазарот за продажба на Запад, вели претпријатието во соопштението. 
*** 
Холандската глобална финансиска институција ИНГ го заврши купувањето на турското пензиско претпријатие „Ојак Емеклилик“, објави весникот Хуријет во вторникот (9-ти декември). ИНГ се согласи да го купи турското шесто по големина пензиско претпријатие за 110 милиони евра. „Ојак Емеклилик“ ќе биде споено со ИНГ осигурувањето за Централна Европа и ќе биде ребрендирано во 2009 година, објави холандското претпријатие. 
*** 
Шведската влада донираше 1,45 милиони евра помош за косовската Имотна агенција во вторникот (9-ти декември). Донацијата е во согласност со ветувањата што Шведска ги даде на јулската донаторска конференција за Косовo, во Брисел. Донацијата ќе биде искористена за решавање на имотните спорови од конфликтот 1998-1999 година. 
 (Разни извори – 05/12/08-12/12/08) 
