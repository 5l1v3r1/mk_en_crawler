26/08/2009
 Хрватската aтлетичарка Бланка Власиќ освои златен медал во четвртокот (20-ти август) во скок во височина, на Светското атлетско првенство 2009 во Берлин. Ниту еден друг натпреварувач не успеа да й ја собори височината од 2,04 метри. Таа се обиде да постави нов светски рекорд од 2,10 метри, но не успеа. 
 *** 
Олга Фресенко-Алекса, пеејќи „Остани со мене“ убедливо победи на Националниот музички фестивал Мамаја 2009, што се одржа од четвртокот (20-ти август) до неделата во Романијa. Наградата е автомобил Шкода Фабиа, објави Никусор Константинеску од окружниот совет на Констанца. 
*** 
Повеќе од 85.000 луѓе ја посетија париската изложба „Богатствата на бугарските икони“, објави Министерството за култура во саботата (22-ри август). Осумдесет икони се изложени во музејскиот храм Сан-Шанел во Шато де Винсен во Париз, до крајот на август. Изложбата е посветена на 130-годишнината од дипломатските врски меѓу Бугарија и Франција.
*** 
Струшките вечери на поезијата привлекоа повеќе од 70 поети од 50 земји во Maкедонијa, од четвртокот (20-ти август) до неделата. Поради големиот интерес за овогодинешниот добитник на Златниот венец, словенечкиот поет Томас Саламун, организаторите одржаа специјална презентација на неговата работа. Четириесетиосмото издание во Струга се затвори со меѓународни поетски читања.
*** 
 Хрватски мотоциклист постави нов гинисов рекорд. Дамир Ковачиќ го возеше својот мотор 1.725.55 километри во рок од 24 часа по тркачката патека Гробник во западна Хрватска. Стариот рекорд беше 1.508 километри за 24 часа. 
*** 
Mис Косовo, Mаригона Драгуша (18) беше прогласена за втора придружничка на овогодинешниот настан Мис на светот, објавија локалните медиуми во понеделникот (24-ти август). Мис Венецуела, Стефанија Фернандес, победи на натпреварот што се одржа на Бахамите. 
 (Разни извори – 19/08/09-26/08/09)  
