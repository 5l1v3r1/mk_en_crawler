17/03/2008
БЕЛГРАД, Србијa -- Демократската партија (ДС) на претседателот Борис Тадиќ и Г17 Плус, помалата партија во владејачката коалиција во заминување, велат дека планираат да формираат заедничка кандидатска листа за изборите на 11-ти мај. Гласачите ќе избираат помеѓу кандидатите за парламентот и локалните функции, како и за покраинските места во Војводина. Коалицискиот договор беше потврден во неделата (16-ти март) од страна на водачот на Г17 Плус Млаѓан Динкиќ и заменик-претседателот на ДС, Бојан Пајтиќ. Г17 Плус го поддржа Тадиќ во неговата тесна трка за реизбор, така што аналитичарите велат дека формализирањето на сојузот беше логичен чекор. Динкиќ рече дека Србија уште еднаш се наоѓа на крстопат и дека мора да избира помеѓу ЕУ и самоизолација. Листата предводена од ДС ќе ја вклучува и Социјалдемократската партија, која ги претставува интересите на бошњачкото етничко малцинство. Другите малцинства можно е да се приклучат подоцна. (Блиц, Политика - 17/03/08; Taнјуг, Бета, Б92 - 16/03/08)
