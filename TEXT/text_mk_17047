03/07/2006
САРАЕВО, Босна и Херцеговина (БиХ) -- Високиот претставник Кристијан Шварц-Шилинг во петокот (30-ти јуни) објави дека ја укинал забраната за вршење јавна функција за уште седум босански официјални претставници -- Едем Бичакчиќ, Кемал Бродлија, Енес Ченгиќ, Рамиз Џаферовиќ, Елведин Хреља, Милош Крстиќ и Кемал Терзиќ. Тие беа санкционирани од претходниците на Шварц-Шилинг поради опструирање на Дејтонскиот мировен договор. Укинувањето на забраната им дава право повторно да учествуваат во јавниот и политичкиот живот на БиХ.
Во другите вести од петокот, БиХ официјално формираше комисија за откривање на вистината за сараевските Срби кои исчезнаа за време на конфликтот во периодот 1992-1995 година, по неколкумесечно одложување. Српските членови го бојкотираа парламентот во знак на протест поради одолговлекувањето. Комисијата ја одржа својата прва седница во четвртокот. (ПБС БиХ, Независне новинe - 01/07/06; ПБС БиХ - 30/06/06)
