29/05/2007
САРАЕВО, Босна и Херцеговина (БиХ) -- Неколку политичари во БиХ во понеделникот (28-ми мај) ја отфрлија можноста за смена на премиерот на Република Српска (РС), Милорад Додик, од функцијата, поради блокирање на клучните уставни и полициски реформи. Разузнавачката агенција Стратфор објави дека Додик ги изолирал американските претставници, вклучувајќи го и амбасадорот во БиХ, Даглас Мекелхани, за време на разговорите во Вашингтон минатата недела. Разговорите имаа за цел надминување на ќор-сокакот во врска со реформите. 
Претседателот на претседателството на БиХ, Небојша Радмановиќ, ја отфрли идејата за смена на Додик, како и заменик-претседателот на парламентот, Младен Иваниќ. Хрватските и босанските политичари велат дека меѓународната заедница треба да го почитува фактот дека Додик е легално избран водач на РС. (Независне новине, Дневни аваз - 29/05/07; РТРС, Стратфорт, ПБС - 28/05/07) 
