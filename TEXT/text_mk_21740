22/05/2008
ПРАГА, Република Чешка -- Во средата (21-ви мај) Чешка стана 41-вата земја што официјално ја призна независноста на Косово, прогласена еднострано на 17-ти февруари. Премиерот Мирек Тополанек рече дека неговата земја наскоро планира да воспостави дипломатски врски со Косово.
Во другите вести од средата, претставниците на ОН, ЕУ, НАТО и УНМИК се состанаа во Виена, но не успеаја да донесат каква било одлука за односот помеѓу УНМИК, ЕУЛЕКС и Меѓународната цивилна канцеларија по 15-ти јуни, кога на сила стапува новиот косовски устав. „Останува прашањето што точно ќе се случи со секторот на владеењето на правото, како овој сектор ќе биде поврзан со ЕУЛЕКС. Сепак, луѓе работат на ова прашање“, рече шефот на УНМИК, Јоаким Рикер, по враќањето од Виена. (Коха Диторе, Експрес - 22/05/08; ЦТК, Бета, АП, АФП, Б92, ТВ 21, РТК - 21/05/08)
