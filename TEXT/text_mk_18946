04/05/2007
AНКАРА, Турција -- Со предност од околу 60 отсто, парламентот во четвртокот (3-ти мај) го одобри на првата седница уставниот амандман со кој се намалува минималната возраст за членовите на парламентот од 30 на 25 години. По втората седница в недела, амандманот ќе биде доставен до претседателот за конечно одобрување. Владејачката Партија на правдата и развојот поднесе уште еден уставен амандман до парламентот, со кој се овозможува гласачите да го избираат претседателот, наместо парламентот. Сé уште не се знае кога парламентот ќе гласа за амандманот.
Во меѓувреме, претседателот Ахмет Неџдет Сезер вели дека планира да остане на власт по 16-ти мај, кога завршува неговиот мандат, додека не биде избран неговиот наследник. Сезер, поранешен член на Уставниот суд, рече дека според законот, тој мора да продолжи со исполнувањето на претседателските функции со привремениот мандат. (Заман, Сабах, Хуријет, Милијет - 04/05/07; Агенција Анадолу - 03/05/07) 
