24/07/2006
AНКАРА, Турција -- Турскиот премиер Реџеп Тајип Ердоган и неговиот шпански колега, Жозе Луис Родригез Запатеро, во петокот (21-ви јули) упатија заеднички повик за мир на Средниот Исток, а во врска со продлабочувањето на кризата во Либан. „Оружјето мора да се замени со дијалог и разговори. Нема време за губење. За да се прогласи прекин на огнот и мир, сега е време да се делува. Нашата иднина е во опасност“, се вели во изјавата на двајцата водачи. Ердоган и Запатеро претседаваа со иницијативата спонзорирана од ОН „Сојуз на цивилизациите“.
Според извештаите на медиумите, илјадници лица евакуирани од Либан пристигнаа во Кипар и Турција во неделата. Според гувернерот на Мерсин, Хусеин Аксој, 3.034 странци - претежно Канаѓани и Австралијанци - беа евакуирани од Либан со ферибот до турското пристаниште во неделата вечер. (Сабах, Јени Сафак, НТВ - 24/07/06; Заман - 22/07/06)
