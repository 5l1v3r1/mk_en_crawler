28/09/2004
ТИРАНА, Албанија -- Претседателот Алфред Мојсиу во понеделникот (27-ми септември) се состана со шефот на Присуството на ОБСЕ во Тирана, кој е во заминување, Осмо Липонен. Мојсиу рече дека ја цени поддршката на ОБСЕ за реформите во Албанија, особено помошта што ОБСЕ ја обезбедува во процесот на изборните реформи. Но, тој, исто така, ја повика меѓународната заедница, вклучувајќи го и ОБСЕ, да определат појасни правила и стандарди за изборните реформи со цел да се забрза процесот. (Соопштение за медиумите на ОБСЕ, АТA - 27/09/04)
