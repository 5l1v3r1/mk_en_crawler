07/04/2004
ПРИШТИНА, Косово, Србија и Црна Гора -- Косово во вторникот (6-ти април) доби нов кривичен законик. Кривичниот законик и Законот за кривична судска постапка, одобрени од страна на поранешниот шеф на УНМИК, Михаел Штајнер, ја укинуваат српската кривична легислатива која претходно се користеше во провинцијата. Со овој закон провинцијата се доближува до меfународните и европските правни стандарди. Белград го критикуваше овој потег.
Во другите вести, официјален претставник на НАТО во вторникот инсистираше на тоа дека КФОР нема намера да се повлече се додека не се постигне стабилност на Косово. Марко Минити, член на поткомисијата на Парламентарното собрание на НАТО за Централна и Источна Европа, го даде ова ветуваoе за време на говорот пред српскиот Парламент. Тој одговараше на забелешките на белградскиот координатор за Косово, Небојша Човиќ, кој изјави дека насилството минатиот месец го дискредитираше авторитетот на НАТО во провинцијата. (Танјуг, Б92, ББС - 06/04/04)
