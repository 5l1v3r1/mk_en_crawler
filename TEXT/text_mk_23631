24/04/2009
ПРИШТИНА, Косово -- Генералниот секретар на ОН, Бан Ки-Мун, поднесе досие до Меѓународниот суд на правдата (МСП) со документи и други материјали во врска со прогласувањето независност на Косово, објавија медиумите во петокот (24-ти април). Досието се состои од 2,900 страници документи, кои датираат од март 1998 година, времето на првото вклучување на ОН во косовското прашање. Извештаите, записниците, договорите и другите коментари имаат за цел да фрлат светлина врз процесот на оценување на законитоста на независноста на Косово, која Србија ја оспори пред МСП.
Во другите вести, портпаролот на ОН Брендон Варма потврди дека Советот за безбедност добил барање од косовската влада за затворање на УНМИК и напуштање на земјата. Сепак, Варма истакна дека советот е тој што треба да одлучи. Во средата претседателот Фатмир Сејдиу рече дека присуството на УНМИК повеќе не е потребно. (Коха Диторе, Зери, Лајм, Експрес, Телеграфи, Косова Сот, Косова прес - 24/04/09)
