31/01/2007
АНКАРА, Турција -- Пензионираниот генерал Џозеф Ралстон, американски специјален претставник за борба против терористичката организација Курдистанска работничка партија (ПКК), во вторникот (30-ти јануари) се состана со високи официјални претставници во Анкара, на разговори околу стратегијата. Ралсон се состана со својот турски колега, пензионираниот генерал Едип Басер, и со министерот за надворешни работи, Абдула Ѓул. На прес-конференцијата подоцна, Ралстон рече дека САД се фокусирани на борбата против членовите на ПКК на ирачка територија. Турција, која е загрижена дека групата го користи северен Ирак како база за напади на Турција, предупреди дека истата може да започне прекугранични операции. 
Во другите вести од вторникот, Европскиот суд за човекови права го отфрли приговорот против високиот изборен праг од 10 отсто на Турција, поднесен од страна на прокурдистанската политичка партија, ДЕХАП. Нејзините кандидати не успеаја да освојат ниту едно место во парламентот за време на изборите во 2002 година, и покрај својата популарност во југоисточниот дел од земјата. ДЕХАП тврди дека прагот претставува кршење на човековите права. (Mилијет - 31/01/07; Заман, НТВ, Ксинхуа - 30/01/07)
