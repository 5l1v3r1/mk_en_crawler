26/01/2005
БАЊА ЛУКА, Босна и Херцеговина (БиХ) -- Премиерот на Република Српска, Перо Букејловиќ, ја покани главната босанска Партија за демократска акција (СДА) на разговори околу формирањето на новиот кабинет. Тарик Садовиќ, претставник на СДА, во вторникот (25-ти јануари) рече дека состанокот ќе се одржи в четврток. Садовиќ, сепак, беше песимист во врска со исходот на разговорите, бидејќи Букејловиќ и другите српски официјални претставници го исклучија учеството на СДА во новата влада на РС. Амбасадорот на Европската комисија во БиХ, Мајкл Хемфри, навести дека тој ќе се обиде да посредува за договор помеѓу Српската демократска партија на Букејловиќ и СДА. (Независне новине, Фена - 26/01/05)
