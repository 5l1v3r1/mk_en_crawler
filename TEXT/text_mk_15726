20/08/2006
OХРИД, Македонија -- Американската амбасадорка во Скопје, Џилија Миловановиќ, во петокот (18-ти август) рече дека очекува Македонија да добие покана за влез во НАТО во 2008 година. При посетата на Охрид по повод петгодишнината од Мировниот договор, Миловановиќ рече дека очекува напредок во реформите и интеграцијата во НАТО. Сепак, таа истакна дека различните политички партии мора да преземат одговорност и да работат заеднички на зајакнувањето на економијата, борбата против корупцијата и зајакнувањето на меѓуетничките односи. (Дневник - 19/08/06; MРT - 18/08/06) 
