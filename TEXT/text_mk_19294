29/08/2007
САРАЕВО, Босна и Херцеговина (БиХ) -- Пет партии што ја претставуваат хрватската заедница во БиХ -- ХДЗ, ХДЗ-1990, ХСП-Ѓапиќ-Јуришиќ, ХСС и Народната партија „Работа за подобрување“ -- се согласија да потпишат заедничка декларација за уставните реформи следниот месец во градот Крешево. Партиските водачи, кои се состанаа во вторникот (28-ми август) во Сараево, сé уште преговараат околу заедничката позиција во врска со извршната власт од средно ниво. Декларацијата ќе послужи како основа за почеток на разговорите за уставните реформи.
Исто така во вторникот, најголемите босански партии -- Партијата за демократска акција и Партијата за БиХ -- рекоа дека работат на заедничка платформа за уставните реформи и се надеваат дека ќе ја финализираат за 10-15 дена, по што ќе им ја достават на другите партии. (Независне новине, Дневни аваз - 29/08/07; РТРС, НТВ Хајат - 27/08/07)
