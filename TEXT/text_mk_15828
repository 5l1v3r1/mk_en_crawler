20/06/2006
ВАШИНГТОН, САД -- Косовскиот претседател Фатмир Сејдиу и премиерот Агим Чеку ја уверија Кондолиза Рајс, американскиот државен секретар, во подготвеноста на Приштина да продолжи со политиката на стабилизација и демократизација, за време на разговорите во понеделникот вечер (19-ти јуни) во Вашингтон. „Ние сакаме Косово да стане нормална земја“, им рече Чеку на новинарите, додавајќи дека тој и Медиу, исто така, побарале континуирана американска поддршка за покраината. Во вторник Советот за безбедност на ОН ќе одржи специјална седница за Косово. 
Во вторникот во Љубљана требаше да заврши дводневната конференција за економски и социјален развој на Косово. Словенечниот министер за надворешни работи, Димитриј Рупел, рече дека напредокот во Косово зависи од успешното завршување на преговорите за статусот и спроведувањето на реформите. (Б92, Бета, Политика, Дневник - 20/06/06; СТА, ХИНA - 19/06/06)
