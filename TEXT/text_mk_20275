14/01/2008
МОСТАР, Босна и Херцеговина (БиХ) -- Шесте најголеми хрватски партии во петокот (11-ти јануари) го поддржаа предложениот уставен амандман за федерализација на БиХ. Драган Чавиќ, водачот на најголемата хрватска партија, Хрватската демократска заедница, рече дека сите хрватски партии се согласуваат оти ова е најсоодветниот уставен договор кој ја гарантира стабилноста и овозможува напредок. Тие инсистираат на тоа дека државните водачи на БиХ треба да постигнат договор за динамиката на разговорите за уставните реформи. 
Исто така, најголемата Босанска партија на демократска акција (СДА) во неделата излезе со изјава дека новиот уставен поредок на БиХ треба да биде организиран на три нивоа на управување -- централно, општинско и регионално, како во секоја модерна држава во Европа. Според СДА, административната поделба на БиХ треба да се заснова на мултиетничките односи воспоставени на економски и географски принцип, а не на етнички критериум. (Дневни аваз - 14/01/08; НТВ Хајат - 13/01/08; РТРС, Фена - 11/01/08)
