27/09/2006
АНКАРА, Турција -- Во вторникот (26-ти септермври) започна судењето против педесет и шест курдски градоначалници, обвинети дека „свесно и намерно“ им помагале на курдските бунтовници. Градоначалниците се обвинети дека му напишале писмо на данскиот премиер Андерс Фо Расмусен, во кое побарале да не ја затвора данската радио-станица на курдски јазик. Сите градоначалници се членови на најголемата курдска политичка организација во Турција, Партијата за демократско општество. 
Во другите вести, организаторите на истанбулскиот гранд при во Формула 1 одлучија да поднесат жалба за паричната казна од 5 милиони американски долари што им беше одредена од страна на светското управно тело на мотор-спортот, ФИА. Турција беше казнета поради тоа што водачот на кипарските Турци, Мехмет Али Талат, му ја предаде наградата на победникот на трката минатиот месец. (AФП, Ројтерс - 26/09/06)
