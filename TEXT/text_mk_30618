14/12/2010
ТИРАНА, Албанија -- Опозицијата продолжува со анти-владините улични протести, со собир во пристанишниот град Драч во вторник (14-ти декември). Спартак Нѓела, водачот на партијата Право и правда, која нема места во парламентот, рече дека протестите се единствениот начин за смена на сегашната влада. „Еден нелегален режим, со влада која не владее со наука туку со луѓе што й служат на корупцијата и привилегиите, може да биде сменет само преку протести,“ рече Нѓела. Исто така, тој им се обрати на жителите на Скадар, на кои им беше ветен надоместок по неколкунеделните поплави, велејќи дека владините ветувања се чиста манипулација. Опозицијата продолжува со инсистирањето за транспарентност на изборите од 2009 година, тврдејќи дека тие биле изманипулирани од страна на владејачката Демократска партија. (Ора Њуз, Балкан Веб, Телеграфи - 13/12/10)
