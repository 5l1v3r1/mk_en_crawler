28/07/2009
ПРИШТИНА, Косовo -- Многу проблеми остануваат нерешени во Косово 18 месеци откако земјата прогласи независност, според анализите на германската фондација Фридрих Еберт Штифтунг. Локалните медиуми во вторникот (28-ми јули) ја цитираа оценката, која го опишува Косово како „незавршена“ држава со ограничен суверенитет и де факто поделеност помеѓу српскиот северен дел и претежно албанскиот јужен дел. Ниту УНМИК, ниту ЕУЛЕКС не можат да ја спречат оваа поделеност, се додава во извештајот. Во анализата се критикува работата на ЕУЛЕКС и се тврди дека мисијата постигнала само скромен напредок и дека ги повторува грешките на УНМИК од минатото. 
Во другите вести од понеделникот, Косово го потврди својот прв случај на свински грип. Пациент е деветогодишен Британец, кој пристигнал во Приштина претходно овој месец. Се вели дека неговата состојба е добра. (Коха Диторе, Експрес, Телеграфи, Косова Сот - 28/07/09; Tелеграфи -27/07/09) 
