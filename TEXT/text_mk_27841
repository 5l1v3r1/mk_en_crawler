25/06/2010
БЕЛГРАД, Србија -- Американската амбасадорка во Белград, Мери Ворлик, вели дека Вашингтон не очекува Србија да ја признае независноста на Косово, додавајќи дека признавањето не е услов за билатералните односи. Во интервју за Вечерње новости во петокот (25-ти јуни) таа истакна дека САД очекуваат Србија и Косово да најдат прагматични решенија кои ќе го подобрат квалитетот на животот за сите во Косово -- како Србите, така и Албанците. Таа додаде дека секоја изјава за повторно отворање на разговорите за статусот или поделба на Косово само ќе ја скршне Србија од патот кон интеграцијата во ЕУ. Весникот вели дека имало сугестии Белград да воспостави добри односи со Приштина ако сака да пристапи во ЕУ. (Вечерње новости, Б92, Бета, Танјуг - 25/06/10)
