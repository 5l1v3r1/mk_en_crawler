19/12/2006
СОФИЈА, Бугарија -- Дистрибутерот на природен гас во земјата, Булгаргаз, и руското претпријатие Газпром во понеделникот (18-ти декември) потпишаа нов договор за доставување и транзит на природен гас до 2030 година. Според условите на договорот, цената по која Бугарија го купува гасот од Русија ќе се зголемува постепено, додека не ја достигне просечната пазарна цена на пазарот на ЕУ во 2012 година. 
Според претходниот договор, Бугарија плаќаше 258 американски долари за 1.000 кубни метри гас. Русија, од друга страна, плаќаше транзитни трошоци за извоз на гас за Турција, Грција и Македонија преку Бугарија. Поради растечките цени на горивото во последниве години, постојниот договор -- кој истекуваше во 2010 година -- беше сé поповолен за Бугарија, и Русија вршеше притисок за промена. (Дневник - 19/12/06; АФП, БНТ, БНР, веб-страница на бугарската влада, Медиапул, Дарик - 18/12/06)
