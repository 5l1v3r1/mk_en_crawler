26/11/2007
САРАЕВО, Босна и Херцеговина (БиХ) -- Во изјавата од петокот (23-ти ноември) главниот заменик висок претставник Рафи Грегоријан потврди дека апсењето на осомничените за воени злосторства -- со поткопување на нивните мрежи на поддршка -- останува една од клучните задачи на меѓународната заедница во БиХ. Тој ги пофали рациите во Пале минатата недела, на домовите на сопругата и децата на бегалецот Радован Караџиќ, истакнувајќи дека целосната соработка со Трибуналот на ОН за воени злосторства во Хаг останува услов од Дејтонскиот договор и има директно влијание врз напорите на БиХ за евроатланска интеграција.
Во другите вести од петокот, обвинет за воени злосторства во БиХ даде признание без преседан. Според договорот со државните обвинители за одредување помала казна за признавање на кривичното дело, Идхан Сипиќ (40), призна дека убил жена во септември 1995 година и дека го фрлил нејзиното тело во бунар во општина Кључ. Во замена за признанието, Сипиќ -- кој се предаде минатиот месец -- ќе биде осуден на шест до десет години затвор. (веб-страница на ОХР, РТРС, БИРН - 23/11/07)
