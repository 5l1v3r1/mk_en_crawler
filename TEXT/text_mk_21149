02/03/2008
САРАЕВО, Босна и Херцеговина (БиХ) -- Високиот претставник Мирослав Лајчак во саботата (1-ви март) објави дека не забележал никој од Србија да се обиде да ги префрли тензиите околу прогласувањето независност на Косово во БиХ. Тој го минимизираше значењето на противењето на премиерот на Република Српска (РС) Милорад Додик на независноста на Косово и загриженоста дека ако Сараево одлучи да ја признае Приштина, тогаш и босанските Срби ќе мора да ја преиспитаат својата позиција. Покрај ова, истакна Лајчак, Додик рече дека ќе ги загарантира мирот и стабилноста во РС и го потврди тоа во Советот за спроведување на мирот. Во интервјуто за белградскиот весник Вечерње новости, Лајчак рече дека протестите во РС против независноста на Косово останале во прифатливи граници. (РТРС, СРНА, Новости, Танјуг, Вечерње новости - 01/03/08)
