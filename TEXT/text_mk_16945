04/08/2006
НИКОЗИЈА, Кипар -- Кипарскиот претседател Тасос Пападопулос и водачот на кипарските Турци Мехмет Али Талат се очекува да се состанат во вторникот (8-ми август) на Грчката линија што го дели островот, според соопштението од канцеларијата на Талат од четвртокот. Разговорите ќе се фокусираат на листите прашања за кои ќе расправаат техничките комисии, кои ги разменија претставниците на двете страни претходно оваа недела. На почетокот од јули Пападопулос и Талат го одржаа клучниот состанок и се согласија веднаш да се продолжи со ограничени разговори. Пошироките преговори со посредство на ОН се прекинати повеќе од две години. 
Во другите вести, американскиот претседател Џорџ В. Буш испрати писмо до Пападопулос, во кое му се заблагодарува за помошта што Кипар ја обезбеди за евакуирање на американските граѓани од Либан. „Љубезноста што официјалните претставници на вашата влада и кипарската јавност ја покажаа ги истакнува силните врски помеѓу нашите народи“, наводно напишал Буш, додавајќи дека очекува континуирана соработка помеѓу САД и Кипар. (КНА, Катимерини - 04/08/06; Заман, Чихан, КНА, АНА-МПА, Нафтемпорики, Блумберг - 03/08/06)
