04/11/2007
СКОПЈЕ, Македонијa -- Владата одлучи да испрати уште 36 војници во својот контингент распореден во Ирак, објави во петокот (2-ри ноември) министерот за надворешни работи, Антонио Милошоски. „Среќни сме што како земја која има аспирации за членство во НАТО, можеме да покажеме дека дури и како кандидат, ние сме подготвени да ја споделиме одговорноста во солидарноста со нашите партнери во НАТО,“ рече тој. Триесетишесте дополнителни војници ќе им се придружат на 44 што се веќе таму, откако тоа ќе го одобри парламентот. Македонија, Албанија и Хрватска се надеваат дека ќе добијат покана за членство во Алијансата на нејзиниот самит во Букурешт следната пролет. Скопје, исто така, има војници во Авганистан и Босна и Херцеговина. (Утрински весник, Ројтерс, Б92, Ксинхуа - 03/11/07; Ројтерс, Ксинхуа - 02/11/07)
