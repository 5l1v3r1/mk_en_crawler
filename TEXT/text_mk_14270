14/10/2005
БРИСЕЛ, Белгија -- Комисијата за надворешни работи на Европскиот парламент во четвртокот (13-ти октомври) одржа дебата за состојбата со малцинските права во Војводина, северната српска покраина, која има значително унгарско малцинство. Дискусијата беше можност за Србија и Црна Гора да ги побие тврдењата дека во Војводина се прекршуваат малцинските права. Расим Љајиќ, министерот за човекови и малцински права на Србија и Црна Гора, тврдеше дека инцидентите помеѓу припадниците на различни националности се преувеличуваат. Слично на тоа, Бојан Пајтиќ, шефот на војдводинскиот кабинет, инсистираше на тоа дека ваквите случаи се изолирани и дека нема систематско прекршување на човековите права. (Вечерње новости - 14/10/05; Танјуг, Бета, Б92 - 13/10/05)
