19/12/2012
Бугарскиот премиер Бојко Борисов исрпскиот премиер Ивица Дачиќ во петокот (14. декември) потпишаа договор од 120 милиони евра за изградба на гасоводот за природен гас долг 180 километри меѓу нивните земји, со годишен капацитет од 1,8 милијарди кубни метри. На договорот, што ќе го финансира ЕУ, ставија иницијали во Брисел, во присуство на комесарот за енергетика на ЕУ Гунтер Отингер.
*** 
Турските корпорации ќе инвестираат 122 милиони долари во таџиската економија, во вторникот (18. декември) објавил таџискиот претседател Емомали Рахмон, според CA-News.org. Инвестициите следат по конгресот на таџиски и турски сопственици на бизниси во Конија, Турција, одржан во понеделникот. Најголемата планирана инвестиција ќе чини 70 милиони долари и е од постројката за полнење шишиња на „Кока-кола“. Моментално, во Таџикистан има 53 заеднички зделки со турски партнери. Ракхмон ја посети Турција порано оваа недела и се сретна со премиерот Реџеп Тајип Ердоган и претседателот Абдула Ѓул.
*** 
Според анализата на новинската агенција „Анадолу“, објавена во понеделникот (17. декември), економската криза и постојаната политичка нестабилност предизвикаа повлекување на странските директни инвестиции од Западен Балкан. Според студијата, состојбата е најлоша во Босна и Херцеговина, каде што податоците на централната банка покажуваат дека странските директни инвестиции во првите девет месеци од годината изнесувале 29 милиони евра, во споредба со 289 милиони евра во 2011 година.
*** 
Република Српска следната година ќе почне да произведува електрични автомобили, во согласност со договорот потпишан со компанијата во државна сопственост „Никола Тесла“ и еден германски производител на автомобили, објави во понеделникот (17. декември) директорот на „Никола Тесла“ Драган Вучетиќ. Возилата ќе чинат од 2.500 до 5.000 евра.
*** 
The Кипарското министерство за финансии предупреди во понеделникот (17. декември) дека оваа недела владата може да влезе во состојба на „селективно неплаќањен на долгот“, ако полу-владините корпорации не се согласат да ѝ позајмат пари на државата. Кабинетот поднесе барање до телекомуникациските власти на Кипар, до електродистрибуцијата и до пристанишните власти за заем од 250 милиони евра за да ги покријат платите и другите потреби во следните два месеца.
*** 
Албанскитеимигранти праќаат помала сума пари дома, покажуваат податоците на централната банка што се однесуваат на третиот квартал. Во текот на тој период, иселениците им пратиле 139 милиони евра на своите семејства, 10 отсто помалку од износот пратен истиот квартал минатата година.
*** 
Во понеделникот (17. декември), чешката електродистрибуција „ЧЕЗ груп“ објави дека започнала процес на продавање на бизнисот за дистрибуција во Албанија  . Компанијата првпат покажува дека има намера да ја напушти балканската земја на крајот на октомври поради неможноста да се реши спор со владата во врска со цените и вонредните даноци.
*** 
Конзорциумот што го сочинуваат „Коч холдинг“, „Гозде гирисим“ и малезиската „УЕМ груп берхад“, победи на објавата за понуди за приватизирање на патиштата и мостовите со патарини воТурција. Нивната понуда изнесувала 5,72 милијарди евра. Зделката, која е за период од 25 години, е втората највисока понуда за приватизација во турската историја.
 (Разни извори - 12.12.2012 - 19.12.2012)  
