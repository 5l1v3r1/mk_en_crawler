05/11/2007
БРИСЕЛ, Белгија -- Проширувањето на ЕУ кон Западен Балкан е клучно за обезбедување стратешка стабилност и спречување на идниот конфликт, се вели во извештајот на Европската комисија, кој треба да се објави во вторник (6-ти ноември). Радио Слободна Европа во неделата го цитираше извештајот, велејќи дека земјите во Западен Балкан може да очекуваат членство во ЕУ на среднорочен и долгорочен рок. Во извештајот, исто така, се вели дека статусот на Косово мора да биде решен во име на регионалниот политички и економски развој.
Во поглед на конкретните земји, во Босна и Херцеговина етничката поделеност и понатаму го попречува функционирањето на државните институции, демократските сили во Србија и понатаму се кревки и недоволната соработка помеѓу политичките партии во Македонија ги забавува реформите. Албанија се соочува со пречки поради својата конфликтна политички клима, додека Црна Гора се бори со долготрајниот процес за одобрување на новиот устав. (MИА, БТА, БНР, Слободна Европа, Балканвеб - 04/11/07)
