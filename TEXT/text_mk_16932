05/11/2006
СОФИЈА, Бугарија -- Министерот за надворешни работи, Ивајло Калфин, во петокот (3-ти ноември) потпиша договор со својот македонски колега Антонио Милошоски, според кој Македонците ќе можат да влегуваат во Бугарија со бесплатни визи од следната година. Тие се согласија дека Бугарија мора да воведе визи за македонските граѓани во согласност со обврските на една земја-членка на ЕУ по 1-ви јануари, но за нив тие ќе бидат бесплатни. Калфин, исто така, истакна дека Бугарија ќе продолжи да дејствува како лобист за интеграција на Македонија во НАТО и во ЕУ. Што се однесува на постојаното одбивање од страна на Бугарија да ја регистрира промакедонската ОМО Илинден како политичка партија, Калфин истакна дека Бугарија еднаш била казнета парично од страна на Европскиот суд за човекови права во врска со овој случај и дека ја платила казната. Одлуката, инсистираше тој, не ја обврзува Бугарија да ја регистрира ОМО Илинден. 
Во саботата, бугарскиот претседател Георги Парванов го посети македонското село Ново Село за да присуствува на церемонијата на отворање на обновените бугарски воени гробишта од балканските конфликти и Првата светска војна. Македонија неодамна го дозволи реновирањето на местото со финансиски средства од Софија, кое Бугарија го бараше со години наназад. (Дарик - 05/11/06; Mонитор, Макфакс, Утрински весник - 04/11/06; A1 TВ - 03/11/06)
