29/01/2006
БЕЛГРАД, Србија и Црна Гора -- Воените офицери во Србија и Црна Гора одржуваат контакти со Ратко Младиќ, изјави во петокот (27-ми јануари) српскиот официјален претставник задолжен за соработката со Трибуналот на ОН за воени злосторства. Министерството за одбрана ќе издаде извештај следната недела во кој ќе бидат обелоденети имињата на оние претставници на армијата кои му помагаат на поранешниот воен командант на босанските Срби да ја избегне правдата, рече Расим Љајиќ. Во натписот објавен во саботата во весникот Блиц се шпекулира дека е можно во извештајот да бидат и имињата на двајцата офицери кои имале овластување да ја земаат пензијата на Младиќ во негово име.
Во меѓувреме, српската полиција го уапси поранешниот шеф на обезбедувањето на Ратко Младиќ, Јово Ѓого, под сомневање дека учествувал во криењето на Младиќ. Ѓого, пензиониран офицер на армијата на Република Српска, ќе биде задржан во притвор еден месец. (Политика - 29/01/06; Танјуг, Блиц - 28/01/06; AП, АФП, Блиц - 27/01/06
