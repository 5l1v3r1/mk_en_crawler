13/02/2011
AНКАРА, Турција -- Судот во Силиври во петокот (11-ти февруари) донесе одлука дека 133 пензионирани и активни воени офицери мора да бидат затворени во очекување на исходот од судењето против нив во врска со нивната наводна вмешаност во заговорот за соборување на владата на премиерот Реџеп Тајип Ердоган во 2003 година. Потерници за апсење беа издадени за уште 29 офицери. Судењето против 196 војници, вклучително и неколку активни генерали и поранешни шефови на поморските и воздушните сили, започна на крајот од 2010 година, откако операцијата покажа наводни планови за државен удар. Следното рочиште во случајот е закажано за 14-ти март. (Хуријет, новинска агенција Анадолу - 12/02/11; НТВ СНН Турк - 11/02/11)
