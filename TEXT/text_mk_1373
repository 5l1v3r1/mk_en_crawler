28/12/2009
 Maкедонскиот министер за информатичко општество, Иво Ивановски, и градоначалникот на Скопје Коце Трајановски, им поделија лаптопи на професорите во средните училишта на 18-ти декември, одбележувајќи го почетокот на националната кампања за доделување вкупно 22.000 лаптопи на професорите во средните и основните училишта низ целата земја. Кампањата завршува следниот месец. 
*** 
Таксите за раскинување на мобилните услуги и трошоците за меѓуработните мобилни повици се највисоки во Бугаријa од сите членки на ЕУ, според податоците објавени од страна на Европската комисија во средата (23-ти декември). Во земјите на ЕУ со повисок животен стандард, истите такси се повеќе од двапати помали. Дури и во Романијa, која пристапи во ЕУ заедно со Бугарија во 2007 година, трошоците се двапати помали. 
*** 
 Бугарската полиција ќе успее да лоцира интернет и ГСМ сообраќај, според новите амандмани на Законот за електронски комуникации. Парламентот ги усвои измените во вторникот (22-ри декември), и покрај критиките на активистите за човекови права. 
*** 
 Maкедонските пронаоѓачи Иван Кунгуловски и Ратко Јончевски ја добија годинешната награда „Патент на годината“ во средата (23-ти декември), за станицата за детоксикација и деколоризација на индустриски отпадни води со помош на гранулирани микроорганизми. Наградата им ја додели претседателот Ѓорге Иванов. Научниците претходно освоија златни медали на 61-виот Меѓународен трговски саем иЕНА во Нирнберг, Германија.
*** 
 Хрватски пронаоѓач тврди дека ја осмислил и изработил најмалата виолина во светот. Инструментот е со димензии 35-12-3 милиметри. Владимир Кулиќ (67) ја стави на продажба виолината, а цената е еден милион американски долари.
*** 
 Романското Министерство за здравство започна со бесплатна вакцинација на младите девојки на возраст меѓу 12 и 24 години, против вирусот кој се поврзува со ракот на матката. Околу 10.000 девојчиња на школска возраст и 35.000 млади жени ја примина вакцијата досега, објави министерството. Кампањата ќе трае до јуни 2010 година. 
*** 
Душан Мрѓа (33) од Факултетот за науки при Универзитетот на Нови Сад во Србијa во средата (23-ти декември) ја прими наградата „Зоран Ѓинѓиќ“ за своето истражувања на нуклеарната структура, нуклеарната спектроскопија и радиоекологијата. Наградата ја доделува годишно Извршниот совет на Војводина на истакнати млади научници и истражувачи од покраината.
 (Разни извори – 21/12/09-28/12/09)  
