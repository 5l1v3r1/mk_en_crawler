20/05/2009
ПРИШТИНА, Косово -- Властите во вторникот (19-ти мај) ја комплетираа екстрадицијата на еден косовски државјанин, идентификуван како С.З. од Швајцарија, прв ваков случај што го водат локалните институции откако УНМИК му ја предаде оваа задача на Министерството за правда. Апсењето произлегува од меѓународната потерница издадена од окружниот суд во Митровица.
Во другите вести од вторникот, Кристина Галах, портпаролката на шефот за надворешна политика на ЕУ, Хавиер Солана, ја пофали мисијата на ЕУ, ЕУЛЕКС, за одржувањето „добра безбедносна состојба“ во Косово. „Нашите напори ... веќе даваат позитивни резултати“, рече Галах.
Исто така во вторникот, Бахреин и Коморските Острови го признаа Косово како независна држава, со што бројот на официјалните признавања изнесува 60, објавија медиумите. Косово прогласи независност од Србија во февруари 2008 година. (Зери, Коха Диторе, Телеграфи, Експрес, Лајм - 20/05/09; Клан, ТВ 21, Дојче Веле, Кохавижн, РТК - 19/05/09)
