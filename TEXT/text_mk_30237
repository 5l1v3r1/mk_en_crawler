20/12/2010
ПРИШТИНА, Косово -- Кандидатот на Сојузот за иднината на Косово (ААК), Смајл Љатифи, е новиот градоначалник на Раховец/Ораховац, според прелиминарните резултати објавени во неделата (19-ти декември). Централната изборна комисија (ЦИК) ги објави резултатите од вториот круг кои покажуваат дека Љатифи освоил 58 отсто од гласовите, во споредба со Ибрахим Криезиу од Демократската лига на Косово, со 42 отсто. Според комисијата, немало извештаи за инциденти за време на изборите. Резултатите беа потврдени и од Демократијата во акција, невладина коалиција која ги следи изборите. Одѕивот беше 38,6 отсто. Вонредните избори беа потребни откако градоначалникот Ќазим Ќеска поднесе оставка од лични причини во јули. (Коха Диторе, Зери, Експрес, Косова Сот - 20/12/10; Кохавижн, Арта ТВ - 19/12/10)
