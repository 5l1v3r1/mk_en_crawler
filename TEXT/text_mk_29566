29/04/2011
ПРИШТИНА, Косово -- Градоначалникот на Приштина, Иса Мустафа, ја обвини косовската полиција за политичка уцена и заплашување на општинските службеници. „Дури ни УДБ (Српската тајна служба) не дејствуваше вака во одредени случаи“, рече Мустафа на прес-конференцијата во четвртокот (28-ми април). Мустафа, кој е исто така претседател на најголемата опозициска Демократска лига на Косово (ЛДК), вели дека притисокот доаѓа од полициски припадници блиски до разузнавачката служба на Демократската партија, ШИК. Мустафа вели дека припадниците на ШИК се инфилтрирани во полицијата, обвинителството и судот. Неодамна, одделот на полицијата за економски криминал, преку свои инспектори, поднесе обвиненија против некои општински службеници и поранешни вработени за злоупотреба на службената должност. (Eкспрес, Косова Сот, Коха Диторе, Зери - 29/04/11)
