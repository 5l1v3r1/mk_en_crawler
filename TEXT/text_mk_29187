05/05/2010
БРИСЕЛ, Белгија -- Европскиот парламент (ЕП) во вторникот (4-ти мај) не успеа да ги спои албанските политички партии на дијалог, со цел ставање крај на политичката криза во земјата. По дводневните состаноци во Брисел, Парламентарниот комитет на ЕУ и Албанија не успеа да усвои редовна резолуција како што се случуваше на претходните состаноци. Шефот на балканската делегација во ЕП, Едвард Кукан, рече „политичкиот ќор-сокак беше евидентен тука во Европскиот парламент... Јас сум разочаран, бидејќи за првпат состанок од ваква природа завршува со ваква ситуација“. Романскиот член на ЕП, Виктор Бостинару, рече дека ситуацијата постави преседан. „Алармантно е што ЕП не се сретна со подготвеност од страните во Албанија да работат заедно за европската иднина на земјата. Ние тука соработуваме, додека нашите албански колеги не соработуваат“, рече Бостинару. Некои опозициски партиски членови во Тирана оваа недела се решија да отпочнат штрајк со глад, додека владејачката Демократска партија се сложи да ги отвори гласачките кутии од општите избори во јуни 2009 година. Опозицијата со месеци инсистира на тоа дека резултатите се фалсификувани. (Toп ченал, Шекули, Балкан веб - 04/05/10)
