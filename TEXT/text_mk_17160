01/06/2006
СКОПЈЕ, Македонија -- ОБСЕ/ОДИХР во средата (31-ви мај) го објави почетокот на набљудувачката мисијата за парламентарните избори на 5-ти јули. Истата вклучува 13 меѓународни експерти за избори и 18 долгорочни набљудувачи. Тие ќе ја следат предизборната кампања, регистрирањето на кандидатите и медиумското покривање, како и процесуирањето на жалбите. Покрај тоа, околу 250 краткорочни набљудувачи ќе бидат распоредени од страна на земјите-членки на ОБСЕ.
Во средата амбасадорите на ЕУ, САД и ОБСЕ во Скопје издадоа заедничко соопштение, во кое се предупредува дека мора да има нула толеранција за евентуалните нерегуларности за време на гласањето. Фер и демократски избори се клучен услов за пристапот во ЕУ и во НАТО. (веб-страница на ОБСЕ, Телма ТВ, А1 ТВ, Макфакс - 31/05/06)
