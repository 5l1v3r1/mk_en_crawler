09/08/2010
Од Недељко Рудовиќ за Southeast European Times во Подгорица – 09/08/10
Жарко Rakcevic, поранешен водач на владејачката Социјалдемократска партија, помогна во предводењето на движењето за независност на Црна Гора. Борбата, изјави тој за SETimes, не беше само за суверенитет, туку исто така и за демократија, просперитет и почит. 
„Мора да бидеме задоволни со остварувањете на нашиот сон, обновувањето на независноста на Црна Гора и евро-атлантската ориентација. Сепак, економска стагнација, зголемувањето на социјалните тензии и сиромаштијата, организираниот криминал и корупцијата сериозно се закануваат на темелите на нашата држава и нејзиниот углед ", рече Ракчевиќ.
Ракчевиќ, поранешен сојузник на премиерот Мило Ѓукановиќ, не сака да биде тивок набљудувач. Заедно со група интелектуалци, претприемачи и поранешни владини службеници, тој го формираше Форумот 2010 за промена на политичката и социјалната средина на Црна Гора преку инволвираност на јавноста.
Поранешниот министер за надворешни работи Бранко Луковац и советникот на претседателот на Генералното собрание Благоје Граховац се меѓу истакнатите фигури кои се потпишаа. 
„Во Црна Гора, значителен број на познати и влијателни луѓе би сакале да истакнат и демаскираат дел од проблемите, и да помогнат да се осигураме дека работите одат во друга насока", рече Ракчевиќ. „Форумот е без обврска и мисија за справување со секојдневните политички прашања. Ние инстистираме на дијалог меѓу сите структури; ние предлагаме решенија за кризата."
Ракчевиќ рече дека „не мисли дека Црна Гора нема одговорна влада, но на Црна Гора и треба јасна програма и одговорна опозиција".
Со одговорна опозиција, тој мисли опозиција која работи на решавање на проблемите со кои се соочува земјата, не таква која сака да го врати часовникот назад кон независноста. „Форумот стратешки ќе соработува со овие социјални сили, кои сакаат промена во Црна Гора, а не промена на државниот и правниот статус на Црна Гора", рече тој. 
Економска криза
Форумот 2010 неодамна организираше тркалезна маса за тоа како да се справи со економската криза.
„Владата, во изминатата деценија, посебно во периодот на економската експанзија по независноста, ја пропушти можноста да ги забрза структурните реформи во економијата", рече тој, наведувајќи ја бирократијата, несоодветната бизнис клима, премногу финансиски шпекулации и непромислената потрошувачка како проблеми.
Тој предлага идниот развој на политиката да се фокусира на мерките кои можат да доведат широкораспространето економско подобрување. 
„Државата не треба да ги троши парите од ММФ, кои се ограничена затоа што има многу малку кредитни рејтинзи, за еден или два инфраструктурни проекти, чии ефекти може да се почувствуваат само после многу години", рече тој, наведувајќи ја хидроелектричната енергија како пример. „Јавниот интерес бара приоритетот во позајмувањете да се пласира на добри програми кои би можеле брзо и ефикасно да ја активираат економијата во Црна Гора, да ја зголемат вработеноста и извозот, како и да го подобрат животниот стандард.
За Ѓукановиќ 
Како поранешен политички партнер на Ѓукановиќ, лидер на Црна Гора од 1991-та година, Ракчевиќ работел рамо до рамо со него во текот на најтурбулентната политичка ера на земјата.
„Земајќи ја предвид неговата политичка промена на крајот од 1990-тите - од поборник за сојуз со Србија во промотор на независна Црна Гора - и како негов коалициски партнер и соработник, го почитувам неговиот одлучувачки придонес за обновување на црногорската држава ", рече Ракчевиќ. 
Политичките вештини и харизмата на Ѓукановиќ несомнено оставија отпечаток на изминатите две децении, рече тој. Но тој верува дека е време Ѓукановиќ да се повлече од политиката, со цел да "овозможи промена на власта и да ја донесе потребната позитивна социо-политичка динамика".
Референдум за НАТО 
Форумот 2010 ја поддржува интеграцијата на Црна Гора во НАТО. Ракчевиќ јасно стави до знаење дека таквата одлука треба да биде донесена на референдум. 
„Во Форумот 2010 свесни сме за сложеноста на овој проблем, затоа што ние ги анализиравме и предностите и неоспорните ризици од влегување во НАТО. Нашата географска положба и големина на Црна Гора, нејзиното историско искуство на Балканот, односите со соседите и неоспорната позитивна ориентација кон евро-атлантските вредности и достигнувања ја утврдуваат нашата поддршка за членство на Црна Гора во НАТО ", рече Ракчевиќ.
Сепак, тој смета дека Црна Гора избрза со испраќањето на војници во Авганистан. 
„Содржината, карактерот на односот, начинот и состојбата на црногорското учество во колективниот безбедносен систем бара многу знаење и професионализам, како и стратешка мудрост и одговорности на еден државник. Итноста со која ние се приклучивме кон мисијата во Авганистан, според мислење, не е добар пример за овој пристап ", рече Ракчевиќ.
