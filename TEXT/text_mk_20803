07/10/2007
ПОДГОРИЦА, Црна Гора -- Владејачките партии и опозицијата во Црна Гора во петокот (5-ти октомври) ги завршија преговорите за новиот устав на земјата. Опозицијата се очекува наскоро да го објави својот став. Делумно, партиите се согласија официјален јазик да биде црногорскиот, додека српскиот, бошњачкиот, албанскиот и хрватскиот ќе бидат прифатливи во официјална употреба. Уставот ќе специфицира и дека сите со двојно државјанство почнувајќи од 3-ти јуни 2006 година -- денот кога Црна Гора прогласи независност од својата заедница со Србија -- ќе го задржат своето државјанство. (Б92 - 06/10/07; Антена М, Танјуг - 05/10/07)
