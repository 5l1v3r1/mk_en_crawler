04/01/2011
AТИНА, Грција -- Археолозите најдоа доказ на грчки остров за нешто што би можело да бидат најстари поморски патувања на луѓето, објави Министерството за култура во понеделникот (10-ти јануари). Експертите од Грција и Соединетите Американски Држави открија примитивни чекани и друго орудие, за кои се верува дека се стари 130.000 до 700.000 години, во скривалишта на островот Крит, кој е на околу 40 милји од главното копно. Истиот е одвоен од главното копно околу 5 милиони години, така што, според научниците, кој и да ги направил алатите мора да отпатувал до островот по море. „Резултатите од истражувањето не само што даваат доказ за поморски патувања во Средоземното Море десетици илјадници години пред ние да знаеме за тоа досега, туку, исто така, го менуваат нашето сфаќање за когнитивните способности на хоминидите“, се вели во соопштението на министерството. (AП, АФП - 03/01/11)
