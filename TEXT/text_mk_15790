22/11/2006
СКОПЈЕ, Македонија -- Делегација од американскиот Претставнички дом го посети Скопје во вторникот (21-ви ноември), при што се состана со членовите на парламентот и со претседателот Бранко Црвенковски. Тој ги информираше за напредокот во реформите поврзани со интеграцијата во НАТО и ЕУ, истакнувајќи дека двојно ќе се зголемат напорите во клучните области на судските реформи, јавната администрација и корупцијата, борбата против организираниот криминал и спроведувањето на Охридскиот мировен договор. Американските пратеници ја пофалија демократската трансформација на Македонија и й се заблагодарија на земјата за нејзиниот придонес во мировните напори во Ирак и Авганистан. 
Исто така во вторникот, македонскиот министер за надворешни работи, Антонио Милошоски, ја продолжи посетата на Брисел, каде што се состана со членовите на Европскиот парламент. Тој потврди дека 2008 година треба да биде временска рамка за отпочнување на преговорите за пристап помеѓу Македонија и ЕУ. (MИA, Maкфакс - 21/11/06)
