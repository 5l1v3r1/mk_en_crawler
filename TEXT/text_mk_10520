17/10/2004
ИСТАНБУЛ, Турција -- Турскиот суд во саботата (16-ти октомври) издаде налог за апсење на тројца припадници на забранетата Револуционерна народно-ослободителна партија-фронт врз основа на обвинувањата дека планирале големи бомбашки напади. Во јуни две жени загинаа при нападот на оваа група на еден автобус во Истанбул. 
Во меѓувреме, судот во Истанбул ослободи еден истакнат курдски политичар, еден ден по неговото враќање од деветгодишен егзил. Судиите заклучија дека обвинувањата против Мехди Зана, сопругот на курдската активистка Лејла Зана, се неважечки, како резултат на новата легислатива. 
Во другите вести, германската опозициска Христијанска демократска унија во петокот објави дека се откажала од плановите за петиција против приемот на Турција во ЕУ. Високи членови на партијата изразија загриженост дека петицијата би можела да се смета за непријателска за повеќе од два милиони Турци кои живеат во Германија. (AФП, Агенција Анадолу - 16/10/04; AФП, ХИНА - 15/10/04) 
