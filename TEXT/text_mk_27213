03/03/2010
БЕЛГРАД, Србија -- Обвинителите во вторникот (2-ри март) поднесоа обвиненија против српскиот студент Миладин Ковачевиќ за нанесување „тешки телесни повреди со можни смртни последици“ во нападот пред скоро две години врз колега-студент на универзитет во Соединетите Држави. Брајан Стајнхауер (22) од Бруклин, Њујорк, се здоби со повреди на черепот и тешка мозочна повреда по тепачката со Ковачевиќ во мај 2008 година. Истата се случи во бар во близина на Универзитетот Бингхамптон, во северен Њујорк. Ковачевиќ беше обвинет и за фалсификување документи кои му овозможиле да ги напушти САД по инцидентот. Обвинителите, исто така обвинија двајца српски дипломати, кои наводно му дале патни документи, откако му беше забрането да ја напушти државата. (РТС, Бета, Б92, АП - 02/03/10)
