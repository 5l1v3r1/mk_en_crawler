18/03/2011
САРАЕВО, Босна и Херцеговина (БиХ) -- Парламентот на Федерацијата на Босна и Херцеговина (ФБиХ) во четвртокот (17-ти март) ја одобри новата влада на ентитетот, пет месеци по изборите. Владата ја сочинуваат министри од двете најголеми партии во ентитетот, Социјалдемократската партија (СДП) и Партијата за демократска акција (СДА), како и две помали хрватски партии -- Хрватската партија на правата (ХСП) и партијата Просперитет со работа (НСРзБ). Нермин Никшиќ од СДП ќе биде премиер на ФБиХ.
Владата ќе има 16 членови -- седум министри од СДП, пет од СДА и по двајца од ХСП и НСРзБ. Парламентот на ентитетот, исто така, го одобри назначувањето на Живко Будимир од ХСП за нов претседател на ФБиХ. Заменици-претседатели се Мирсад Кебо од СДА и Светозар Пудариќ од СДП. Двете најголеми хрватски партии -- ХДЗ БиХ и ХДЗ 1990 -- одбија да присуствуват на конститутивната седница на Домот на народите, отфрлајќи го новиот парламент и владата како незаконски. (Независне новине, БХРТ, РТРС, Дневни аваз, Фена - 17/03/11)
