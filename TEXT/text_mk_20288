17/10/2007
НИКОЗИЈА, Кипар -- Претседателот Тасос Пападопулос испрати писмо до генералниот секретар на ОН, Бан Ки-Мун, со предлози за решавање на споровите со кипарските Турци на поделениот остров, објави во вторникот (16-ти октомври) владиниот портпарол Василис Палмас. Писмото содржи предлог од осум точки за итно спроведување на т.н. договор од 8-ми јули 2006 година, потпишан помеѓу Пападопулос и водачот на кипарските Турци, Мехмет Али Талат.
Исто така во вторникот, Талат се состана со Бан во седиштето на ОН во Њујорк и изнесе свој сопствен предлог. Талат подоцна го опиша како изменета верзија на она што тој го предложи во 2006 година.
Во другите вести, кипарскиот министер за надворешни работи, Ерато Козаку Маркулис, во вторникот ја обвини Турција дека подготвува сценарио во косовски стил за отцепениот Северен Кипар. Никозија нема да прифати вакво сценарио, изјави Маркулис на прес-конференцијата во Виена, каде што се состана со својата австриска колешка Урсула Пласник. (КНA - 17/10/07; Филелефтерос, АФП, Нафтемпорики, Ројтерс, ДПА, Танјуг - 16/10/07)
