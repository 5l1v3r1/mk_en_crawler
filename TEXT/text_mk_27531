30/06/2010
БУКУРЕШТ, Романија -- Дваесет и три лица починаа во поплавите предизвикани од поројните дождови во текот на изминатата недела, а девет други се исчезнати, објавија локалните медиуми во вторникот (29-ти јуни). Тринаесет од жртвите починаа во понеделникот и вторникот. Ситуацијата е најлоша во североисточните региони, каде што реките се прелеаја од своето корито, поплавувајќи ги куќите и обработливото земјиште. Дунав е на критични нивоа во некои области. Во соседна Бугарија, прогласена е вонредна состојба во градовите покрај реката. (AФП, Hotnews.ro, AП, Ројтерс - 29/06/10)
