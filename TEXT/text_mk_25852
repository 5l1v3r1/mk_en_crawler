18/10/2009
AТИНА, Грција -- Во своето прво обраќање во парламентот во петокот (16-ти октомври), премиерот Јоргос Папандреу рече дека економијата на земјата е во тешка состојба. „Ситуацијата на економијата е експлозивна. Системот на јавните финансии е излезен од колосек“, рече Папандреу претставувајќи ја програмата на владата. Тој вети дека ќе ја врати довербата на ЕУ и другите партнерски пазари во грчката економија. Социјалистичката партија на Папандреу ПАСОК извојува убедлива победа на предвремените избори на 4-ти октомври, победувајќи ја владејачката конзервативна партија Нова демократија (НД). 
Во саботата НД објави дека нејзиниот водач, поранешниот премиер Костас Караманлис, ќе се повлече од челната позиција во партијата на 6-ти декември. Караманлис (53) ја објави својата оставка набргу по изборите на 4-ти октомври. Четири кандидати велат дека ќе се борат за неговото место. (Катимерини, РИА-Новости, АФП, АНА-МПA - 17/10/09; Ројтерс, АП, АНА-МПА - 16/10/09)
