12/11/2006
ПОДГОРИЦА, Црна Гора -- Црногорскиот парламент во петокот (10-ти ноември) ја изгласа својата прва влада откако земјата се стекна со независност претходно оваа година. „Целта на оваа нова влада ќе биде да го продолжи патот на Црна Гора за европска интеграција и нашите граѓани да се чувствуваат безбедно и да живеат подобро во нашата земја, како и да можат да работат чесно за да обезбедат добар живот за себе и за своите семејства“, рече актуелниот премиер Жељко Штурановиќ. Четириесет и двајца пратеници ја поддржаа владата од 14 членови, а 28 се спротивставија, додека двајца беа воздржани. Новиот премиер доби одобрување од 44 пратеници. Дваесе и шест му се спротивставија, додека четворица беа воздржани. Повеќето места во новата влада беа пополнети со кандидатите од Демократската партија на социјалистите. Нејзиниот коалициски сојузник, Социјалдемократската партија, има еден заменик-премиер и две министерства, а Албанскиот демократски сојуз контролира едно министерство. (AП - 10/11/06; Вијести, Побједа - 11/11/06; Минa - 10/11/06)
