09/03/2010
Од Блерта Фониќи-Кабаши за Southeast European Times во Приштина -- 09/03/10
Словенечкиот премиер Борут Пахор во понеделникот (8-ми март) беше во Приштина, за да се состане со својот косовски колега, Хашим Тачи. Главна точка на агендата беше престојниот самит во Брдо на ЕУ и регионалните водачи. 
Во изјавата во која ги употреби зборовите на американскиот претседател Џон Ф. Кенеди од неговиот инаугуративниот говор, Пахор рече: „Ова е случај кога државите од регионот можат да презентираат што имаат да й понудат на Европската унија, а не само што Европската унија може да стори за нив“.
Конференцијата -- закажана за 20-ти март во замокот Брдо во крањскиот регион на Горна Карниола -- е во сенката на судирот меѓу Србија и Косово за тоа дали приштинската делегација ќе биде седи на своето место како претставник на независна држава.
Пахор истакна дека има две недели за да се решат „техничките“ проблеми за успешна конференција и рече дека повеќето од нив се поважни отколку односот меѓу Србија и Косово.
„Претседателот Тадиќ [oд Србијa] и [косовскиот] премиер Тачи не се единствениот проблем што го имаме“, рече Пахор. „Сакаме да имаме специјална изјава за европската перспектива на Западен Балкан. Кој може да [подготви еден таков документ] подобро од нас? Ние можеме да го направиме тоа.“ 
Тачи рече дека Косово ќе биде претставено на конференцијата и дека ќе ги исполни обврските за понатамошна регионална соработка „но, исто така, и за евроатланската перспектива“, потврдувајќи дека членствата во НАТО и ЕУ се главен приоритет за Косово. 
Никој од официјалните претставници не одговараше на новинарски прашања. 
