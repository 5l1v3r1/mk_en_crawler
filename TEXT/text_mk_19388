28/11/2007
ХАГ, Холандија -- Хашкиот окружен суд даде зелено светло во вторникот (27-ми ноември) за судската постапка што ја покрена групата „Мајките на Сребреница“ против ОН и Холандија, бидејќи дозволија илјадници босански муслимани да бидат убиени од силите на босанските Срби во 1995 година. Семир Гузин, член на меѓународниот тим адвокати што ги застапуваат повеќе од 6.000 роднини на жртвите од Сребреница, рече дека ќе докаже оти ОН и Холандија се одговорни за масакрот бидејќи не ја исполниле својата обврска да го штитат градот. Околу 450 холандски војници, кои служеа под мандат на ОН, имаа наредба да пукаат само во самоодбрана. (Nezavisne Novine - 28/11/07; Fena, B92, RTRS - 27/11/07)
