11/10/2007
ХАГ, Холандија -- Главната обвинителка за воени злосторства на ОН, Карла дел Понте, и шефовите на разузнавачките служби од три балкански земји, во четвртокот (9-ти октомври) во Хаг одржаа таен состанок, на кој беше дискутирано за евентуалните дејства со цел апсење на четворицата преостанати бегалци од висок профил: Радован Караџиќ, Ратко Младиќ, Горан Хаџиќ и Стојан Жупљанин. „Дневни аваз“ во средата објави дека генералниот директор на Агенција за разузнавање и безбедност на БиХ, Алмир Џуво, присуствувал на состанокот, заедно со српскиот колега Раде Булатовиќ и црногорскиот колега Душко Марковиќ. Томислав Карамарко, шеф на хрватската државна безбедносна служба, мораше да го пропушти состанокот поради официјална работа во САД. Ова беше за првпат шефовите на балканските регионални разузнавачки агенции да се соберат за размена на информации во врска со бегалците. (Дневни аваз, Javno.com, AИА, ХИНА - 10/10/07)
