28/02/2010
РИМ, Италија -- Полициските сили низ цела Италија уапсија 11 лица во петокот (26-ти февруари), во големата операција против Курдистанската работничка партија (ПКК). Групата се смета за терористичка организација од страна на меѓународната заедница. Десетмина осомничени, притворени на барање на обвинителите во Венеција, се турски државјани. Единаесеттиот е италијански државјанин. Полицијата, која ги заплени документите кои посочуваа дека осомничените биле обучувани во камповите на ПКК, соопшти дека 16 други осомничени и понатаму се на слобода. Тие се обвинети за регрутирање членови. Акцијата беше спроведена во Венеција, Тревисо, Пиза, Модена, Удине, Порденоне и Милано, како дел од меѓународната операција против ПКК.
Во другите вести адвокатот на осомничениот водач на ПКК, кој беше уапсен во обид да влезе во Холандија од Германија, во петокот соопшти дека локалниот суд закажал датум за претрес во врска со екстрадицијата на неговиот клиент. Барт Ноитгедахт рече дека Хасан Адир, кој беше приведен на 19-ти јануари, ќе се соочи со екстрадиција на 18-ти март. Адир, жител на Германија, е осомничен во Турција дека бил водечки член на ПКК. Ноитхедахт рече дека неговиот клиент ќе поднесе жалба на екстрадицијата. (СНН Турк, СНН, Заман, Ројтерс, Дојче Веле, ДПА, АП - 26/02/10)
