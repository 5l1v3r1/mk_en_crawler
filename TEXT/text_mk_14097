16/09/2005
ЊУЈОРК, САД -- Србите во Косово се соочуваат со повеќе прекршувања на нивните права од кое било друго малцинство во Европа, рече министерот за надворешни работи на Србија и Црна Гора, Вук Драшковиќ, во четвртокот (15-ти септември) во својот говор на Генералното собрание на ОН. Тој понатаму рече дека идниот европски статус на Косово зависи од тоа дали се почитуваат правата загарантирани со Повелбата на Обединетите нации.
Во другите вести, министрите за локална самоуправа на Србија и Косово, Зоран Лончар и Љутфи Хазири, ќе се состанат в петок во Виена на разговори околу реформите. Српската делегација се очекува да инсистира на прашањата поврзани со децентрализацијата и враќањето на бегалците, додека косовската делегација ќе побара враќање на имотот кој е запишан како одземен од страна на српските власти откако ОН започнаа со управувањето во покраината. (Глас јавности, Бета - 16/09/05; Б92, РТС, Бета, Танјуг - 15/09/05)
