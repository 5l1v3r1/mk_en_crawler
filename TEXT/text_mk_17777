24/01/2007
ПОДГОРИЦА, Црна Гора -- Парламентарната комисија за уставни прашања и легислатива во вторникот (23-ти јануари) побара откажување на вонредната седница следната недела која треба да се фокусира на убиството од 2004 година на новинарот Душко Јовановиќ. Претседателот на парламентот, Ранко Кривокапиќ, рече дека ја закажал седницата на барање на опозициските партии, со цел да се утврди кој е одговорен за нерешавањето на случајот. Но, комисијата за правни прашања вели дека таквата седница би била спротивна на уставот, бидејќи би претставувала мешање во судските работи. На крајот од минатиот месец црногорскиот Висок суд го ослободи обвинетиот за убиството Дамир Мандиќ, и покрај значителните докази. (Вијести - 23/01/07; РТЦГ - 22/01/07)
