21/02/2008
ХАГ, Холандија -- Трибуналот на ОН за воени злосторства во средата (20-ти февруари) дозволи условно ослободување на шестмина поранешни хрватски воени команданти. Јадранко Прлиќ, Бруно Стојиќ, Слободан Праљак, Миливој Петковиќ, Валентин Чориќ и Берислав Пусиќ ќе бидат ослободени до 4-ти мај, но мора да се вратат за неколку конкретни појавувања во март и април. Сите тие имаа високи позиции во самопрогласената „Хрватска Република Херцег Босна“, која беше укината со потпишувањето на Дејтонскиот мировен договор. Обвинетите се товарат за убиства, тортура и прогон на муслимани во југоисточна Босна и Херцеговина. (ИТАР-ТАСС, веб-страница на ОН, ХРТ - 20/02/08)
