25/03/2011
АНКАРА, Турција -- Полицијата уапси во четвртокот (24-ти март) околу 70 лица, кои се обиделе да ги одбранат претставниците на главната прокурдска Партија на мирот и демократијата (БДП) за време на протестите во југоисточниот град Батман. Тензиите се зголемија кога полицајците почнаа да го отстрануваат шаторот што беше поставен во средината на март, кога почнаа протестите. Полицајците велат дека шаторот бил користен како „база во протестите кои го нарушија сообраќајот и резултираа со повреда на осум полицајци“. Тие додадоа дека за време на рацијата биле запленети пушка без дозвола и документи на нелегална организација. Четири лица во шаторот беа уапсени за врски со терористичката Курдистанска работничка партија. (Сабах - 25/03/11; СНН Турк, НТВ, Хуријет - 24/03/11)
