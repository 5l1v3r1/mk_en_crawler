27/04/2005
(Разни извори – 20/04/05 – 27/04/05)
Tурција го одбележа Денот на националната сувереност и детето со прослави низ целата земја и во турските дипломатски мисии во странство на 23-ти април. На тој датум пред 85 години беше прогласено Големото национално собрание на Република Турција. Помеѓу прославите беше и Меѓународна детска фестивалска гала програма во Истанбул, како и програмата на игри на студенти од Германија, Русија, Кина и Грузија и Измир. 
*** 
Познатиот бугарски писател и преведувач Валери Петров на 21-ви април го прослави својот 85-ти роденден. На бугарската национална телевизија и во „Цинема хаус“ во Софија по тој повод беше прикажан документарниот филм за неговиот живот „За талентот на живеењето“. 
 *** 
Во Албанскиот театар на опера и балет на 26-ти април беше прикажана премиерата на операта <I>Tурандот</I> на Џакомо Пучини во продукција на театарот. Настапија прославените албански сопранистки Ирини Никола, Мариана Лека и Етлева Големи. 
*** 
Дваесетитретото загребско Музичко биенале заврши на 24-ти април. На настанот учествуваа 100 учесници од 50 земји. 
*** 
Бугарскиот виртуоз на кларинет Иво Папазов-Ибрама ќе настапи на 14-ти мај во Националната палата на културата во Софија, во рамките на новиот џез-фестивал „Џез плус“. Помеѓу специјалните гости на овој настан, кој започнува на 9-ти мај се и: бразилската група Зуко 103, американскиот басист Стенли Кларк и норвешкиот пијанист Торд Густавсен. 
*** 
Грција потпиша договор со Пакистан на 25-ти април за зголемување на размената на културни програми, за време на посетата на грчка владина делегација на Исламабад. Исто така, беа потпишани договори од областа на образованието, младите и спортот, како и науката. 
*** 
Претставата на Бугарскиот национален театар „Хушове“, во режија на Александар Морфов и на текст на класичниот бугарски писател на преродбата Иван Вазов, беше прикажана на 22-ри април во Скопје. Овој настан беше дел од прославата по повод 60-тата годишнина од Македонскиот национален театар. 
*** 
Црногорскиот пијанист Борис Краљевиќ ќе настапи на 10-ти мај во Тирана. Програмата ќе се состои од избрани дела на класични автори. 
*** 
Американскиот музичар Боби Мекферин ќе одржи концерт во Холот на палатата во Букурешт на 5-ти мај. Композиторот и пејач ќе настапи во романскиот главен град во рамките на својата светска турнеја. 
