27/04/2011
ЗАГРЕБ, Хрватска -- Генерал Анте Готовина побара одложување на иницијативата на градот Сплит за негово прогласување за почесен граѓанин и именување на улица или плоштад по него, објавија медиумите во вторникот (26-ти април). Иницијативата беше одобрена на 21-ви април, на седницата на Градскиот совет на Сплит, една недела откако Трибуналот на ОН го осуди Готовина за воени злосторства во врска со воената операција Бура во 1995 година. Судот го прогласи виновен за скоро сите точки од обвинението и му одреди затворска казна од 24 години, заклучувајќи дека учествувал во заедничка криминална акција со цел присилно и трајно отстранување на етничкото српско население од регионот на Краина во Хрватска. (ХРТ, Хина, tportal.hr - 26/04/11)
