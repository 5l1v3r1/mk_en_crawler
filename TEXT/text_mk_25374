23/12/2009
AНКАРА, Тутрција -- Обвинителите во Анкара во вторникот (22-ри декември) започнаа истрага против Ахмет Турк, водачот на неодамна забранетата прокурдска Партија за демократско општество (ДТП). Овој потег уследи откако Турк објави дека водачот на терористичката Курдистанска работничка партија (ПКК), Абдула Оџалан, кој отслужува доживотна затворска казна, ги советувал пратениците на ДТП да останат во парламентот и покрај одлуката на Уставниот суд со која беше забранета партијата поради врски со ПКК. Таа одлука од 11-ти декември беше критикувана од премиерот Реџеп Тајип Ердоган и Европската комисија, и предизвика серија протести, од кои некои беа насилни, во региони на Турција каде што живее претежно курдско население. Минатиот петок ДТП објави дека нејзините пратеници ќе останат во парламентот, приклучувајќи и се на прокурдската Партија за мир и демократија. (Ројтерс, Тркиш прес, Тркиш дејли њус - 22/12/09)
