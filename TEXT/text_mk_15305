28/04/2006
БУКУРЕШТ, Романија -- Премиерот Калин Попеску Таричеану во четвртокот (27-ми април) рече дека повлекувањето на романските воени сили од Ирак не доаѓа предвид, и покрај смртта на еден романски војник во средата. Тој беше убиен во нападот на возило што превезувало романски и италијански сили во јужен Ирак. „Романија мора да преземе одговорност како членка на НАТО и да придонесе за осигурување на безбедноста во Ирак“, рече Таричеану. Романија има 860 војници во Ирак и 492 војници во Авганистан. 
Таричеану го изјави ова за време на посетата на Холандија, каде што се состана со холандскиот колега, Јан Петер Балкененде. Нивните разговори се фокусираа на закажаниот пристап на Романија во ЕУ во јануари. (Девет часот - 28/04/06; Ромпрес, АФП - 27/04/06)
