17/01/2007

Оваа недела во Мелбурн започна „Аустралијан опен“, со учество на неколку тенисери од Југоисточна Европа. Тоа се: Марио Анчиќ, Иван Љубичиќ и Марин Цилиќ од Хрватска, Илија Бозољац, Ана Ивановиќ и Јелена Јанковиќ од Србија, како и Елени Данилиду од Грција. Во понеделникот (15-ти јануари) Маркос Багдатис од Кипар го порази Германецот Рејнер Шетлер со 6:4, 2:6, 6:3, 6:2. 
*** 
Од 1.000 учесници од Бугаријa, Италија и Maкедонијa зедоа учество на вториот Меѓународен фестивал Кукери, кој се одржа во Разлог, Бугарија, изминатиот викенд. На традиционалниот ритуал Кукери, за кој се смета дека потекнува од античките Тракијци, мажите носат маски украсени со ѕвонци, пеат и играат за да ги избркаат духовите и ја канат пролетта, која ја обновува природата. 
*** 
Фестивалот на културата „Деновите на Исак Самоколвија“, по повод 52-годишнината од смртта на познатиот босански писател Исак Самоковија (1889-1955) беше отворен во понеделникот (15-ти јануари) во Горажде и во Сараево. Програмата, која ќе трае до 29-ти јануари, вклучува литературни читања, дискусии на тркалезна маса и презентација на современи млади автори од Горажде.
*** 
Грчкиот уметнички директор Василис Фотопулос почина во неделата (14-ти јануари) во Атина, на 72 години. Фотопулос беше кореограф на бројни театарски, оперски и филмски продукции во Грција и во странство. Во 1964 година тој освои Оскар за својата работа на филмот „Гркот Зорба“. 
*** 
Во понеделникот (15-ти јануари) во Скопje беше отворен петтиот Зимски саем на книгата на клубот Матица. Саемот, под слоганот „Книга во секој дом“, на посетителите им нуди над 5.000 наслови на книги. 
*** 
Јапонската влада донираше опрема во вредност од 69.000 евра за српското претпријатие за кино архива „Југословенска кинотека“. Јапонија има доделено преку 2 милиони евра за културниот сектор на Србија. 
*** 
Tурскиот претседател Ахмет Неџдет Сезер и неговиот италијански колега, Џорџо Наполитано, ја отворија изложбата насловена како „Турција: 7.000 години историја“ во Рим. На изложбата беа презентирани 43 археолошки предмети, документи и исламски културни артефакти од најголемите турски музеи. 
(Разни извори -- 10/01/07-17/01/07) 
