05/05/2006
ВИЛНИУС, Литванија -- Американскиот заменик-претседател Дик Чејни во четвртокот (4-ти мај) се состана со бугарскиот претседател Георги Парванов и со романскиот претседател Трајан Башеску, на маргините од состанокот во Вилниус помеѓу водачите од балтичкиот, црноморскиот и кавкаскиот регион. Разговорите се фокусираа на учеството на Бугарија и Романија на меѓународните активности и стратешкото партнерство на двете земји во областа на Црното Море. Мини-самитот, што се одржа под слоганот „Заедничка визија за заедничко соседство“ има за цел поддршка на демократијата во источноевропските земји и подготвување на карта со насоки за регионалната стабилност. (Ромпрес, Дарик, Фокус, White House Press Office - 04/05/06) 
