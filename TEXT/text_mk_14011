15/11/2005
ТРИПОЛИ, Либија -- Либискиот Врховен суд за казација во вторникот (14-ти ноември) го одложи своето одлучување по жалбите на петте бугарски медицински сестри и еден палестински лекар, осудени на смрт врз основа на обвиненијата - кои нашироко беа оспорени надвор од Либија - дека намерно инфицирале деца со ХИВ. Судиите ја одложија својата пресуда до 31-ви јануари. Ова предизвика лутина помеѓу роднините на децата, кои се собраа пред судот, очекувајќи потврда на смртните казни. Во судирите што потоа избија неколкумина беа повредени. (БНР, Медиапул - 15/11/05)
