16/05/2007
БЕРЛИН, Германија -- Командантот на КФОР, генерал-полковник Роланд Катер, рече дека ситуацијата во Косово е „мирна и скоро стабилна“, во интервјуто за германскиот весник „Суедојч цајтунг“ во вторникот (15-ти мај). Тој коментираше дека во некои германски градови има трипати повеќе инциденти отколку во Косово. Но, Катер потврди дека постои одредена нервоза кај двете страни во покраината, како што се приближува одлуката за идниот статус на Косово. Тој ја повтори подготвеноста на КФОР да одговори на какви било провокации во регионот.
Исто така во вторникот, словенечкиот претседател Јанез Дрновшек го посети персоналот на КФОР од неговата земја, распореден во Печ, по повод денот на словенечката армија. Тој, исто така, имаше кус состанок со косовскиот колега, Фатмир Сејдиу, на аеродромот во Приштина. (Кохајоне - 16/05/07; Телеграфи, РТК, Танјуг, Ројтерс -15/05/07)
