30/07/2009
ЗАГРЕБ, Хрватска -- Премиерката Јадранка Косор ќе се состане со својот словенечки колега Борут Пахор во петокот (31-ви јули) во Тракошчан, на околу 70 километри од Загреб, објави владата во средата. Тие ќе разговараат за долготрајниот пограничен спор помеѓу двете земји, кој го блокираше процесот на интеграција на Хрватска во ЕУ од декември. „Со овој состанок билатералниот дијалог на премиерско ниво, кој започна во февруари, ќе продолжи“, се вели во соопштението на владата. Ова ќе биде прв состанок откако Косор дојде на функцијата претходно овој месец.
Во другите вести, водачите на владејачката Хрватска демократска заедница (ХДЗ) во средата одлучија да го номинираат Андрија Хебранг за свој претсдателски кандидат на изборите подоцна оваа година. Хебранг, висок претставник на ХДЗ, беше министер за здравство во неколку влади и едно кусо време беше и министер за одбрана. Моментно член на парламентот, неговото име како претседателски кандидат почна да се споменува претходно овој месец. Тој најпрво ја негираше идејата, наведувајќи ги како причина здравствените проблеми. (ХИНА, Дневник, СТА, АФП, Вјесник, Јавно, АП - 29/07/09)
