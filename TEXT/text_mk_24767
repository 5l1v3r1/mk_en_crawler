05/07/2009
AТИНА, Грција -- Рачно изработена направа експлодираше пред канцеларијата на поранешниот министер за јавен ред Сифис Валиракис во централната областа на Атина, Колонаки, во петокот (3-ти јули) попладне. Експлозијата предизвика материјална штета, но повредени немаше, соопшти полицијата. Нападот уследи по две други експлозии во петокот -- една во областа Амбелокипи, и друга пред Грчкиот институт за миграциска политика. Подоцна, полицијата соопшти дека целта на нападот во Амбелокипи бил ресторан на Мекдоналдс, а не блиската владина даночна канцеларија, како што се веруваше.
Во саботата, маскирани напаѓачи фрлија два молотови коктели во канцелариите на Министерството за внатрешни работи во атинската област Неос Космос. Предизвикана е материјална штета, додека повредени немало.
Во меѓувреме, воена група која се нарекува себеси „Нулта толеранција“ ја презеде одговорноста за двата подметнати пожари минатиот месец -- на атинската канцеларија на пратеникот Анастасиос Нерацис, и на полициско возило. Подоцна на информативната веб-страница Зугла групата се закани со нови напади на полициски и владини цели. (Катимерини, Та Неа, Етнос, АНА-МПA - 04/07/09; AНА-МПА, Зугла - 03/07/09)
