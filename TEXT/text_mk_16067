17/11/2006
МИЛОЧЕР, Црна Гора -- Претседателите на земјите од Игманската иницијатива -- претседавачот на претседателството на Босна и Херцеговина, Небојша Радмановиќ, Стипе Месиќ од Хрватска, Филип Вујановиќ од Црна Гора и Борис Тадиќ од Србија -- во четвртокот (16-ти ноември) ја потврдија својата поддршка за развојот на добрососедските врски во регионот. Заедничка изјава беше издадена на првиот ден од дводневната средба, во која се истакнува дека регионалната соработка претставува клучен фактор за напредокот во евроатланската интеграција. Четворицата претседатели, исто така, ја искажаа својата посветеност на континуираното соочување со вистината за минатото. Игманската иницијатива ја започнаа 140 невладини организации во 2000 година, за унапредување на помирувањето. (Побједа, Вијести, Вјесник, Пословни дневник, Данас - 17/11/06; ХИНА, ХРТ - 16/11/06) 
