03/02/2003
СКОПЈЕ, Македонија -- Македонската владејачка партија, Социјал демократскиот сојуз на Македонија, поканила втора етничко-албанска партија, Партијата за демократски просперитет (ПДП), да се приклучи на владината коалиција, извести дневниот весник <I>Утрински весник</I> во понеделникот (3 февруари). Премиерот Бранко Црвенковски им понудил на ПДП места министер без ресор и заменик-министер. Владата одби да го коментира извештајот, а другиот етничко-албански партнер во кабинетот, Демократската унија за интеграција, рече дека никој не ја разгледувал можноста за влез на ПДП во кабинетот.
Во другите вести, главната опозициона партија ВМРО-ДПМНЕ на состанокот на Централниот комитет на партијата во саботата (1 февруари) го избра поранешниот министер за финансии Никола Груевски за заменик претседател на партијата. Четири други поранешни министри - Ганка Самоилова-Цветановска, Sупчо Балкоски, Марјан Додовски и Даниел Дончев - беа избрани за членови на Извршниот комитет на ВМРО-ДПМНЕ. Промените во претседателството беа извршени на иницијатива на лидерот на ВМРО-ДПМНЕ Sубчо Георгиевски. (Утрински весник, Дневник - 03/02/03; МИА, А1 ТВ - 01/02/03)
