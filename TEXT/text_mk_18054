19/06/2007
ЊУЈОРК, САД -- Главната обвинителка на ОН за воени злосторства, Карла дел Понте, го претстави својот редовен извештај за напредокот пред Советот за безбедност на ОН во понеделникот (18-ти јуни), истакнувајќи го генералниот напредок во соработката на Србија, но и повторувајќи дека сите преостанати бегалци мора да биде изведени пред лицето на правдата. Попозитивниот тон на нејзиниот извештај произлегува од неодамнешните апсења на двајца обвинети, Здравко Толимир и Властимир Ѓорѓевиќ. Дел Понте вели дека уште четворица други бегалци се во Србија или на дофат на Белград.
Во своето обраќање пред Советот за безбедност, претседателот на Хашкиот трибунал, Фаусто Почар, рече дека процесот на српската соработка достигна критична фаза, со оглед на тоа што Трибуналот се очекува да биде затворен во 2010 година. (веб-страница на МКТЈ, веб-страница на ОН, Танјуг, РТС, ПБС БиХ - 18/06/07)
