21/06/2006
СКОПЈЕ, Македонија -- Претставниците на ЕУ и САД во вторникот (20-ти јуни) предупредија дека неодамнешните инциденти за време на изборната кампања на 5-ти јули би можеле да влијаат на аспирациите на земјата за членство во ЕУ и во НАТО. Амбасадорите на земјите-членки на ЕУ му рекоа на премиерот Владо Бучковски дека инцидентите не навестуваат фер и демократски избори. Американската амбасадорка, Џилијан Миловановиќ, пак, оствари одделни разговори со Али Ахмети и Арбен Џафер, водачите на двете најголеми партии на етничките Албанци во Македонија. Таа рече дека употребата на насилство во изборната кампања е неприфатлива. Неколку инциденти во кои беше употребено и оружје помеѓу приврзаниците на партиите ги испровоцираа реакциите на меѓународната заедница. (MИА, Макфакс, A1 TВ - 20/06/06) 
