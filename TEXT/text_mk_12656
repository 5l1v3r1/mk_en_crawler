06/03/2005
ХАГ, Холандија -- Министерот за надворешни работи на Луксембург, Жан Аселборн, чија земја моментно претседава со ЕУ, во петокот (4-ти март) рече дека Хрватска има уште неколку дена за да го исполни крајниот рок за обезбедување на целосна соработка со Трибуналот на ОН за воени злосторства. Изјавата на Аселборн уследи по разговорите со главната обвинителка на ОН, Карла дел Понте, чиј извештај за Хрватска ќе биде од суштинска важност за тоа дали Унијата да ги започне разговорите за пристап со Загреб на 17-ти март, според закажаното. Дел Понте постојано ги критикува хрватските власти поради тоа што не го екстрадираат генерал Анте Готовина, еден од најбараните обвинети на судот на ОН. (ХИНА, ХРТ - 04/03/05)
