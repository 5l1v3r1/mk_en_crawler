20/03/2006
СКОПЈЕ, Македонија -- Во интервјуто што беше објавено изминатиот викенд дипломатскиот претставник на ЕУ во Македонија, Ерван Фуере, предупреди дека евентуалните нерегуларности на следните парламентарни избори ќе значат многу подолг пат до пристапот во ЕУ. Фуере истакна дека Македонија мора да го докаже својот капацитет за спроведување на избори во согласност со стандардите на ЕУ. 
Од другите вести во врска со ова, македонскиот премиер Владо Бучковски во петокот (17-ти март) изјави дека за точниот датум на парламентарните избори -- кои треба да се одржат помеѓу јули и септември оваа година -- мора да се разговара откако парламентот ќе го усвои новиот изборен законик. Тој го изјави ова поради континуираниот притисок од страна на опозицијата за предвремени избори. (Макфакс, А1 ТВ - 19/03/06; Утрински весник - 18/03/06)
