14/09/2010
СОФИЈА, Бугарија -- Министерството за внатрешни работи во понеделникот (13-ти септември) објави дека запленило рекордна количина хемикалија која е клучна состојка во производството на хероин. Двајца хрватски државјани беа уапсени во операцијата на граничниот премин Капетан Андреево со Турција. Тие се осомничени за шверц на околу 13 тони оцетен анхидрид -- доволно за создавање пет тони хероин. Властите велат дека кутиите со супстанцата биле скриени во камион со хрватски регистарски таблички кој бил полн со хартиени ролни. Операцијата беше спроведена заеднички од бугарската, српската и романската полиција, во соработка со Еуропол, агенцијата на ЕУ за борба против криминалот. (AП, АФП, Новините - 13/09/10)
