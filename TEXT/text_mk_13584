24/08/2005
САРАЕВО, Босна и Херцеговина (БиХ) -- Командантот на ЕУФОР, генерал-мајор Дејвид Лики, во вторникот (23-ти август) изјави дека ЕУФОР нема информации за евентуално постоење на терористички кампови за обука во БиХ. Лики за новинарите во Сараево изјави дека ако има какви било индиции за постоење на вакви активности персоналот на ЕУФОР -- заедно со локалната полиција и силите на НАТО -- веднаш ќе одговорат. Неодамна, новинската агенција „Сајберкаст“ објави натпис во кој се тврди дека исламистички терористи поврзани со претходните напади на САД сега се обучуваат во кампови во БиХ. (Независне новине, Дневни аваз, РТРС - 24/08/05; ПБС БиХ, РТРС, НТВ Хајат - 23/08/05)
