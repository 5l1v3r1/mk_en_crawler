18/08/2008
ПОДГОРИЦА, Црна Гора -- Локалните медиуми во неделата (17-ти август) го објавија апсењето на четворица мажи осомничени дека извршиле воени злосторства во кампот Морињ, во близина на Котор, помеѓу октомври 1991 и август 1992 година. Младен Говедарица, Спиро Лучиќ, Боро Глигиќ и Иво Гојниќ се дел од шестмината поранешни резервисти на Југословенската народна армија чии обвиненија беа објавени во петокот. Обвиненијата вклучуваат тортура, нехуман третман и кршење на физичкиот интегритет на граѓаните донесени во затворот од градот Дубровник во Хрватска. Двајцата преостанати обвинети, Златко Тарле и Иво Мензалин, се верува дека се во Белград. (РТРС, Танјуг, Б92 -17/08/08)
