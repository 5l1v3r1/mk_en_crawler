08/05/2011
КОПЕНХАГЕН, Данска -- Судот во Копенхаген во петокот (6-ти мај) одлучи да ја спроведе одлуката од 1995 година за протерување на босанскиот воен злосторник Рефик Шариќ. Шариќ, кој избега во Данска со своето семејство во јануари 1994 година, беше осуден од данскиот Врховен суд во 1995 година на осум години затвор за претепување на воени затвореници во хрватскиот затвор Дретељ, во 1993 година. Тој беше ослободен во 1999 година, но остана во Данска од безбедносни причини, тврдејќи дека може да се соочи со тортура и нехуман третман ако се врати во Босна и Херцеговина (БиХ). Судот во петокот одлучи дека причината за оваа загриженост повеќе не постои. Шариќ може да се жали на одлуката од петокот до Врховиот суд. (Vijesti.ba, Бета, Б92, Независне новине, СРНA - 06/05/11)
