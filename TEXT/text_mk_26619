09/09/2009
AНКАРА, Турција -- Министерот за правда Садула Ергин во вторникот (8-ми септември) инсистираше на тоа дека Апелациониот суд треба да ја смени одлуката за отпочнување истрага против претседателот Абдула Ѓул. Обвиненијата за корупција против Ѓул беа подигнати од страна на судот во Синчан, во близина на Анкара, кој инсистираше во мај дека Ѓул, иако има претседателски имунитет, треба да се соочи со судење за случај кој датира од 1990-тите, кога милиони американски долари исчезнале од неговата Партија на правдата и развојот. Ергин за новинарите во Анкара изјави дека неговата канцеларија испратила барање за прекин на судењето. Ѓул ги негираше сите обвиненија за корупција.
Во другите вести од вторникот, Грузија го ослободи капетанот на турскиот брод кој беше уапсен во август и осуден на 24 години затвор за илегално пловење во отцепениот регион Абхазија. Наместо првичната казна, Мехмет Чоскун (24), доби условна казна и парична казна. Одлуката уследи по состанокот претходно истиот ден помеѓу турскиот министер за надворешни работи, Ахмет Давутоглу, и грузискиот претседател Михаил Саакашвили. (Заман - 09/09/09; Ројтерс, новинска агенција Анадолу, Ксинхуа - 08/09/09)
