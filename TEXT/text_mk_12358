12/01/2005
БЕЛГРАД, Србија и Црна Гора -- Висока воена делегација од САД се наоѓа во Србија и Црна Гора, со цел да разговара за унапредувањето на билатералните врски и соработката. Во вторникот (11-ти јануари) делегацијата, предводeна од страна на вицеадмиралот Доналд П. Лорен, се состана со министерот за одбрана на државната заедница, Првослав Давиниќ, со министерот за надворешни работи, Вук Драшковиќ, како и со српскиот претседател, Борис Тадиќ. Канцеларијата на Давиниќ издаде соопштение во кое се вели дека двете страни очекуваат решавање на несоработката на Србија со Хашкиот трибунал.
Во другите вести од вторникот, министерот за човекови права на Србија и Црна Гора, Расим Љајиќ, кој, исто така, претседава со сојузниот совет за соработка со Трибуналот на ОН за воени злосторства, рече дека очекува хашките обвинители наскоро да издадат уште шест нови обвиненија. Тој рече дека истите ќе бидат покренати против жители на Србија и Црна Гора, Косово, Македонија, Хрватска и Босна и Херцеговина. (Танјуг, Б92, Бета, А1 ТВ - 11/01/05)
