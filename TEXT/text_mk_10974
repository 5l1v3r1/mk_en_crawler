31/03/2005
ЗАГРЕБ, Хрватска -- Претседателот Стипе Месиќ изрази скепса дека Анте Готовина, генералот во бегство, некогаш ќе му се предаде на Хашкиот трибунал. Коментирајќи во врска со неодамнешните повици од Запад до Готовина да постапи како вистински патриот и да се предаде, Месиќ во средата (30-ти март) изјави за локалните медиуми дека генералот ако сакаше можеше уште одамна да го покаже својот патриотизам. Претходно овој месец, министрите за надворешни работи на ЕУ го одложија почетокот на преговорите за членство со Хрватска, наведувајќи ја како причина недоволната соработка со Трибуналот на ОН за воени злосторства. (Вечерњи лист - 31/03/05; ХИНА - 30/03/05)
