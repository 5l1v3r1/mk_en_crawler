02/04/2008
БРИСЕЛ, Белгија -- Црногорскиот премиер Мило Ѓукановиќ во вторникот (1-ви април) во Брисел се состана со шефот за надворешна политика на ЕУ, Хавиер Солана, на разговори во врска со односите помеѓу Подгорица и ЕУ и начините за зајакнување на регионалната соработка. „Односот помеѓу Црна Гора и ЕУ е многу добар“, рече Солана по состанокот, повикувајќи ја владата да продолжи со своето досегашно темпо на реформи. Ѓукановиќ потврди дека неговата влада е посветена на спроведувањето на Договорот за стабилизација и асоцијација потпишан со ЕУ во јануари и продолжува со својата борба против корупцијата и организираниот криминал. (Вијести - 02/04/08; Бета, РТЦГ, Мина - 01/04/08)
