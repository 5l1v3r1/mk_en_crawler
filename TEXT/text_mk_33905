12/11/2003
БУКУРЕШТ, Романија -- Еден романски војник е убиен, а друг е ранет, во вторникот (11-ти ноември) во Авганистан, кога нивниот конвој наишол на оган од лесно оружје. Романците се движеле со пет оклопни возила, кога морале да запрат поради блокадата поставена на патот во близина на Кандахар. Најмалку еден вооружен напаfач пукал кон конвојот и бил убиен во вкрстените престрелки. Романскиот државен секретар за одбрана, Кристијан Маиор, рече дека овој војник е прва жртва на неговата земја во една мировна операција. Букурешт придонесе со 430 војници во операцијата во Авганистан предводена од САД. (AФП, БТA - 12/11/03; РФЕ/РЛ, АФП, Ромпрес - 11/11/03)
