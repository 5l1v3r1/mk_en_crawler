12/11/2007
КРОФОРД, САД -- Претседателот Џорџ В. Буш и германската канцеларка Ангела Меркел во неделата (11-ти ноември) се согласија дека разговорите помеѓу Белград и Приштина за идниот статус на Косово се во клучна фаза. За време на посетата на ранчот на Буш во Тексас, Меркел апелираше до двете страни да направат сé што е потребно за постигнување прифатливо решение.
Во меѓувреме, во интервјуто од петокот за „Далас монинг њус“, американскиот државен секретар Кондолиза Рајс призна дека повоените настани во Босна и Херцеговина (БиХ) и Косово не се во согласност со очекувањата. Според нејзе, БиХ, со своите тројца претседатели, три полициски сили и три армии, не функционира како „вистинска држава“. Што се однесува на Косово, Рајс истакна дека покраината во суштина нема економија. (Коха Диторе, Зери - 12/11/07; РФЕ, Телеграфи, Танјуг -11/11/07; соопштение за печатот на американскиот Стејт департмент - 09/11/07)
