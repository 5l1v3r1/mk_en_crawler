31/03/2006
ДИЈАРБАКИР, Турција -- Голем број лица беа повредени во полициската интервенција за прекин на насилничките протести на Курдите во југоисточна Турција во четвртокот (30-ти март). Насилството започна кога група млади што учествуваше на големите демонстрации во Дијарбакир започна да фрла камења кон околните продавници и кон една полициска станица и ги запали канцелариите на две банки. Локалните власти објавија дека едно осумгодишно момче почина во болница од повредите здобиени за време на немирите. 
Во тридневните судири четири лица загинаа, а повеќе од 250 беа повредени. (Ројтерс, Фокус - 31/03/06; АП, Агенција Анадолу - 30/03/06; Ројтерс - 28/03/06)
