16/10/2007
AНКАРА, Турција -- Владата во понеделникот (15-ти октомври) официјално побара од парламентот да ги овласти воените операции против базите на терористичката Курдистанска работничка партија (ПКК) на ирачката територија. Барањето се очекува да биде усвоено во среда, а за тоа е потребно само просто мнозинство. Иницијативата ќе покрива повеќе од една операција во текот на следната година, но не специфицира никаков краен рок потоа.
Повторно во понеделникот, високи ирачки и американски претставници ја повикаа Анкара да се воздржи од воена акција против цели во Ирак, поради загриженоста за стабилноста. Ирачкиот премиер Нури Малики рече дека е подготвен да одржи итни разговори со турските водачи за смирување на кризата. Ирачкиот заменик-претседател Тарек ал Хашеми во вторник ќе допатува во посета на Анкара, како и сирискиот претседател Башар Асад. (Радикал - 16/10/07; новинска агенција Анадолу, РИА Новости, ББС, Милијет, АФП, АНКА, Чихан, АП, Ројтерс - 15/10/07)
