30/04/2009
TИРАНА, Албанија -- Министерството за надворешни работи во средата (29-ти април) го негираше извештајот дека е постигнат договор помеѓу Тирана и Атина со кој й се даваат албански територијални води на Грција. Премиерот Сали Бериша потпиша договор со својот колега Костас Карамалнис претходно оваа недела, но ниту една страна не го објави јавно. Локалните медиуми јавија дека со договорот, Албанија се согласила да му даде 225 квадратни километри територијални води на својот јужен сосед. „Ги отфрламе неоснованите, погрешни и злонамерно неточни информации објавени во еден албански дневен весник за т.н. „намалување на стратешката позиција на албанската држава“, наводно, како резултат на Договорот за одбележување на епиконтиненталниот појас и поморската зона, се вели во заедничкото соопштение на министерството за надворешни работи и одбрана. (Шекули, Телеграфи, Балкан веб, Њус 24, Топ ченал - 29/04/09)
