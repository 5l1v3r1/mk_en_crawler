19/11/2008
САРАЕВО, Босна и Херцеговина (БиХ) -- Полицијата уапси двајца осомничени, Радоје Лаловиќ и Сонибој Скилевиќ, во вторникот (18-ти ноември). Тие се соочуваат со обвиненија дека извршиле воени злосторства против цивили во затворот Кула во текот на 1990-тите. Тие работеле како менаџери на затворот помеѓу мај 1992 и декември 1995 година. Обвинителите велат дека двајцата вршеле прогон на несрпското население, како и дека учествувале во тортурата и убиствата на затвореници. (Б92, Дневни аваз, БХРТ, Независне новине, Фена, ДПА - 18/11/08)
