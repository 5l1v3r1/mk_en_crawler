30/01/2006
СКОПЈЕ, Македонија -- Претставниците на бугарското и македонското министерство за надворешни работи во петокот (27-ми јануари) ги завршија дводневните консултации во Скопје, кои се однесуваа на билатералната соработка и евроатланската интеграција. Разговорите првенствено имаа за цел подготовка на едногодишен план за соработка. 
Во другите вести, Министерството за надворешни работи во Софија во понеделникот го потврди успешното завршување на заложничката драма во Нигерија. Еден Бугарин и тројца други странски државјани вработени во нафтена индустрија беа киднапирани од страна на локалните милитанти и беа држени во заложништво од 11-ти јануари. Милко Ничев, вработен во „Шел“, и другите беа ослободени во понеделникот изутрина. (бТВ, БНР, АФП, Ројтерс - 30/01/06; веб-страница на бугарската влада - 28/01/06)
