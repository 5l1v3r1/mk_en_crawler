29/07/2009
БУКУРЕШТ, Романија -- Двајца израелски гинеколози беа уапсени во Романија во вторникот (28-ми јули), поради сомневањата за вмешаност во сé поголемиот скандал со шверц. „Тие се обвинети за нелегална трговија со јајце-клетки, вмешаност во криминална група и вршење лекарска дејност без дозвола“, објави Кодрут Олару, главен обвинител на Одделот за борба против организираниот криминал. Двајцата добија забрана за напуштање на земјата минатата недела, кога беше приведен друг Израелец и неговиот син, кои раководеле со клиниката Сабиц во Букурешт. Обвинителите велат дека осомничените контактирале со романски жени на возраст меѓу 18 и 30 години и им плаќале по 238 евра за нивните јајце-клетки, кои потоа ги продавале на парови што барале ин-витро оплодување. Повеќето клиенти на клиниката доаѓале од Израел, Италија и Велика Британија. (Jерусалем пост - 29/07/09; AФП - 28/07/09)
