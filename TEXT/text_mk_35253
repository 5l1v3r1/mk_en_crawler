25/04/2004
СОФИЈА, Бугарија -- Еден бугарски војник е убиен во петокот (23-ти април) во Ирак, при напад на неговата патролна единица со минофрлач и истрели од автоматско оружје. Тој е шестата жртва од бугарските војници откако Софија испрати 500 војници во Ирак минатото лето. Владата инсистира на тоа војниците да го исполнат својот мандат во Ирак.
Во саботата, министерот за надворешни работи, Соломон Паси, ги повика ОН да одиграат поактивна улога таму, додавајќи дека Софија сака на крајот ингеренциите да им бидат дадени на ирачките власти и да бидат одржани избори.
Во другите вести, албанскиот премиер Фатос Нано за време на посетата на Италија изјави дека неговата земја е подготвена за зголемуваoе на бројот на војниците во Ирак на 100 или 200. Тирана сега има 71 војник во Мосул, под италијанска команда. (AФП, БTA, Труд, 24 Часа - 24/04/04; БНT, БTA - 23/04/04)
