10/12/2009
ТИРАНА, Албанија -- Амбасадорот на ОБСЕ во Тирана, Роберт Бош, рече дека корупцијата во Албанија е загрижувачка и претставува пречка за интеграцијата во ЕУ. Говорејќи на конференцијата организирана од ОБСЕ во средата (9-ти декември), Бош рече дека корупцијата се раширила во многу сектори, додавајќи дека недостатокот на транспарентност е евидентен, особено во поглед на финансирањето на политичките партии. „Иако Изборниот законик бара Централната изборна комисија да собира изјави за финансирањата на политичките партии, истиот нема соодветни механизми за истражување на изворите на финансирање, и исто така нема обврска за пријавување за донациите на приватниот сектор“, рече Бош. „Корупцијата ги намалува даночните приходи, ги покачува трошоците на јавните услуги, ја извртува конкурентноста на приватниот сектор и, во својата најгрда манифестација, ги осудува ранливите групи на сиромаштија“, додаде тој. (Шекули, Балкан веб, Ора њус, Алсат - 09/12/09)
