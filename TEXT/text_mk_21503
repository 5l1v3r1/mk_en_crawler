29/07/2008
ПРИШТИНА, Косово -- ОН и ЕУ ги завршија техничките разговори за распоредувањето на полициската и судска мисија ЕУЛЕКС во Косово. Локалните медиуми во вторникот (29-ти јули) објавија дека Одделот за мировни операции на ОН во Њујорк го одобрил планот за значително намалување на УНМИК до крајот на годинава и целосно распоредување на ЕУЛЕКС.
Во другите вести од понеделникот, директорот на царинската служба на УНМИК, Наим Хуруглица, и постојаниот секретар на Министерството за животна средина, Мухамет Алиу, се привремено суспендирани поради тоа што дозволиле опасни токсични хемикалии да влезат во Косово. Полицијата во централно Косово заплени камиони со опасни хемикалии наменети за домашно претпријатие откако царината на УНМИК им дозволи да влезат преку Македонија. Камионите се сега паркирани во Митровица, што предизвика протести помеѓу локалното население. (Коха Диторе, Експрес, Лајм - 29/07/08; РТК - 28/07/08)
