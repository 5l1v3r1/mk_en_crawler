25/04/2005
ПРИШТИН, Косово, Србија и Црна Гора -- Шефот на УНМИК Сорен Јесен Петерсен во петокот (22-ри април) најави дека ги променил регулативите за Косовската агенција за доверба - која е задолжена за приватизацијата во провинцијата - со цел избегнување на бирократските пречки и забрзување на продажбата. Измените ќе значат дека агенцијата повеќе нема да биде обврзана да го одредува сопственичкиот статус на таканаречените општествени претпријатија пред договорот за приватизација, но ќе може да го разјасни ова прашање по продажбата на имотот. (Косова лајв, Танјуг, АП - 22/04/05)
