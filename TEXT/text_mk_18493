09/04/2007
ПРИШТИНА, Косово, Србија -- Преговарачкиот тим на косовските Албанци формираше неофицијална канцеларија за врски во Њујорк, според координаторот на тимот Блерим Шала. Во петокот (6-ти април) тој објасни дека со оглед на тоа што се работи за привремена дипломатска канцеларија, на Приштина не й треба дозвола од УНМИК. Според резолуцијата 1244 привремените косовски институции не смеат да отвораат дипломатски канцеларии. Локалните медиуми објавија дека канцеларијата ќе лобира и ќе обезбедува информации за Советот за безбедност на ОН, додека истиот го разгледува прашањето за иднината на покраината. (Б92, Танјуг - 08/04/07; Глас јавности - 07/04/07)
