23/03/2007
БАЊА ЛУКА, Босна и Херцеговина (БиХ) -- Преговорите за полициските реформи треба да започнат од почеток и со нов модел, вели премиерот на Република Српска (РС) Милорад Додик. Тој во четвртокот (22-ри март) одговараше на неодамнешниот коментар на комесарот за проширување на ЕУ, Оли Рен, дека трите главни принципи на полициските реформи, дефинирани од страна на Унијата, овозможуваат подготвување на нови предлози. РС долго време одбива да ги укине полициските сили на својот ентитет, кочејќи ги разговорите.
Високиот претставник Кристијан Шварц-Шилинг во четвртокот рече дека една можност за која се размислува е ставањето на сите полициски единици -- вклучувајќи ја и полицијата на РС -- под надлежност на министерство за безбедност на државно ниво. Бошњачките политичари ја одбиваат оваа можност. (РТРС, Фена, ПБС - 22/03/07)
