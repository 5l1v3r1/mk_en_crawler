21/01/2005
БУКУРЕШТ, Романија -- Премиерот Калин Таричеану во четвртокот (20-ти јануари) побара од своите министри да го проверат сите јавни договори потпишани од страна на претходната администрација поради сомневањата за нерегуларности. Тој понатаму додаде дека нема да толерира залудни и лажни договори, кои ги полнат џебовите на бизнисмените на трошок на народот.
Претседателот Трајан Башеску, во меѓувреме, ги отфрли плановите на австриската Влада за изградба на затвор во Романија. Австрија сакаше да ги испрати романските државјавни осудени на нејзина територија во тој затвор. Претходната Влада во Букурешт се согласи со планот.
Во петокот Башеску ја посети Молдавија. Неговиот кабинет објави дека тој ќе изрази поддршка за интеграцијата на Молдавија во ЕУ и ќе побара поголеми права за романската заедница во земјата. (Ромпрес - 21/01/05; Ројтерс, АФП, Meдиафакс - 20/01/05)
