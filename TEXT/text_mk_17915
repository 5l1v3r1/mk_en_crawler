19/07/2007
TРИПОЛИ, Либија -- Регионалниот суд во Либија во средата (18-ти јули) ги ослободи петте бугарски медицински сестри и палестинскиот лекар од сите обвиненија на тужбата за клевета што ја поднесе либискиот полицаец Селим Јума. Сличен случај за клевета против медицинските сестри, исто така, заврши со ослободување претходно оваа година. Пресудата од средата дојде само неколку часа по онаа за замена на смртните казни -- што произлезе од контроверзниот случај на инфицирање со ХИВ -- со доживотен затвор.
Либија вели дека в среда „топката ќе биде во рацете на Европа“. Исто така, земјата истакна дека случајот сé уште не е затворен и рече дека допрва се очекуваат гаранции во врска со третманот на стотиците деца инфицирани со ХИВ. Теоретски, шестмината може да бидат пренесени во Бугарија со билатералниот договор потпишан во 1984 година. (Сегa - 19/07/07; Фокус, Дарик, БТР, Софија Ечо, АФП - 18/07/07)
