13/10/2010
БЕЛГРАД, Србија -- Апелацискиот суд во Белград во вторникот (12-ти октомври) ги потврди затворските казни на тројцата поранешни српски полицајци осудени за убиствата на 50 етнички Албанци во Сува Река за време на косовскиот конфликт во периодот 1998-1999 година. Во април 2009 година обвинетите Слаѓан Чукариќ, Мирослав Петковиќ и Милорад Нишавиќ беа прогласени за виновни и осудени на 20,15, односно 13 години затвор. Судот, исто така, го потврди ослободувањето од прва инстанца на тројца други полициски офицери, но ја поништи 20-годишната казна за Радојко Репановиќ, поранешен полициски командант во Сува Река, и нареди негово повторно судење. (Taнјуг, Б92, Радио Слободна Европа, АФП - 12/10/10)
