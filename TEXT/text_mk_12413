10/06/2005
БЕЛГРАД, Србија и Црна Гора -- Во четвртокот (9-ти јуни) во Белград беше потпишан договор за соработка меѓу шефовите на националните трудови бироа на Албанија, Босна и Херцеговина, Хрватска, Македонија, Црна Гора, Србија и Словенија. На прес-конференцијата учесниците ветија дека ќе разменуваат информации и искуства во врска со вработувањето и ќе се фокусираат на соработката за создавање на пазар на трудот без граници во регионот. Централна тема беше предизвикот на вработувањето на млади лица, кој се смета за еден од проблемите што мора да се решат во најскоро време.
Во другите вести, министрите за одбрана од регионот в петок во Софија ќе присуствуваат на конференцијата за инвестиции и трговија во Југоисточна Европа. Ова е четврт состанок од ваков вид. (Данас, Медиапул, news.bg - 10/06/05; Tанјуг, Бета - 09/06/05)
