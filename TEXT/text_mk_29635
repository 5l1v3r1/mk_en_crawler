29/05/2011
AТИНА, Грција -- Премиерот Јоргос Папандреу се состана со својот канадски колега Стивен Харпер во саботата (28-ми мај) во Атина, при што го посети парламентот и присуствуваше на тркалезната маса на бизнис делегациите од двете земји. Тие дискутираа за билатералните односи, економските случувања -- вклучително и ситуацијата во Еврозоната -- и грчките напори за справување со нејзините финансиски проблеми. „Сигурни сме дека нашите грчки домаќини тука и нашите европски пријатели ќе продолжат да се справуваат со работите за да може глобалната економија да продолжи да расте“, рече Харпер. (АНА-МПА, ЕРТ, Нафтемборики, Прото тема - 28/05/11)
