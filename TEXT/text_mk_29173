05/07/2010
БЕЛГРАД, Србија -- Судот во Лондон во понеделник (5-ти јули) ќе отпочне расправа за барањето на Србија за екстрадиција на поранешниот член на претседателството на Босна и Херцеговина (БиХ) Ејуп Ганиќ, рече српскиот обвинител за воени злосторства, Владимир Вукчевиќ, во неделата. Вукчевиќ рече дека претресот ќе продолжи во текот на следните денови, и изрази надеж дека судот ќе го одобри барањето на Белград. Ганиќ беше уапсен на 1-ви март на Аеродромот Хитроу, врз основа на потерницата издадена од Белград. Србија го бара во врска со нападот од мај 1992 година во Сараево врз конвој на Југословенската народна армија, при кој загинаа 40 војници. Ганиќ ги негира обвиненијата. (Бета, РТС, Б92, Танјуг - 04/07/10)
