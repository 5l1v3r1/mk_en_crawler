05/11/2010
 Хрватскиот фонд за приватизавија (ХФП) отвори трет јавен тендер за бродоградилиштето Краљевица во средата (3-ти ноември), со краен рок на 18-ти ноември за сите понуди. Министерот за економија, Ѓуро Попијац, рече дека неколку инвеститори веќе покажале интерес, зголемувајќи ги надежите дека овој последен напор ќе успее. ХФП нуди 99,54 отсто удел во бродоградилиштето со почетна цена од 1 куна. Купувачот ќе треба да спроведе програма за реконструкција за бродоградилиштето, помагајќи му да ги исполни условите на Европската комисија. 
*** 
 Aлбанијa издаде деби еврообврзница во вредност од 300 милиони евра, објави на 28-ми октомври министерот за финансии Ридван Боде. Тој рече дека владата одлучила да ја стави обврзницата сега додека пазарите се движат кон стабилна состојба во последниве месеци. Тој додаде дека трансакцијата го потврдува кредибилитетот на економијата за влез на странските пазари. Еврообврзницата беше договорена од Дојче бенк и ЏП Морган. 
*** 
Мисијата на ММФ, предводена од Костас Христу, почна со преглед на стенд-бај аранжманот на Босна и Херцеговина од 1,2 милијарди евра во вторник (2-ри ноември). Мисијата ќе одржи разговори со локалните власти до 15-ти ноември. ММФ ги комлетираше вториот и третиот преглед од тригодишниот договор на 15-ти октомври и го одобри доделувањето на траншата од 132,8 милиони евра. 
*** 
Владата на Хрватска од (1-ви ноември) го укина „кризниот“ данок на приход од 4 отсто на приходите повисоки од 817 евра, со што го отстрани специјалниот данок два месеци пред предвиденото. Стапката од 2 отсто од месечните приходи меѓу 409 евра и 817 евра, беше тргната од јули. Укинувањето на стапката од 4 отсто ќе влијае на 344.500 луѓе и треба да ја зголеми домашната потрошувачка, поддржувајќи ја економската активност, особено трговијата на мало.
*** 
 Српскиот премиер Мирко Цветковиќ и неговиот словенечки колега во посета на земјата, Борут Пахор, ја отворија топлогалванизирачката фабрика Метал-Цинкара во Инџија во вторникот (2-ри ноември). Фабриката ќе вработи 50 луѓе. Метал-Цинкара Инџија е најголема фабрик за цинк на Балканот. 
*** 
 Косовскиот парламент во вторникот (2-ри ноември) го усвои законот за работни односи кој ќе стапи на сила во јануари 2011 година. Долгоочекуваната легислатива предвидува продолжување на породолното отсуство од три месеци на една година. Спроведувањето на законот ќе чини 2 милиони евра годишно. 
*** 
ММФ сака Aлбанијa да го намали својот јавен долг, кој достигна 60 отсто од БДП. Претставникот на ММФ во Албанија, Гервин Бел, во средата (3-ти ноември) рече дека оваа бројка е највисока во регионот. Бел рече дека долгот ја загрозува економијата и дека нормалноста ќе биде постигната со интервенирање за намалување на цифрата во време кога економијата се очекува да порасне за 3,5 отсто во 2011 година.
*** 
Растот на турската eкономија е стабилен, рече министерот за финансии, Мехмет Шимшек, во вторникот (2-ри ноември). Тој додаде дека економското проширување помогнало за создавање 3 милиони нови работни места од 2007 година, и рече дека тоа ќе помогне да се зголеми приливот на директните странски инвестиции во иднина.. 
*** 
Инвеститорите од Maкедонија и Tурција учествуваа на бизнис форумот во Скопје на 28-ми октомври. Настанот привлече претставници на повеќе од 20 турски претпријатија што бараат можности во Македонија.
 (Разни извори -- 29/10/10-05/11/10)  
