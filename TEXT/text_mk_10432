21/10/2004
АНКАРА, Турција -- Висок официјален претставник на ОН во средата (20-ти октомври) изјави дека е импресионирана од решеноста на турската Влада да обезбеди почитување на човековите права. Говорејќи на крајот од својата десетдневна посета на земјата, специјалниот претставник на ОН за заштитата на човековите права, Хина Џилани, сепак предупреди дека новите демократски закони доправа треба да бидат целосно спроведени на локално ниво. „Сé уште има области на отпор кон промените“, рече таа. 
Исто така во средата, европскиот комесар за индустрија, Оли Рен, имаше свое обраќање на форумот во Истанбул, при што рече дека ЕУ има намера да го одржи своето ветување за пристап на Турција. Во меѓувреме, турскиот премиер Реџеп Тајип Ердоган, кој се наоѓа во посета на Париз, во интервјуто објавено во четвртокот рече дека одржувањето на референдум за членство на Турција во ЕУ би се косело со досегашната практика на Унијата. Некои лица во Франција предлагаат одржување на таков референфум. (AФП, НТВ - 21/10/04; AП, АФП - 20/10/04) 
