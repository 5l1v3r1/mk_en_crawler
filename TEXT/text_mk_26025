17/12/2009
НИКОЗИЈА, Кипар -- Властите во средата (16-ти декември), објавија дека добиле корисни информации од Интерпол за тоа како да ги најдат остатоците од починатиот претседател на Кипар Тасос Пападопулос, кои беа украдени од гробиштата на 11-ти декември. Интерпол ќе им помогне на истражителите „да ја состават сложувалката“, рече потпаролот на полицијата Михалис Кацунотос, додавајќи дека иако неколку луѓе беа испрашани во моментов нема осомничени лица. Останките на Пападопулос, кој почина од рак на белите дробови на 12-ти декември 2008, беа земени од гробиштата во селото Дефтера, во близина на Никозија. Локалните медиуми шпекулираат за два можни мотиви на кражбата -- обид за откуп од страна на фамилијата или обид да се поткопаат преговорите за обединување на поделениот остров, кои се во тек. (АФП, СР, ББС, Ројтерс - 16/12/09)
