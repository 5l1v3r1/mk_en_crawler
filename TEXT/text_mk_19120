01/02/2007
АНКАРА, Турција -- Познатиот писател и добитник на Нобеловата награда за литература, Орхан Памук, го откажа патувањето за Германија, планирано за петок (2-ри февруари). Издавачката куќа на Памук, минхенската „Хансер“, го потврди откажувањето на посетата, но одби да каже зошто. Минатиот месец истакнатиот турско-ермански новинар Хрант Динк беше убиен од атентатор лут поради неговите коментари за масовните убиства на Ерменците за време на Првата светска војна. Памук, кој говореше јавно околу ова прашање, како и Динк, беше обвинет според контроверзниот член на кривичниот закон со кој за кривично дело се прогласува „навредата на турската припадност“. 
Премиерот Реџеп Тајип Ердоган издаде наредба за обезбедување на оние на кои им се суди според оваа клаузула, но турскиот печат објави дека оваа наредба не е спроведена. (Заман, Сабах, Радикал - 01/02/07)
