11/04/2008
Процесот на приватизација во Косовo ќе биде запрен неколку месеци, објави во средата (9-ти април) Косовската доверителска агенција (КТА), телото што во моментов ја води приватизацијата. КТА додаде дека наскоро ќе биде трансформирана во владина агенција, одлучувајќи да ја прекине продажбата на јавниот имот додека тоа не се случи.
 *** 
Банкарската агенција на Федерацијата на Босна и Херцеговинa во средата (9-ти април) ја објави одлуката да се обиде повторно да ја продаде задолжената Херцеговачка банка (ХБ). Агенцијата се надева дека ќе најде нов сопственик до јуни. ОХР го прекина работењето на ХБ во 2001 година и воведе назначи администратор откако вработените во ХБ беа обвинети за проневера и други незаконски активности.
*** 
 Tиранa во понеделникот (7-ми април) беше домаќин на семинарот за технологиите за испитување на финансиската и економска измама. Настанот беше инициран од главната обвинителка Ина Рама и имаше поддршка од Американската амбасада во Тирана. Перењето пари, конфискацијата на имот, користењето банкарски депозит и условите за истражните активности беа помеѓу темите на семинарот.
*** 
Годишно пресметаната инфлациска стапка во Aлбанијa достигна 4,6% во март, највисока во последните години. Истата го надмина максимумот на Светската банка од 4%. Зголемените цени на енергијата се сметаат за главна причина зад високата инфлација. 
*** 
Во понеделникот (7-ми април) беа примени понуди за изградбата на првата нуклеарна централа на Средоземното Море на Tурција. Сегашниот тендер е за една од трите планирани централи. Според претставник на турскиот енергетски сектор, цитиран од Ројтерс, првите кандидати што ги поднеле своите понуди биле јапонската „Иточу“, канадската „Атомик енерџи Канада Инц.“, француската „Винчи“ и „Суез“. 
 *** 
Нето странските директни инвестиции (СДИ) во Хрватскa достигнаа вкупно 3,4 милијарди евра во 2007 година, зголемување од 33,5% за период од една година, објави во вторникот (8-ми април) Централната банка на земјата. Ова се најголеми досега СДИ во Хрватска. Скокот го одразува варирањето на акциите во нафтениот и гасен производител ИНА и Хрватските телеком на домашниот пазар на акции минатата година.
 (Разни извори – 04/04/08-11/04/08)  
