13/11/2008
ЗАГРЕБ, Хрватска -- Борбата против организираниот криминал и корупцијата, и истовремено реформата на судството треба да бидат „прв и главен“ приоритет на Хрватска на нејзиниот пат кон членството во ЕУ, рекоа премиерот Иво Санадер и комесарот за проширување на ЕУ, Оли Рен, по состанокот во средата (12-ти ноември) во Загреб. Во врска со двете убиства од висок профил во Загреб неодамна, Рен рече: „Ние очекуваме решителни мерки. Полицијата, државните институции и судовите треба да покажат конкретни резултати. Очекуваме виновниците да бидат уапсени и изведени пред лицето на правдата“. Жртви беа познатиот новинар Иво Пуканиќ и Ивана Ходак, ќерката на влијателен адвокат. Рен потврди дека Загреб ќе ги заврши своите разговори за пристап до крајот на 2009 година ако ги исполни сите критериуми. (Вечерњи лист, ХРТ, Макфакс, Ксинхуа, ДПА, ХИНА - 12/11/08)
