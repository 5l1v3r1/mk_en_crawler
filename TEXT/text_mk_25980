19/08/2009
БЕЛГРАД, Србија -- Професорите во вторникот (18-ти август) предупредија дека ќе започнат штрајк на 1-ви септември, ако не им бидат исплатени заостанатите плати од јули. Околу 5.000 од нив ги чекаат своите плати. Синдикатите ја обвинија владата за занемарување на проблемите во секторот. Професорите, исто така, се спротивставија на новиот предлог-закон за образованието, кој им дава на директорите на училиштата поголеми ингеренции и предвидува измени во начинот на финансирање на училиштата.
Во другите вести, синдикатите што ги застапуваат вработените во петрохемиското претпријатие Петрохемија Панчево во вторникот ги потврдија своите планови за штрајк. Тие велат дека министерот за економија, Млаѓан Динкиќ, не го разрешил менаџерскиот тим на претпријатието до 17-ти август, како што ветил. Петрохемија Панчево, кое има 2.300 вработени, привремено го прекина производството на 24-ти јуни, откако се соочи огромни долгови кон снабдувачите. (Taнјуг, Б92, Бета, РТС - 18/08/09)
