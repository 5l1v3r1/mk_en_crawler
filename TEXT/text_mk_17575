22/12/2006
НИШ, Србија -- Српскиот министер за правда, Зоран Стојковиќ, и неговиот бугарски колега, Георги Петканов, во четвртокот (21-ви декември) отворија бугарски конзулат во српскиот главен град Ниш. Петканов објасни дека тоа ќе го олесни транзитот на луѓето помеѓу двете земји со оглед на тоа што како членка на ЕУ Бугарија мора да воведе визи за српските граѓани, почнувајќи од јануари. Петканов истакна дека тие ќе бидат бесплатни и рече дека повеќето групи ќе имаат корист од олеснетите визни правила, особено членовите на бизнис заедницата, студентите и туристите. Стојковиќ рече дека се надева оти Србија ќе биде вклучена во „белата шенген листа“ следната година, што ќе доведе до либерализација на визните аранжмани со земјите-членки на ЕУ. (Б92, Фокус, News.bg - 21/12/06)
