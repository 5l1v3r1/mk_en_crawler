10/08/2007
Бројот на странските посетители на Tурција се зголеми за 16,55 отсто за период од една година, во јули, достигнувајќи 3,6 милиони, додека во периодот јануари-јули имаше вкупно 12,8 милиони туристи, објавија властите во вторникот (7-ми август). Во текот на првите седум месеци од годината, Германија, Русија и САД беа трите главни точки на потекло за посетителите во Турција. Во јули 63,44 отсто од туристите дојдоа од земјите на ОЕЦД. 
*** 
Централната профит банка, со седиште во Сараевo, ќе се спои со УниКредит Загребачка банка Мостар, до крајот на оваа година. Потегот е во согласност со глобалното спојување на татковските претпријатија ХВБ Бенк и УниКредит. 
 *** 
Индексот на доверба на потрошувачите во Бугаријa се намали на 5,5 поени во јули, во споредба со април, според официјалните податоци. Довербата помеѓу урбаното население се зголеми за 7 поени, додека помеѓу руралното население се намали за 2,6 поени. 
*** 
Загребскиот аеродром ќе купи нов патнички терминал до 2010 година, зголемувајќи го капацитетот на аеродромот од 1,6 на 3,3 милиони патници годишно. Вкупната цена на проектот ќе изнесува околу 212 милиони евра. 
*** 
Грчката EФГ Еуробенк ги отвори своите први банкарски канцеларии во Кипар. Филијалата ќе нуди корпоративни и инвестициски банкарски услуги, приватно банкарство и раководење на капитал. 
*** 
Aлбанската влада одлучи да им дозволи на две меѓународни претпријатија „МедОил“ и „Стрим ОилендГас“ да експлоатираат и вадат нафта на територијата на земјата. Ископувањата ќе се вршат во Јонското Море и зоната Делвина. 
(Разни извори – 03/08/07-10/08/07) 
