08/03/2009
ЉУБЉАНА, Словенија -- Словенија и одреден број други членки на НАТО се против намалување на присуството на војниците на НАТО во Косово, рече словенечкиот министер за надворешни работи, Самуел Збогар, во петокот (6-ти март). Словенија и многу други земји на НАТО се согласија дека сојузот мора да продолжи со својот ангажман во Западен Балкан, рече министерот. Претходно оваа недела командантот на КФОР, генерал Џузепе Емилио Гај, рече дека КФОР ќе го намали својот контингент во Косово поради подобрената стабилност на државата. 
Во другите вести, Ларс Лаге Олофсон во петокот (6-ти март) официјално ја презеде функцијата нов генерален ревизор во Косово, објавија медиумите. Специјалниот претставник на ЕУ во Косово, Питер Фејт, го назначи Олофсон, кој рече дека очекува да има „добра и плодна“ соработка со косовските законодавни и извршни тела. Генералниот ревизор независни ја проценува работата и управувањето со финансиите на косовските министерства, општини и државни претпријатија. (СТА, Бета, Б92, Вести, Косова Сот, РТВ, Косова прес - 06/03/09)
