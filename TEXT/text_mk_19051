03/06/2007
AНКАРА, Турција -- Турскиот парламент во саботата (2-ри јуни) го одобри амандманот со кој се скратува крајниот рок за организирање референдум за уставните реформи од 120 на 45 дена. Потегот има за цел да овозможи истовремено одржување на парламентарните избори на 22-ри јули. Турскиот електорат е тој што треба да одлучи за судбината на пакетот важни уставни реформи со кои се воведуваат директни избори за претседател, а кој беше одобрен од парламентот, но претседателот Ахмет Неџдет Сезер му стави вето.
Исто така во саботата, пратениците гласаа за зголемување на одредени овластувања на полицијата, со кои им се дава право да запираат осомничени или возила, ако имаат причина да веруваат дека истото ќе спречи криминално дејство, како и да направат претрес на личните предмети на осомничениот со авторизација од локалните власти. Со нацрт-законот, исто така, се бараат отпечатоци од прстите на сите оние кои аплицираат за лична документација. (Ројтерс, АП, АФП - 02/06/07) 
