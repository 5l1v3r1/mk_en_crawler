23/12/2010
БУКУРЕШТ, Романија -- Владата на премиерот Емил Боц во четвртокот (23-ти декември) преживеа уште едно гласање за недоверба, во врска со т.н. план за единствена плата, кој има за цел да ги направи платите во јавниот сектор поизедначени со кратење на додатоците. Иницијативата, поднесена од опозицијата, беше четврта со која се соочи владата оваа година. Нејзиниот неуспех ќе й овозможи на владата да притисне за реформите потребни за задржување на договорот за финансиска помош од 20 милијарди евра со ММФ.
Расправата беше накусо прекината рано во четвртокот, откако еден маж кој работел во јавната телевизија скокна од балконот на салата во знак на протест поради мерките на штедење, нанесувајќи си сериозни повреди. Опозициските пратеници по инцидентот излегоа, оставајќи ги 247-те членови на владејачката коалиција во салата. Сепак, ниеден од нив не гласаше. За да успее иницијативата беа потребни 236 гласови. (Ројтерс, Агерпрес, Медиафакс - 23/12/10)
