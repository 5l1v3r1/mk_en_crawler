11/10/2007
САРАЕВО, Босна и Херцеговина (БиХ) -- Осомничениот за воени злосторства Предраг Кујунџиќ беше уапсен во градот Добој, Република Српска (РС), објавија обвинителите во средата (10-ти октомври). Кујунџиќ (46) е осомничен за вршење воени злосторства против бошњачки и хрватски цивили во 1992 и 1993 година, кога беше командант на паравоената формација „Предини вукови“, која беше приклучена на армијата на РС во областа на Добој. Во изминатите пет години тој беше на црната листа на осомничени поддржувачи на бегалецот обвинет за воени злосторства Радован Караџиќ. (Независне новинe - 11/10/07; Б92, Бета, БИРН, ДПА - 10/10/07)
