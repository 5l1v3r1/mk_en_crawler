22/10/2010
AНКАРА, Турција -- Американскиот потсекретар за тероризам и финансиско разузнавање, Стјуард Леви, во четвртокот (21-ви октомври) се состана со официјалните претставници, во обид за зголемување на динамиката во спроведувањето на резолуцијата на Советот за безбедност на ОН, со која се наметнуваат санкции врз Иран поради нејзината нуклеарна програма. „Заострувајќи го изборот за Иран, тие може да ја видат предноста на поминувањето низ отворената врата што ... водачите од целиот свет ја оставија за нив“, рече Леви, по состанокот со претставниците на банките и финансиските институции во Истанбул и високите владини претставници во Анкара. Тој додаде дека неговата посета на Турција е дел од целокупните напори во тој правец, истакнувајќи ја „важната улога на Анкара, со оглед на близината со Иран“.
За време на посетата на Вашингтон во четвртокот, турскиот вицепремиер Али Бабаџан рече дека санкциите ќе влијаат на обемот на трговијата со нејзиниот источен сосед. „Не веруваме во санкции“, рече тој. (Хуријет, Ројтерс, Прес ТВ - 21/10/10)
