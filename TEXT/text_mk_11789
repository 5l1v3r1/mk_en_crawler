20/12/2004
АНКАРА, Турција -- Министерот за надворешни работи, Абдула Ѓул, во неделата (19-ти декември) изјави дека планот на ОН за повторно обединување на Кипар останува валидно решение на проблемот кој беше причина за затегнатите односи меѓу Анкара и Европа во последниве 30 години. Тој изрази надеж дека ќе бидат вложени интензивни напори за спроведување на одредбите од планот до 3-ти октомври 2005 година, кога ЕУ треба да ги започне разговорите за пристап со Турција.
Во понеделникот францускиот министер за надворешни работи, Мишел Берние, изјави дека преговорите за пристап ќе бидат долги и тешки, со оглед на тоа што од Турција ќе биде побарано да реши голем број прашања, меѓу кои и кипарското. Во меѓувреме, холандскиот министер за надворешни работи Бернард Бот, чија земја моментно претседава со ЕУ, ги отфрли повиците за одржување на европски референдум во врска со членството на Турција, велејќи дека таа идеја е како „промена на правилата на игра сред натрпевар“. 
Во другите вести, доцна во понеделникот во Анкара беше отворен судскиот процес против Метин Каплан. Тој е обвинет за организирање на заговор за удар на авион во споменикот на Мустафа Кемал Ататурк. (AФП - 20/12/04; AФП - 19/12/04)
