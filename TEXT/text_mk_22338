16/10/2008
БУКУРЕШТ, Романија -- Врховниот суд во средата (15-ти октомври) осуди двајца поранешни високи генерали на по 15 години затвор, за нивната улога во убивањето демонстранти за време на антикомунистичката револуција во 1989 година. Судот ја потврди пресудата од 2007 година против пензионираните генерали Михаи Читак и Виктор Станкулеску, отфрлајќи ги нивните жалби. Полицијата ги уапси Читак и Станкулеску во средата. Двајцата, кои се сега во своите осумдесетти, бараат постојана медицинска помош и ќе ги одлежат своите казни во затворската болница Јилава, соопшти полицијата. Читак и Станкулеску ги добија првите затворски казни во 1999 година за отежнати обвиненија за убиство, поради тоа што им наредиле на војниците да пукаат во демонстрантите во западниот град Тимисоара. Тие поднесоа жалба на пресудата неколку пати, а највеќе во последната година. (Mедиафакс, Агерпрес, Хотњус, Зиаре, Реалитатеа ТВ, АФП - 15/10/08)
