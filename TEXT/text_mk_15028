02/09/2005
ИСТАНБУЛ, Турција -- Истанбул беше домаќин на историскиот состанок во четвртокот (1-ви септември) помеѓу израелскиот министер за надворешни работи, Силван Шалом, и неговиот пакистански колега, Куршид Мехмуд Касури. Двете страни го окарактеризираа настанот како дипломатски пробив, изразувајќи надеж дека истиот ќе одбележи еден нов чекор во блискоисточниот мировен процес.
Исто така во четвртокот, турскиот премиер Реџеп Тајип Ердоган отпатува за Неапол, во Италија, каде што ќе добие награда за неговите напори за зајакнување на културните врски. Тој потоа ќе отпатува во северниот град Комо за да присуствува на форумот Амбросети, меѓународен самит на кој се собираат шефови на држави, високи претставници на европските институции и други експерти. Оваа година форумот ќе биде посветен на најновите економски и политички настани во ЕУ. (Турски дневни вести, ИРНА, НТВ - 01/09/05)
