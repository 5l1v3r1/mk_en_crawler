12/02/2008
СКОПЈЕ, Македонија -- Опозициската Демократска унија за интеграција и Социјалдемократскиот сојуз на Македонија во понеделникот (11-ти февруари) поднесоа иницијатива за интерпелација на министерката за внатрешни работи, Гордана Јанкуловска. Се работи за начинот на кој полицијата ги извршила апсењата во селото Бродец минатиот ноември. Албанските телевизиски канали и македонскиот Канал 5 објавија видео-снимка во неделата на која се гледа како македонските полицајци испрашуваат еден сведок со повреди на главата. Шест лица беа убиени во операцијата во Бродец, а 13 беа уапсени, меѓу кои и осомничениот терорист Лирим Јакупи. (Фокус, А1, Макфакс, МИA - 11/02/08)
