30/04/2007
БЕЛГРАД, Србија -- Министерот за надворешни работи, Вук Драшковиќ, во неделата (29-ти април) рече дека Белград сé уште не добил официјални одговори на дипломатската нота што ја испрати до Сараево и Загреб -- во врска со неодамнешната пресуда на Меѓународниот суд на правдата (МСП) во случајот на геноцид што го покрена БиХ против Србија. На крајот од минатата недела Србија објави дека побарала од БиХ и Хрватска да ја прекинат, како што Белград ја опиша, „злонамерната“ кампања против одлуката на МСП, со која Србија беше ослободена од директната одговорност за геноцидот во Сребреница во јули 1995 година. 
Во неделата бошњачкиот член на Претседателството на БиХ, Харис Силајџиќ, остро го критикуваше потегот на Србија, опишувајќи го како неприфатлив обид за мешање во суверените права на друга држава. (Taнјуг, Дневни аваз, Независне новине - 30/04/07; РТРС - 29/04/07)
