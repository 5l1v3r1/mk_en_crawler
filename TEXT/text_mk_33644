11/09/2003
БУКУРЕШТ, Романија -- Трајан Басеску, водачот на опозиционата Демократска партија во средата (10-ти септември) побара двајцата обвинители кои го водат неговиот актуелен судски процес, да бидат заменети. Поранешниот министер за транспорт, заедно со уште двајца други поранешни владини функционери, се соочува со обвинение за предизвикуваoе на штета на јавниот интерес и за злоупотреба на функцијата во врска со продажбата на бродови од романската флота.
Во другите вести од средата, опозиционата Национал-либерална партија соопшти дека ќе инсистира на парламентарна истрага во врска со т.н. случај Пувак. Тој вклучува наводна проневера на средства на ЕУ преку договори доделени на претпријатијата кои се во сопственост на роднините на министерката за интеграција во ЕУ, Хилдегард Пувак. (Акт Медиа - 11/09/03; Медиафакс - 10/09/03)
