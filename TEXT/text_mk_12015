14/04/2005
ЛОНДОН, Британија -- Главната обвинителка на ОН Карла дел Понте во средата (13-ти април) изјави за Би-Би-Си дека очекува апсење на главните обвинети за воени злосторства до јули, десеттата годишнина на масакрот во Сребреница. Таа рече дека меѓународната заедница има должност да ги изведе Радован Караџиќ и Ратко Младиќ пред лицето на правдата. Двајцата водачи на босанските Срби се товарат за смртта на повеќе од 7000 муслимани во Сребреница. 
Во другите вести, поранешниот армиски офицер на босанските Срби Милорад Трбиќ во средата се појави пред Трибуналот на ОН за да одговори на обвиненијата во врска со масакрот. Тој побара и доби 30-дневно одложување на изјаснувањето. 
Исто така во средата, поранешниот шеф за безбедност на Војската на Република Српска, Љубиша Беара, се изјасни невин пред Хашкиот трибунал. Беара, кој се смета за десна рака на Младиќ, исто така, се соочува со обвиненија во врска со Сребреница. (ББС, Ројтерс, Фена, ПБС БиХ - 13/04/05)
