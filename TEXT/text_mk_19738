23/12/2007
AНКАРА, Турција -- Армијата спроведе уште една серија воздушни напади против сомнителните бази на Курдистанската работничка партија (ПКК) во северен Ирак во саботата (22-ри декември) -- трет турски напад против милитантите на ПКК за помалку од една недела. Во акциите во текот на изминатите недели загинаа „стотици терористи“, објави Генералштабот во соопштението објавено на неговата веб-страница. Во него се додава дека ќе се продолжи со слични напади. Курдските безбедносни власти велат дека немало жртви во нападот во саботата.
На 16-ти декември турски авиони ја бомбардираа планината Ќандил во ирачки Курдистан, на границата помеѓу Турција и Ирак, за која се верува дека е едно од упориштата на милитантите на ПКК. Два дена подоцна уследи операција на терен. (AФП, НТВ, Ксинхуа, АП, СНН, ДПА, УПИ, ББС, Алџезеира, Ројтерс, новинска агенција Анадолу - 22/12/07)
