13/03/2008
САРАЕВО, Босна и Херцеговина (БиХ) -- Бранислав Дукиќ, шефот на Здружението на воените жртви од босанските Срби, во средата (12-ти март) ги потврди медиумските извештаи дека неговата група планира да изгради огромен крст на ридот Требевич, во знак на сеќавање на српските жртви од конфликтот во БиХ во периодот 1992-1995 година. „Иницијативата дојде од семејствата на паднатите војници и цивили“, изјави Дукиќ за Асошиејтет прес. „Споменикот ќе биде осветлен навечер за да може да се гледа 24 часа на ден“, додаде тој. Плановите го разлутија претежно муслиманското Сараево. Жителите велат дека ваков еден споменик би бил навреда за илјадници луѓе кои загинаа во конфликтот, особено за босанските муслимани. (AП - 12/03/08; Дневни аваз - 11/03/08; Nacional.hr, 24 Сата - 10/03/08)
