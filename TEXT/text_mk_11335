23/12/2004
ЛОНДОН, Велика Британија -- Меѓународната асоцијација на атлетските федерации (ИААФ) во средата (22-ри декември) формално го објави суспендирањето на двата најдобри грчки тркачи, Костас Кентерис и Катерина Тану, поради тоа што не се појавиле на неколку допинг-тестови. Тие двајцата се појавија на насловните страници само неколку дена пред атинската Олимпијада, кога тврдеа дека поради сообраќајната несреќа со мотор биле спречени да се појават на тестот. Според ИААФ, нивните објаснувања не беа доволно убедувачки. Грчките обвинители ги обвинија дека ја инсценирале несреќата, а неколку болнички работници беа обвинети за пишување на лажни извештаи за нивната состојба. Кентерис и Тану, исто така, не се појавија на тестовите во Тел Авив и во Чикаго, непосредно пред Игрите. (Ројтерс - 22/12/04) 
