14/01/2008
БУКУРЕШТ, Романија -- Премиерот Калин Попеску Таричеану во неделата (13-ти јануари), се состана со претседателот Трајан Башеску, на разговори околу номинацијата на сенаторката Норика Николаи за министер за правда. Извори запознаени со ситуацијата рекоа дека тие не успеале многу да ги променат своите позиции. Таричеану го брани својот кандидат, Николаи, додека Башеску ја доведе во прашање нејзината соодветност за функцијата, поради негативното мислење за неа во јавноста и нејзиното претходно раководење.
Во саботата, Башеску за новинарите изјави дека никогаш нема да ја назначи Николаи за министерка за правда. Тогаш канцеларијата на државниот обвинител го објави нејзиното досие, на барање на Башеску. Во досието се наведуваат два случаи кога Николаи, наводно, го прекршила законот како обвинителка -- погрешно апсење поради забуна со имиња и нејзината вмешаност во случај на усвојување спротивно на нејзиниот статус. Во одговорот на ова Николаи тврдеше дека нема за што да се чувствува виновна. (Романијаа, Котидианул, Евениментул зилеи, Адеварпул, Зиуа - 14/01/08; Ромпрес, Медифакс, Hotnews.ro - 13/01/08)
