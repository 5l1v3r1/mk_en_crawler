14/07/2003
БЕЛГРАД, Србија и Црна Гора -- Српскиот министер за внатрешни работи Душан Михајловиќ во петокот (11-ти јули) изјави дека косовскиот лидер Хашим Тачи нема да биде уапсен ако допатува во Белград како дел од официјалната делегација која ја покани Владата. Српскиот суд го осуди Тачи на десет години затвор за вмешаноста во нападот од 1993 година на полициската патрола во централно Косово, во кој загинаа тројца полицајци. Михајловиќ го даде својот коментар по изјавата на срспкиот премиер Зоран Живковиќ дека разговорите помеfу Белград и Приштина се очекуваат во септември.
Во другите вести, бугарската полиција во петокот уапси еден осомничен член на земунскиот клан во едно приморско одморалиште во близина на Варна. Државната новинска агенција БТА го идентификуваше лицето како Ненад Миленковиќ, еден од најбараните криминалци во Белград. Тој е осомничен како одговорен за околу 20 убиства, меfу кои и атентатот на српскиот премиер Зоран Ѓинfиќ во март оваа година. (Бета, ББС, Б92, Танјуг - 14/07/03; AP - 13/07/03)
