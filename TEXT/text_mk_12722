05/04/2005
БУКУРЕШТ, Романија -- Властите во понеделникот (4-ти април) објавија дека кандидатот на владејачката коалиција Адриан Видану победил во трката за градоначалник на Букурешт во неделата. Ова место е испразнето од декември, кога Трајан Башеску беше избран за претседател. Видану, кандидат на коалицијата на Национал-либералната партија и Демократската партија, доби поддршка од 53 отсто од гласачите, победувајќи го Мариан Вангели од опозициската Социјалдемократска партија, кој освои 29,6 отсто. Одѕивот беше опишан како еден од најниските со години наназад.
Во другите вести, владата започна јавна дебата во врска со реформата на изборниот систем, во која се вклучени сите партии и невладини организации. Целта е да се подготви нов изборен закон до крајот на годината. (Ромпрес - 05/04/05; Девет часот, веб-страница на романската Влада - 04/04/05)
