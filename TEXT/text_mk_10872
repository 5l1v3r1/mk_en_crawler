02/09/2004
БРИСЕЛ, Белгија -- За време на разговорите со бугарската министерка за европски прашања, Меглена Кунева, во средата (1-ви септември) во Брисел, комесарот на ЕУ за проширување, Гинтер Верхојген, побара од Софија да ги засили напорите во областа на судските реформи, како и во борбата против организираниот криминал. Истакнувајќи дека реформите не се лесни, Верхојген рече дека Бугарија ќе биде внимателно следена во спроведувањето на обврските што ги презеде. 
Во другите вести, по престрелките во Софија во кои загинаа две лица, бугарскиот главен обвинител Никола Филчев одреди краен рок од 24-часа за Министерството за внатрешни работи да спроведе масовна операција против организираниот криминал. Акцијата се очекува да резултира со апсења на осомничените „босови“ на мафијата низ целата земја. (Сега, Дневник - 02/09/04; бТВ, Медиапул - 01/09/04)
