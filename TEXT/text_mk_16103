17/10/2006
АНКАРА, Турција -- Премиерот Реџеп Тајип Ердоган ја повика јавноста да ги остави зад себе контроверзиите од минатото и да покаже почит кон романсиерот Орхан Памук, добитникот на овогодинешната Нобелова награда за литература. Националистите неуспешно го судеа Памук претходно оваа година за интервјуто во кое тој рече дека голем број Ерменци и Курди се убиени во Турција во текот на изминатите години. „Ова е прва награда за син на Турција и би било погрешно од нас да ја потцениме“, рече Ердоган.
Во другите вести, турски борбен авион Ф-16 се урна во близина на југоисточниот град Сиверек при обука во понеделникот (16-ти октомври), при што загина пилотот на авионот. Причината за несреќата се испитува.
Исто така во понеделникот, „Туркиш ерлајнс“ објави инсталирање на камери за набљудување во дел од своите авиони. Системот им овозможува на пилотите да ги следат патниците. 
Во меѓувреме, во понеделникот, Ватикан потврди дека папата Бенедикт Шеснаесетти ќе ја посети Турција на крајот од ноември, при што ќе престојува во Анкара, Истанбул, Ефес и Измир. Патувањето еден кус период беше доведено во прашање, по протестите поради изјавата на папата за исламот. (AП, АФП, УПИ - 16/10/06)
