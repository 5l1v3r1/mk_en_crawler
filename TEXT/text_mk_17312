27/05/2007
МАДЕИРА, Португалија -- Претседателот на Парламентарното собрание на НАТО, Хозе Лело, ги наведе Косово и Авганистан за главни приоритети на Пактот, на отворањето на четиридневната пролетна сесија во Мадеира, Португалија, во петокот (25-ти мај). Според Лело, процесот на решавање на статусот на Косово, кој е моментно во тек во Советот за безбедност на ОН, е „значаен за безбедноста на Алијансата и ќе има далекусежни последици за стабилноста во регионот и во Европа“. Што се однесува до Авганистан, тој рече дека континуираното присуство на Алијансата ќе биде „најдобра надеж за авганистаниот народ и решавачки тест за НАТО да ја исполни својата нова улога“.
Во саботата Собранието го изгласа асоцијативниот статус на Црна Гора. Земјата беше примена во програмата Партнерство за мир пред неколку месеци. (РТЦГ, Мина, Блиц, Б92, Бета - 26/05/07; NATO-PA.int - 25/05/07)
