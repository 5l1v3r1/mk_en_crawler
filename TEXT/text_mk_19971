19/11/2007
ХАГ, Холандија -- Главниот обвинител на ОН за воени злосторства, Карла дел Понте, планира да ја посети Србија уште еднаш во текот на следниот месец, пред истекувањето на нејзиниот мандат. Таа го договори датумот за време на состанокот во петокот (16-ти ноември) со српскиот министер за надворешни работи, Вук Јеремиќ, во Хаг. По состанокот Јеремиќ ја истакна потребата за целосна соработка со Хашкиот трибунал, во поглед на изгледите на Србија за пристап во ЕУ и регионалното помирување.
Во неделата српскиот министер за труд, Расим Љајиќ, кој исто така го предводи националниот совет за соработка во врска со воените злосторства, објави дека минатата недела биле спроведени четири рации, во потрага по обвинети бегалци. Една, рече тој, резултирала со значително количество оружје, доволно „да се вооружи вод“. (РТРС, Бета - 18/11/07; Б92, Фонет, Бета - 17/11/07)
