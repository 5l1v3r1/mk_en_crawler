09/04/2009
ПРИШТИНА, Косово -- Парламентот во средата (8-ми април) одржа церемонијална седница по повод одбележувањето на првата годишнина од усвојувањето на косовскиот устав. Претседателот Јакуп Красниќи истакна „сé уште постојат тешкотии во спроведувањето на уставот низ цело Косово, особено ... онаму каде што сé уште постојат српски владини паралелни структури“. Уставот беше изгласан на 9-ти април 2008 година и стапи на сила на 15-ри јуни.
Во другите вести од средата, поранешниот специјален претставник на ОН во Косово, Марти Ахтисари, рече дека е оптимист оти Русија ќе ја признае независноста на Косово, сега кога односите помеѓу Вашингтон и Москва се подобруваат. Ахтисари минатата година освои Нобелова награда, делумно и поради своите напори за решавање на статусот на Косово. Тој за Гласот на Америка изјави дека е разочаран што некои земји на ЕУ не ја признаа независноста на Косово. (Зери, Коха Диторе, Лајм, Косова Сот - 09/04/09; Кохавижн, РТК, Б92, Бета, ВОА, Телеграфи, Косовалајв, Клан - 08/04/09)
