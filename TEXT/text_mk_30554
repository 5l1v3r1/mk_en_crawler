15/12/2010
БЕЛГРАД, Србија -- Обвинителството за воени злосторства подигна обвиненија против шест лица осомничени дека му помагале на обвинетиот Стојан Жупљанин да ја избегне правдата, објави во вторникот (14-ти декември) заменик-обвинителот за воени злосторства, Бруно Векариќ. Шестмината, наводно, го штителе Жупљанин меѓу мај 1992 и јуни 2008 година. Додека бил во бегство, шефот на Центарот на безбедносната служба на босанските Срби се криел во 26 локации во Србија, а исто така поминал некое време и во Москва, Париз и Нигерија, под лажен идентитет, рече Векариќ. Уапсен во 2008 година, Трибуналот на ОН за воени злосторства го обвини Жупљанин за воени злосторства врз муслиманите и Хрватите во босанскиот конфликт во периодот 1992-1995 година. Неговото судење почна во септември 2009 година. (Бета, Танјуг, АП, АФП - 14/12/10)
