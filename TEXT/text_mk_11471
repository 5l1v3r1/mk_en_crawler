23/05/2005
СОФИЈА, Бугарија -- Сергеј Станишев, водачот на опозициската Бугарската социјалистичка партија (БСП) изјави дека неговата партија нема да го загрози планираниот влез на Бугарија во ЕУ во 2007 година ако ја преземе власта на парламентарните избори следниот месец. Говорејќи на националната телевизија во петокот (20-ти мај) Станишев рече дека БСП нема да ризикува да го одложи членството во ЕУ со забавени реформи или со барање ревизија на условите за затворање за постарите оддели на нуклеарната централа Козлодуј.
Во другите вести, бугарскиот претседател Георги Парванов планира дводневна посета на Либија подоцна оваа недела. Либискиот суд наскоро ќе донесе пресуда во врска со жалбата на петте бугарски медицински сестри и еден палестински лекар за смртната казна поради, наводното, инфицирање на либиски деца со ХИВ. (Труд, 24 Часа, Монитор - 23/05/05; бТВ - 22/05/05; БНТ, Медиапул - 20/05/05)
