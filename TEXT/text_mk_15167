30/06/2006
ХАГ, Холандија -- Холандскиот министер за надворешни работи, Бернард Бот, во четвртокот (29-ти јуни) се состана со својот албански колега во посета на земјата, Бесник Мустафај, при што му честиташе за неодамна потпишаниот Договор за стабилизација и асоцијација со ЕУ од страна на Тирана. Бот вети дека холандскиот парламент ќе го ратификува договорот наскоро и изрази поддршка за кандидатурата на Албанија за членство во НАТО. Двајцата министри разговараа за заедничките напори против организираниот криминал и корупцијата, политичките случувања во Југоисточна Европа и учеството на Албанија во мировните мисии. (Aлбански вести - 30/06/06)
