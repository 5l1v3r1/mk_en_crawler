04/05/2007
САРАЕВО, Босна и Херцеговина (БиХ) -- Поранешниот американски амбасадор, Клифорд Бонд, е назначен да ја претставува меѓународната заедница во Сребреница, местото на најголемото поствоено злосторства во Европа. Кристијан Шварц-Шилинг, меѓународниот висок претставник во БиХ, во четвртокот (3-ти мај) објави дека Бонд ќе ги надгледува напорите за олеснување на враќањето на муслиманските бегалци и ќе ја следи ситуацијата во етнички поделената област. Тензиите таму се зголемија во последниве недели, по одлуката на Меѓународниот суд на правдата со која беше потврдено дека таму е извршен геноцид во 1995 година. Муслиманите кои се вратија во своите домови во последниве неколку години велат дека ќе си одат ако Сребреница не добие специјален статус, надвор од надлежноста на Република Српска. (Дневни аваз, Независне новинe - 04/05/07; AП, АФП, РТРС, Фена, НТВ Хајат - 03/05/07)
