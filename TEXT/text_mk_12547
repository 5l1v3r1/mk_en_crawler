10/01/2005
БАЊА ЛУКА, Босна и Херцеговина (БиХ) -- Командантот на ЕУФОР, генерал-мајор Дејвид Лики, во неделата (9-ти јануари) изјави дека ЕУФОР и НАТО имаат цврст доказ оти обвинетиот за воени злосторства Ратко Младиќ во текот на летото ги посетил воените објекти во Хан Пјесак во источна БиХ. Лики, исто така, рече дека неодамнешните активности на ЕУФОР во регионот и другите мерки кои беа преземени заедно со Министерството за одбрана на БиХ имале за цел да осигурат дека објекти веќе нема да се користат како засолниште за ваквите осомничени лица. В понеделник на министерот за одбрана на БиХ, Никола Радовановиќ, треба да му бидат предадени резултатите од истрагата што ја спроведе тим од министерството. Истрагата, исто така, има за цел да ги идентификува потенцијалните поддржувачи на Младиќ во Владата на босанските Срби, како и во воените институции. (РТРС, Срна, Танјуг - 09/01/05)
