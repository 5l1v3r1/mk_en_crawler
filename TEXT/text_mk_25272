29/03/2010
БУКУРЕШТ, Романија -- Премиерот Емил Боц во саботата (27-ми март) потврди дека наставниците нема да добијат повеќе од 17 отсто зголемување на платите поради буџетските ограничувања. Ова прашање беше отворено во 2008 година, кога претходната влада, предводена од Национал-либералната партија, донесе одлука за зголемување на платите од 17 отсто. Но, парламентот донесе измена на законот -- иницирана од претседателот Трајан Башеску и поддржана од сега веќе владејачката Либерал-демократска партија (ПДЛ) -- со која се зголемува покачувањето на 50 отсто. Кога изборите ја донесоа ПДЛ на власт, партијата не го исполни договореното зголемување од 50 отсто, од економски причини, и го измени законот. Синдикатите на наставниците нема да се откажат од ова прашање и сега се заканија со генерален штрајк, кој може да направи проблеми оваа година за матурирањето. (Гандул - 28/03/10; РФИ, Hotnews.ro - 27/03/10)
