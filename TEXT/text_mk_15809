18/08/2006
СКОПЈЕ, Македонија -- Претставникто на ЕУ во Македонија, Ерван Фуере, ја повика најголемата партија на етничките Албанци во земјата, Демократската унија за интеграција (ДУИ) да ја прифати улогата на конструктивна опозиција. Фуере додаде дека дури и во опозиција, ДУИ може да продолжи со своите позитивни активности и да го охрабри дијалогот помеѓу владата и опозицијата. Фуере ги отфрли тврдењата на ДУИ дека исклучувањето на партијата од новата влада значи кршење на Охридскиот рамковен договор. Тој истакна дека и покрај тоа што договорот предвидува механизми за донесување одлуки како на национално, така и на локално ниво и гарантира заштита на малцинските права, не содржи никакви одредби во врска со составот на владата. 
Исто така во четвртокот, претседателот Бранко Црвенковски ја одбележа петтата годишнина од потпишувањето на Охридскиот рамковен договор, со кој беше ставен крај на шестмесечните борби во 2001 година. На приемот, Црвенковски рече дека по договорот, Македонија стана „земја на силна меѓуетнична доверба и толеранција, кандидат за полноправно членство во ЕУ и НАТО“. (Дневник - 18/08/06; MИА, Макфакс, А1 ТВ - 17/08/06)
