01/04/2010
ЗАГРЕБ, Хрватска -- Судијата од Загрепскиот жупански суд во средата (31-ви март) нареди едномесечен притвор за поранешниот министер за економија Дамир Поланчец. Овој потег има за цел спречување на обвинетиот да влијае врз сведоците. Поланчец беше уапсен во вторникот како дел од истрагата за финансиските малверзации од страна на локалниот производител на храна Подравка, каде што тој работел пред да й се приклучи на владата.
Во другите вести, истражувањето на агенцијата ГфК -- по повод првата годишнина од членувањето на Хрватска во НАТО -- покажува дека повеќето Хрвати го поддржуваат учеството на хрватските војници во мисиите во странство. Според истражувањето, 64,4 отсто од испитаниците рекле дека се чувствуваат безбедни што живеат во земја-членка на НАТО. 62,6 отсто веруваат дека Алијансата и нејзиното проширување се важни за регионалната безбедност и стабилност. Истражувањето беше спроведено во февруари меѓу 750 луѓе. (ХИНА, Вјесник, Нова ТВ, ХРТ, Пословни, Вечерњи лист, РТС, Б92, Бета - 31/03/10)
