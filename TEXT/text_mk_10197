27/09/2004
АНКАРА, Турција -- Парламентот во неделата (26-ти септември) гласаше за усвојување на новиот кривичен закон, со кој законите во земјата се доближуваат до стандардите на ЕУ. Европската комисија сигнализираше дека ова би била последната пречка пред започнувањето на разговорите за пристап со Анкара. Контроверзната одредба за криминализирање на прељубата беше исклучена од нацрт-законот. Турската опозиција го поддржа новиот кривичен закон, но се спротивстави на неколку негови одредби, меѓу кои и онаа со која се одложуваат санкциите против загадувачите. 
Во другите вести од неделата се цитира бугарскиот премиер Симеон Саксобурготски дека би било „неправедно“ евентуалното одбивање за членство на Турција во ЕУ. Тој тврди дека како членка на НАТО, Анкара со децении напорно работи на зајакнувањето на безбедноста во Европа. (АП, АФП, Ројтерс, ФТ, Индипендант, НТВ - 26/09/04) 
