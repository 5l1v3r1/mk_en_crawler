10/01/2010
БУКУРЕШТ, Романија -- Министерот за надворешни работи, Теодор Баконши, во саботата (9-ти јануари) рече дека Романија треба да ја надмине својата „плашливост“ во односите со ЕУ. „Треба да имаме поинакво однесување. Јас во никој случај не сугерирам дека треба да го кренеме својот глас, но треба да имаме свој сопствен стави да го браниме порешително својот национален интерес на преговарачката маса“, рече Баконши во интервју за државната телевизија ТВР 1. Романија доби важно место во новата Европска комисија кога Дачијан Чиолос беше назначен за нов комесар за земјоделство. Неговиот избор треба да биде потврден од страна на Европскиот парламент в петок. (AФП, Зиаре, Зиуа - 09/01/10)
