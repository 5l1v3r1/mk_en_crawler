04/10/2007
БУКУРЕШТ, Романија -- Парламентот во средата (2-ти октомври) го преживеа гласањето за недоверба против владата на премиерот Калин Попеску Таричеану, кое го предложи опозициската Социјалдемократска партија (ПСД). Иницијативата на ПСД, наречена „1.000 дена хаос“ беше поддржана од две други опозициски партии кои й се придружија на ПСД во обвинувањата дека владата не управува ефикасно со државата. Владата, која ја сочинуваат само две партии -- Национал-либералната партија и Демократската унија на Унгарците во Романија -- ги отфрли овие тврдења. Сега таа мора да усвои важни закони, вклучително и буџетот за следната година, со само 20 отсто од местата во парламентот. (Nine o'clock, Бурса, Зиарул финансиар, Гардианул, Романија либера, Евениментул Зилеи, Гандул - 04/10/07; Ромпрес, БИРН, Hotnews.ro, РТРС, СРНА, Ројтерс - 03/10/07; AП, Ројтерс - 02/10/07)
