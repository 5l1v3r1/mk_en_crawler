02/09/2008
АНКАРА, Турција -- Членови на владата ја критикуваа новата национална програма за процесот на интеграција во ЕУ и реформите поврзани со ЕУ, објавија медиумите во понеделникот (1-ви септември). За време на седницата на парламентот претходно истиот ден предлогот предизвика остро противење од страна на министрите, кои тврдеа дека некои делови на програмата излегуваат надвор од агендата на владата. Министрите, исто така, инсистираа на тоа дека нема доволно време за спроведување на реформите поврзани со ЕУ и го критикуваа министерот за надворешни работи, Али Бабаџан, дека не разговарал за документот со другите владини членови. Владата одлучи да одржи расправа пред да ја финализира програмата и да ја поднесе до ЕУ, рече во понеделникот владиниот портпарол, Чемил Чичек. Властите ќе го финализираат предлог-документот по разгледувањето со невладините организации и опозицијата, со што ќе се одложи неговото поднесување до Брисел. (Реферанс, Хуријет, новинска агенција Анадолу - 01/09/08)
