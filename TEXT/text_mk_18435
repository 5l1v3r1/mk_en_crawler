13/03/2007
AНКАРА, Турција -- Тестовите што беа извршени во една лабораторија во Истанбул ја отфрлија можноста за наводен обид за труење на затворениот водач на Курдистанската работничка партија, Абдула Оџалан. Според официјалното соопштение од понеделникот (12-ти март), Истанбулската лабораторија за криминална медицина направила тестови на примероците од косата, крвта и урината на Оџалан, и не пронашла докази што би ги потврдиле обвинувањата. Неговите адвокати тврдеа дека претходните примероци од неговата коса содржеле токсични метали. Оџалан моментално е единствениот затвореник во затворот во Имрали. (УПИ - 12/03/07)
