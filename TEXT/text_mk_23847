23/01/2009
САРАЕВО, Босна и Херцеговина (БиХ) -- Високиот меѓународен претставник во БиХ, Мирослав Лајчак, во петокот (23-ти јануари) објави дека од понеделник ја напушта позицијата. Словенечкиот премиер Роберт Фицо го предложи Лајчак за нов министер за надворешни работи, како што беше објавено во петокот. Лајчак ќе ја преземе својата нова должност в понеделник, но ќе се врати во БиХ да ги надгледува задачите на високиот претставник додека не биде назначен негов наследник, велат извори. 
Локалните медиуми шпекулираат за тројца кандидати за позицијата -- австрискиот европарламентарец Ханес Свобода, поранешниот европски комесар за надворешни работи Крис Патен и поранешниот ирски премиер Бери Ахерн.
Лајчак беше истовремено шеф на ОХР и специјален претставник на ЕУ (ЕУСР) и ги вршеше двете функции од јули 2007 година. (TAСР, Јуропиан војс -- 09/01/23)
