22/05/2011
СОФИЈА, Бугарија -- Неколку луѓе беа повредени во петокот (20-ти мај) во центарот на Софија, за време на судирите меѓу поддржувачите на националистичката партија АТАКА и муслимани што се молеле. Националистите се собраа пред џамијата Бања Баши, протестирајќи поради звучниците од џамијата. Тие тврдат дека звукот за повик на молитва што доаѓа од звучниците го нарушува јавниот ред. Полицијата уапси неколку активисти на АТАКА. Овој потег го разлути водачот на партијата Волен Сидеров, кој се закани дека ќе ја повлече својата поддршка за владата и повика на оставка на министерот за внатрешни работи, Цветан Цветанов.
Премиерот Бојко Борисов, кој беше во посета на Полска, коментираше дека отсекогаш се залагал за етничка толеранција. Претседателот Георги Парванов и политичките партии силно го осудија инцидентот.
Во меѓувреме, Турција силно го осуди инцидентот во Софија. Министерството за надворешни работи објави дека очекува од бугарските власти да ги уапсат и казнат одговорните за нападот. Министерството, исто така, очекува да бидат преземени потребните мерки за спречување слични инциденти во иднина. (Дневник, бТВ, БНР. БТА, Заман - 20/05/11)
