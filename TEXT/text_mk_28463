16/09/2010
СОФИЈА, Бугарија -- Претседателот Георги Парванов во средата (15-ти септември) го прекина молкот за контроверзните напори на Франција за протерување илјадници Роми назад во Бугарија и Романија. „Сметам дека оваа групна репатријација не е нормална“, рече Парванов, член на левичарската Бугарска социјалистичка партија. Политиката на протерување, додаде тој, не носи „добар европски тон“. Неговата позиција е спротивна на онаа на владата предводена од ГЕРБ. Во Брисел во вторникот министерот за надворешни работи, Николаи Младенов, рече дека Софија не ја смета „репатријацијата на бугарските граѓани од ромско потекло за масовна депортација и кршење на човековите права“. (ДПА, БНТ, Дарик - 15/09/10)
