04/07/2010
БАЊА ЛУКА, Босна и Херцеговина (БиХ) -- Како што и се очекуваше, премиерот на Република Српска (РС) Милорад Додик ќе се кандидира за претседател на изборите на 3-ти октомври, потврди во саботата (3-ти јули) неговиот Сојуз на независните социјалдемократи (СНСД). Партијата, исто така, потврди дека Небојша Радмановиќ, актуелен српски претставник во трипартитното претседателство на БиХ, ќе бара реизбор. Додик им рече на учесниците дека нема да дозволи никакви значителни измени во Дејтонскиот договор. Најсилните опозициски партии во РС веќе формираа коалиција и ќе ја поддржат номинацијата на Огњен Тадиќ од Српската демократска партија, додека водачот на Партијата за демократски напредок Младен Иваниќ ќе се кандидира против Радмановиќ. (Радио Слободна Европа, Вечерње новости, Независне новине, Блиц, Национал - 03/07/10)
