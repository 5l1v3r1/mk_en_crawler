26/10/2006
СОФИЈА, Бугарија -- Партијата на поранешниот крал Симеон Втори, НДС-II, во средата (25-ти октомври) објави дека ќе го поддржи актуелниот претседател Георги Парванов во вториот круг на претседателските избори, против Волен Сидеров. НДС е помал партнер во актуелната коалициска влада. Портпаролот на партијата, Станимир Илчев, рече дека одлуката била донесена за „нормалната иднина на Бугарија“. Тој рече дека Сидеров, од ултранационалистичката коалиција „Атак“, е ксенофоб кој поттикнува етничка омраза.
Претходно оваа недела, водачот на Европската народна партија во Европскиот парламент, Ханс-Герт Потеринг, ги повика бугарските десничарски партии да го поддржат Парванов. Но, двете најголеми десничарски партии, Демократите за посилна Бугарија и Сојузот на демократските сили, го отфрлија повикот, тврдејќи дека Парванов не може да се смета за демократски избор. (Сега - 26/10/06; Meдиапул - 25/10/06)
