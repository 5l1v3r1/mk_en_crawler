06/10/2010
СТОКХОЛМ, Шведска -- Локалните обвинители во вторникот (5-ти октомври) подигнаа обвиненија против шведски државјанин со босанско потекло, осомничен за вршење воени злосторства врз Србите за време на босанскиот конфликт во периодот 1992-1995 година. Во 1992 година Ахмет Макитан бил чувар во затворот Дретељ во јужна Босна и Херцеговина (БиХ), каде што беа затворени многу Срби. Макитан, кој беше член на хрватска паравоена група, доби шведско државјанство во 2006 година. Уапсен во јануари оваа година во северна Шведска, неговото судење се очекува да почне следната недела. (Срна, Независне новине, АП, ТТ, Локал - 05/10/10)
