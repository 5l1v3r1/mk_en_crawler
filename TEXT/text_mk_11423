24/07/2005
СОФИЈА, Бугарија -- Бугарскиот премиер во заминување Симеон Саксобурготски во петокот (22-ри јули) објави дека се повлекува од разговорите за формирање коалиција со социјалистите и Движењето за правата и слободите (ДПС). Бугарската социјалистичка партија (БСП) соопшти дека ќе се обиде малцинскиот кабинет да биде одобрен од страна на националното Собрание во вторник. Ако не успее во тоа претседателот ќе му го предаде на НДС-II на Симеон Саксобурготски мандатот за формирање на влада. Социјалистите ветија дека нема да го поддржат премиерот за втор мандат. НДС-II би можело да добие поддршка од најмалку две десничарски партии во Собранието, но ќе му бидат потребни гласови или од БСП или од ДПС за да му биде одобрена владата. Голем број набљудувачи сметаат дека ќе мора да се свикаат предвремени избори во септември или октомври. (Ројтерс, АП, АФП - 22/07/05)
