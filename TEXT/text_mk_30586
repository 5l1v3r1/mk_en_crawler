13/01/2011
ХАГ, Холандија -- Извештај на независен експерт ја потврди автентичноста на дневниците на Ратко Младиќ, објавија медиумите во средата (12-ти јануари). Документот беше изготвен од словенечкиот графолог Дориан Керзан, на барање на Хашкиот трибунал за воени злосторства, за потребите на судскиот процес против Воислав Шешељ. Керзан ги спореди автентичните примероци од ракописите на поранешниот воен водач на босанските Срби со оние во дневниците. Српската полиција ги пронајде за време на претресот во февруари 2010 година на белградскиот стан на сопругата на Младиќ. Хашките обвинители сакаат да ги искористат дневниците како доказ во неколку судења, вклучително и на она на Шешељ, водачот на Српската радикална партија. Тој е обвинет за вршење воени злосторства против несрпското население во Хрватска, Војводина и Босна и Херцеговина меѓу 1991 и 1993 година. (Taнјуг, РТС, Б92, Независне новине - 12/01/11)
