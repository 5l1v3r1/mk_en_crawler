23/02/2010
САРАЕВО, Босна и Херцеговина (БиХ) -- Амбасадорите на Управниот одбор на Советот за спроведување на мирот (ПИК), велат дека се загрижени поради влошената финансиска ситуација во Федерацијата на БиХ (ФБиХ). Во изјавата од понеделникот (22-ри февруари), тие го опишаа стенд-бај аранжманот постигнат меѓу ММФ и властите на БиХ како најостварлив начин за ограничување на последиците од светската економска криза во БиХ. Амбасадорите на ПИК ја повикаа ФБиХ да ги спроведе потребните реформи на јавните трошоци или ризикуваат да ја изгубат следната транша од програмата на ММФ во висина од 1,2 милијарди евра и буџетската помош од Европската комисија и Светската банка. (Фена, Dnevnik.ba, БХРТ, ОХР - 22/02/10)
