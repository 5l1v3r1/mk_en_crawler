29/05/2005
ЊУЈОРК, САД -- Во говорот пред Советот за безбедност на ОН во петокот (27-ми мај) шефот на УНМИК Сорен Јесен-Петерсен рече дека Косово постигнува стабилен напредок и покрај постојаните предизвици. Тој го истакна напредокот во повеќето области, меѓу кои и безбедноста, слободата на движењето и економските прашања. Но, тој истакна дека можноста за воспоставување на целосно мултиетничко општество ќе биде ограничена сé додека косовските Срби продолжуваат со бојкотот на привремените институции. Во саботата Јесен-Петерсен за српските медиуми изјави дека очекува ОН наскоро да именуваат специјален претставник кој ќе биде задолжен за проценка на реализирањето на стандардите во Косово. Тој, исто така, повика на состанок помеѓу српскиот претседател Борис Тадиќ и неговиот косовски колега Ибрахим Ругова. (ВОА, Б92, Taнјуг - 28/05/05, Ројтерс, веб-страница на ОН, Косова лајв - 27/05/05)
