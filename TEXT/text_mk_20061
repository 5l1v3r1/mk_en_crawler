17/01/2008
СОФИЈА, Бугарија -- Владата им се обрати на две претпријатија за лобирање од Велика Британија и Канада, во обид за повторно отворање на третиот и четвртиот реактор од нуклеарната централа Козлодуј, рече во средата (16-ти јануари) премиерот Сергеј Станишев. Станишев рече дека ќе бидат вложени максимални напори за овие две единици повторно да бидат пуштени во употреба, со оглед на зголемената побарувачка за електрична енергија во регионот. Една од идеите е управувањето со двете единици да им се довери на странски претпријатија, во обид да се убеди Европската комисија повторно да ги отвори единиците. Во 1999 година Бугарија се согласи да затвори четири од своите постари нуклеарни реактори, како дел од условот за отпочнување преговори за пристап со ЕУ. (Дневник - 17/01/08; News.bg, Investor.bg, Монитор, Сега - 16/01/08)
