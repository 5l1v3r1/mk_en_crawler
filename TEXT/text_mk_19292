27/02/2008
БАЊА ЛУКА, Босна и Херцеговина (БиХ) -- Околу 10.000 Срби одржаа мирни протести против одлуката на Косово да се отцепи од Србија, на митингот во Бања Лука во вторникот (26-ти февруари), организиран од Српското движење на невладини организации (СПОНА). Премиерот на Република Српска, Милорад Додик, пред насобраниот народ рече дека БиХ никогаш нема да го признае Косово, дури и под притисок на Запад. Тој додаде дека ако биде направен каков било обид за укинување на сегашниот уставен ред во БиХ, тој веднаш ќе организира референдум за независност. 
Набргу по завршувањето на митингот, мала група се упати кон Американскиот конзулат во Бања Лука, уништувајќи неколку продавници и возила по патот. Полицијата употреби солзавец за да ја растера толпата. Соединетите Држави рекоа дека привремено го испратиле својот персонал од Бања Лука во Сараево, во очекување на нови демонстрации. (Независне новине, Дневни аваз - 27/02/08; Фена, Ројтерс, веб-страница на ОХР - 26/02/08)
