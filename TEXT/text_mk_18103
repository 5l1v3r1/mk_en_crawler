17/06/2007
СКОПЈЕ, Македонија -- Основниот суд Скопје 2 во петокот (15-ти јуни) донесе пресуда во полза на 17-те новинари од македонските медиуми и весници што го тужеа Министерството за внатрешни работи и телекомот МТ за незаконско прислушување на нивните телефони во 2001 година. Одлуката беше донесена по неколку години судење, откако изби аферата наречена „Големото уво“. Со пресудата, државата треба да му плати на секој тужител скоро по 6.000 евра за доживеаниот стрес поради прислушувањето. Адвокатот на новинарите вели дека тие ќе побараат поголема отштета. (Утрински весник, Дневник, Вечер - 16/06/07; A1 TВ - 15/06/07) 
