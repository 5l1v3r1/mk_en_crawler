12/05/2006
ТИРАНА, Албанија -- Конгресот на локалните и регионалните власти при Советот на Европа испрати писмо до албанскиот премиер Сали Бериша во четвртокот (11-ти мај), во кое се изразува загриженост за спроведувањето на Европската повелба за локалната самоуправа. Писмото уследи по минатомесечната посета на делегација од Брисел, која го испита судирот помеѓу централната и локалната власт -- особено во Тирана, каде што градоначалникот е, исто така, и водач на најголемата опозициска партија. Шефот на конгресот, Џовани ди Стаси, побара од владата да го разјасни законскиот амандман во врска со локалната власт, како и реформите поврзани со процесот на децентрализација. (Aлбански вести - 12/05/06) 
