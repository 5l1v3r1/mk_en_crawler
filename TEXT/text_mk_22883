06/11/2008
БРИСЕЛ, Белгија -- Комесарот за проширување на ЕУ, Оли Рен, во средата (5-ти ноември) ја повика Турција да го спроведе Анкарскиот протокол, со кој се проширува царинската унија помеѓу Турција и ЕУ и за Кипар, и се предвидува слободен пристап за авионите и бродовите на кипарските Грци на турските аеродроми и пристаништа. Анкара одбива да го спроведе, бидејќи не ја признава Република Кипар. Изјавата на Рен дојде како одговор на прашањето на претседателот на комисијата за надворешни работи на кипарскиот парламент, Авероф Неофиту. Ова се случи за време на заедничкиот состанок на комисијата на надворешни работи на Европскиот парламент со претседателите на соодветните парламентарни комисии на членките на ЕУ. (КНА, Фамагуста газете, Филелефтерос - 05/11/08)
