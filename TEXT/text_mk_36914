05/07/2004
БЕЛГРАД, Србија и Црна Гора -- Сојузниот министер за одбрана, Првослав Давиниќ, во едно интервју објавено во саботата (3-ти јули) изјави дека воениот командант на босанските Срби, Ратко Младиќ, можеби ќе му се предаде на Трибуналот на ОН за воени злосторства. Тој, сепак, додаде дека ако бегалецот биде фатен, Белград има политичка волја него да го екстрадира. Давиниќ го повтори официјалниот став на својата Влада дека Младиќ избегал од земјата. Во одделна изјава, министерот за човекови права, Расим Sајиќ, изјави дека Владата ќе обезбеди убедлив доказ за ова.
Во другите вести, новоизбраниот српски претседател Борис Тадиќ во саботата изјави дека нема потреба од предвремени парламентарни избори, додавајќи дека тие нема да бидат распишани уште најмалку една година. Тадиќ рече дека изборите сега би биле дестабилизирачки фактор. (AФП - 03/07/04)
