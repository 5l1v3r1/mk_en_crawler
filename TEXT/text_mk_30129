23/03/2011
САРАЕВО, Босна и Херцеговина (БиХ) -- Судењето во врска со минатогодишниот бомбашки напад на полициска станица во Бугојно почна во вторникот (22-ри март) со почетните изјави на обвинителите. Тие велат дека Харис Чаушевиќ, Аднан Харачиќ и Насер Палисламовиќ го извршиле кривичното дело со помош на Емин Османагиќ, Харис Шпаго и Неџад Кеско. Еден полицаец беше убиен, а неколку други беа повредени во нападот од јуни. Обвинителката Озренка Несковиќ му рече на судот дека групата сакала да ја заплаши јавноста и да ја дестабилизира земјата. (РТРС, Срна, Дневни аваз, Танјуг - 22/03/11)
