09/07/2007
ДУБРОВНИК, Хрватскa -- Претседавачот на ОБСЕ, шпанскиот министер за надворешни работи, Мигуел Ангел Моратинос, во саботата (7-ми јули) рече дека мисијата на ОБСЕ во Хрватска, најверојатно, ќе биде затворена до крајот на годинава, по 11 години работа. Тој го изјави ова по разговорите со хрватскиот премиер Иво Санадер и министерката за надворешни работи, Колинда Грабар-Китаровиќ, што се одржа на маргините од регионалниот форум во Дубровник, на крајот од минатата недела. Санадер вети дека Загреб ќе продолжи да работи на заштитата на малцинствата и да соработува со Трибуналот на ОН за воени злосторства, по затворањето на мисијата. (веб-страница на ОБСЕ - 08/07/07; ХРТ - 07/07/07) 
