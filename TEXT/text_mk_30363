17/01/2011
IИСТАНБУЛ, Турција -- Полицијата во неделата (16-ти јануари) употреби водени топови и солзавец за да растера десетици млади Курди кои фрлаа гасни бомби и камења на нив по митингот во центарот на Истанбул. На протестот присуствуваа околу 2.000 луѓе кои маршираа по авенијата Истиклат против судењето на 150 луѓе осомничени за поврзаност со курдските бунтовници. Судењето се одвива во локалниот суд во Дијарбекир, главен град со курдско мнозинско население. Во петокот, истото беше одложено до вторник за да им се даде време на обвинителите да ги испитаат барањата на адвокатите на одбраната, меѓу кои е и барањето за укинување на забраната за патување на обвинетите Осман Бајдемир, градоначалник на Дијарбекир и Абдула Демирбас, градоначалник на општината Сун. Двајцата обвинети се судат, но не се наоѓаат во притвор. (АФП, Хуријет - 16/01/11)
