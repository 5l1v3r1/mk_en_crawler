08/04/2005
(Разни извори – 01/04/05 - 08/04/05)
Бугарската влада го одобри почетокот на изградбата на втората нуклеарна централа во градот Белене. Таа ќе се состои од два оддели, од кои секој има инсталиран капацитет од 1000 мегавати. Според Министерството за енергија во следните 30 дена ќе биде објавен меѓународен тендер за градежно препријатие. 
*** 
ЕБРД го објави тендерот за градежни претпријатија на проектот за обнова на патот Фјер-Тепелене во Aлбанија. Со договорот се предвидува изградба на пат долг околу 70 километри во рурални и планински области. Крајниот рок за поднесување на понудите е 1-ви април 2006 година.
*** 
Хрватската влада распиша тендер за проектот во висина од 16 милиони евра за изградба на нови индустриски зони. Со проектот е предвидено воспоставување на нови 77 зони, со што нивниот вкупен број во земјата ќе изнесува 170. 
*** 
Грција потпиша договор со Италија за соработка во морскиот транспорт и во рамките на меѓуевропските транспортни мрежи. Двете земји, исто така, се согласија да ги зајакнат напорите за унапредување на кратките бродски линии и комбинираниот транспорт во регионот на Средоземното Море. 
*** 
Грчкото Министерство за финансии објави дека данокот на додадена вредност, најверојатно, ќе биде воведен за новите градежни работи почнувајќи од јануари 2006 година. Главната цел е да се префрли даночниот товар од трансфер на имот на поседување, рече заменик-министерот за финансии Адам Регузас. 
*** 
Хрвстската Банка за реконструкција и развој (ХБОР) и конзорциумот на странски и домашни банки потпишаа договор за заем во висина од 160 милиони евра, кој кој ќе биде искористен за реализирање на програмите за промовирање на економијата на ХБОР. Кредитот има период на созревање од три години со можност за дополнително продолжување од две години. 
*** 
Водечкиот турски мобилен оператор, Турксел, постигна нето профит од 457 милиони американски долари во 2004 година, што претставува пад од 52 отсто во периот од една година. Не се објавени детали. 
*** 
Чешкото претпријатие за електростопанство ЧЕЗ потпиша договор во висина од 151 милион евра за купување на 51 отсто од акциите на регионалниот романски дистрибутер на електрична енергија Електрика Олтениа. Според овој договор романската држава продаде 24,62 отсто од акциите директно на инвеститорот по цена од 47,4 милиони евра. Остатокот ќе биде добиен преку зголемување на капиталот.
