04/12/2008
AТИНА, Грција -- Две одделни мали експлозии ја погодија зградата на Министерството за животна средина, просторно планирање и јавни работи рано во четвртокот (4-ти декември), објавија медиумите. Два цилиндри со гас експлодирале пред главната зграда на министерството рано изутрина, а другите две експлодирале 30 минути подоцна во блиската зграда, предизвикувајќи помала штета. Групата која се нарекува себеси Револуционерна организација ја презеде одговорноста во телефонскиот повик до една локална радио станица.
Доцна во средата, мала експлозија ги оштети канцелариите на новинската агенција АФП во центарот на Атина. Повредени немаше. Полицијата вели дека експлозијата ја предизвикале мали гасни кутии за готвење. (AФП, АНА-МПА - 04/12/08; AФП, АП, АНА-МПА, Катимерини, In.news, СКАИ - 03/12/08)
