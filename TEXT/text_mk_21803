21/05/2008
БЕЛГРАД, Србија -- Изборната комисија во вторникот вечер (20-ти мај) официјално ги објави конечните резултати од општите избори што се одржаа на 11-ти мај. Распределбата на местата во парламентот е онаква како што покажаа и прелиминарните резултати. Коалицијата околу Демократската партија на српскиот претседател Борис Тадиќ освои 103 од вкупно 250 места, по што следеше Српската радикална партија со 78 места. Демократската партија на Србија-Нова Србија доби 30 места, Социјалистичката партија на Србија доби 20 места, Либералдемократската партија освои 13 места, а партиите на етничките малцинства добија седум места. (Б92, РТС, Бета, Танјуг - 20/05/08)
