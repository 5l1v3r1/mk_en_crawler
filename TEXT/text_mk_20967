05/12/2007
БУКУРЕШТ, Романија -- Парламентарната комисија задолжена за следење на активностите на Службата за надворешно разузнавање во вторникот (4-ти декември) го одобри назначувањето на Михаи Разван Унгуреану за шеф на службата. Целиот парламент се очекува да расправа за номинацијата в среда. Унгуреану (39) моментно ја претставува Романија во Иницијативата за соработка на Југоисточна Европа и беше министер за надворешни работи.
Во другите вести, Демократската унија на Унгарците го номинираше Борбело Кароли на местото на Илиу Винклер, за функцијата министер за телекомуникации. Винклер поднесе оставка минатата недела за да го заземе местото во Европскиот парламент. (Meдиафакс, Ромпрес - 04/12/07)
