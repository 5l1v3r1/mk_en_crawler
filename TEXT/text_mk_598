22/12/2004
(Разни извори – 15/12/04 – 22/12/04)
Џулијан Пена-Паи од Романија го освои гран прито на 36-тиот натпревар на Светската галерија на карикатури, која заврши во Македонија на 20-ти декември. Второто место го освои Дарко Дрљевиќ од Србија и Црна Гора, додека Бугаринот Илиан Савков беше трет. На натпреварот учествуваа повеќе од 300 карикатуристи со 900 дела. 
*** 
Во деновите помеѓу 16-ти и 18-ти декември во Палатата на конгресите во Tирана се одржа 43-тиот Фестивал на песни. На настанот, во организација на Албанската радио-телевизија, настапија 30 пејачи од Албанија, од Косово и од Македонија. 
*** 
На 28-ми и 29-ти декември во Софија ќе се одржи 14-тото издание на балканскиот детски фолклорен фестивал „Помеѓу Божиќ и Нова Година“. Настанот се очекува да привлече 1.500 учесници од Бугарија, Македонија, Романија и Србија и Црна Гора. 
*** 
18-годишниот ученик Пламен Пенев победи на натпреварот Мистер на Бугарија за 2004 година, кој се одржа на 16-ти декември во Софија. Дваесетичетиригодишниот латино танчер Росен Јанков беше втор, додека 19-годишниот манекен Милко Стојменов беше трет. 
*** 
Хрватскиот дневен весник <I>Спортске новине</I> ги објави резултатите од својата анкета за најдобар спортист за 2004 година. Спортистката во дисциплината скок во височина, Бланка Власиќ, беше избрана за најдобра женска спортистка, а пливачот Дује Драгања беше избран за најдобар спортист. Власиќ го освои бронзениот медал на светскиот шампионат во Унгарија. Драгања го освои среброто на атинската Олимпијада. 
*** 
Изложбата на современа уметност Онуфри 2004 беше отворена на 18-ти декември во Националната галерија на уметност во Tирана. Околу 26 уметници од целиот свет учествуваат на овогодишениот настан. 
*** 
Мисијата на ОБСЕ во Србија и Црна Гора донираше книги во вредност од 1.000 евра за библиотеките на 15 средни училишта низ целата земја. Донацијата беше дел од кампањата на ОБСЕ за надворешни проекти и програмата за поддршка на заедниците кои имаат потреба од помош. 
*** 
Снимањето на новиот филм на македонскиот режисер Сергеј Станковски „Контакт“ заврши на 18-ти декември во Скопје. Филмот претставува македонско-германска копродукција, поддржана од „Евроимиџ“. 
