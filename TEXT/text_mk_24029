18/06/2009
БРИСЕЛ, Белгија -- Хрватските власти конечно се договорија со Европската комисија (ЕК) за приватизацијата на сите шест бродоградилишта во земјата, рече во средата (17-ти јуни) министерот за економија Дамир Поланчец, по состанокот со комесарот за конкуренција на ЕК, Неели Крос, во Брисел. Реструктуирањето беше главна пречка во разговорите за пристапување на Хрватска во ЕУ. Договорот го отвора патот за отворање на поглавјето од преговорите во врска со конкурентноста од аквисот на Хрватска. ЕК побара реструктуирањето да започне пред отворањето на поглавјето, бидејќи смета дека државните субвенции се спротивни на правилата на ЕУ. Договорот, исто така, го отвора патот за отпочнување на тендерските процедури за шест претпријатија, можеби уште на почетокот од следниот месец, рече Поланчец. Планот предвидува одделен приватизационен модел за бродоградежното претпријатие Уљаник, единственото профитабилно претпријатие. (Ројтерс, АФП, ХРТ, ХИНА, Пословни дневник - 17/06/09)
