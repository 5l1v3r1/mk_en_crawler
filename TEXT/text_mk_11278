24/04/2005
ХАГ, Холандија -- Поранешниот косовски премиер Рамуш Харадинај, кој во март доброволно му се предаде на Трибуналот на ОН за воени злосторства, наводно побарал од Трибуналот условно ослободување до почетокот на неговото судење за воени злосторства и злосторства против човештвото. Неговите адвокати ја наведоа подготвеноста на УНМИК да даде гаранции за Харадинај и презентираа писма од косовскиот претседател Ибрахим Ругова, претседателот на Парламентот Неџат Даци и водачот на Демократската партија на Косово Хашим Тачи. 
Во другите вести, официјалните претставници на УНМИК во саботата (23-ти април) објавија дека седум од деветте идентификувани тела пронајдени во масовната гробница во Клина, централно Косово, се остатоци од локалните Срби од Ораховец, исчезнати од 1998 година. Досега на оваа локација се пронајдени остатоците на 21 жртва, како што соопшти УНМИК. (Данас, ПБС БиХ, Танјуг - 23/04/05; Косова лајв - 21/04/05)
