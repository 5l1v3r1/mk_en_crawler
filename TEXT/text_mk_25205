24/12/2009
БЕЛГРАД, Србија -- Претседателот Борис Тадиќ во средата (23-ти декември) рече дека одлуката на Сојузот на војводинските Унгарци (СВМ) да се спротивстави на буџетот за 2010 година не значи автоматски предвремени избори. За време на посетата на Нови Сад, тој призна дека потегот на СВМ е предавство кон владејачката коалиција, но потврди дека владата сé уште ужива стабилно мнозинство во парламентот. Тадиќ истакна дека предвремените избори се последно нешто што ѝ треба на Србија во моментов, бидејќи истите уште повеќе ќе ги одложат економските реформи, интеграцијата во ЕУ и борбата против криминалот. СВМ, дел од владејачката коалиција, ја повлече својата поддршка за буџетот, тврдејќи дека нема доволно пари во истиот за капитални инвестиции во Војводина. Буџетот едвај помина во понеделникот, при што поддршката од двајца независни пратеници и еден албански член на парламентот се покажа како клучна. 
Исто така во средата, премиерот Мирко Цветковиќ за РТС изјави дека е изненаден од одлуката на СВМ да се спротивстави на буџетот, додавајќи дека се потребни сериозни разговори. Претседателката на парламентот, Славица Ѓукиќ-Дејановиќ, го повтори ставот на Тадиќ дека владејачката коалиција е стабилна и нема причина да се свикаат предвремени избори. (Б92, Бета, Танјуг, РТС - 23/12/09)
