17/04/2011
ЉУБЉАНА, Словенија -- Министерот за правда, Алес Залар, и неговата српска колешка Снежана Маловиќ во петокот (15-ти април) потпишаа договор за екстрадиција во Брдо при Крању. Ова е прв ваков документ што Србија го потпиша со една членка на ЕУ. Вториот договор ја покрива правната помош за цивилните и криминалните случаи. По церемонијата Маловиќ изјави за новинската агенција Танјуг дека договорите ќе помогнат во зајакнувањето на билатералната соработка во борбата против организираниот криминал и корупцијата и ќе доведат до директна соработка меѓу судските институции на двете земји, вклучително и воспоставување заеднички истражни тимови. Маловиќ и Залар присуствуваа на регионалниот состанок за организираниот криминал. (СTA, Танјуг, Срна, Независне новине - 15/04/11)
