14/12/2009
ПРИШТИНА, Косово -- Владејачката Демократска партија (ПДК) на премиерот Хашим Тачи победи во десет општини, според прелиминарните резултати од вториот круг на локалните избори што се одржаа во неделата (13-ти декември). Демократската лига на Косово (ЛДК) победи во пет општини, додека опозициската Сојуз за иднината на Косово победи во три. ПДК и ЛДК водеа тесна битка во Призрен, каде што околу 1.000 гласови се очекува да го одредат победникот. Српската партија победи во општина Штрпце, додека еден независен кандидат беше прогласен за победник во општината Хани и Елезит, долж границата со Македонија. Вкупно 21 од 36 општини во Косово мораа да одржат втор круг бидејќи ниту еден кандидат не успеа да обезбеди повеќе од 50 отсто од гласовите во првиот круг на 15-ти ноември.
Косовските Срби планираат да одржат протести поради наводните нерегуларности во тој прв круг. Српската либерална партија (СЛС), која победи во општина Грачаница, нудеше пари и дрва во замена за гласови, тврдеше во петокот група претставници на српските политички партии. Тие, исто така, го обвинија Тачи дека го поддржал кандидатот на СЛС со финансиска помош. (Зери, Коха Диторе, Косова Сот, Експрес - 14/12/09; Коха Диторе, Експрес, Зери - 12/12/09)
