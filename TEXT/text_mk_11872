19/01/2005
ВАШИНГТОН, САД -- Кандидатката за државен секретар Кондолиза Рајс повика на понатамошни напори во демократизацијата на Србија, како и на целосна соработка на Белград со Трибуналот на ОН за воени злосторства, за време на својот настап пред комисијата на Сенатот во Капитол хил во вторникот (18-ти јанури). Рајс го пофали изборот на Борис Тадиќ за српски претседател, велејќи дека се надева дека Србите ќе ја искористат таа можност за да продолжат со градењето на демократијата. 
Во другите вести, шефот за безбедност на ЕУ, Хавиер Солана, се очекува во петок да ја посети Србија и Црна Гора. Солана ќе се состане со претставниците на државната заедница и на двете републики во нејзиниот состав и ќе присуствува на состанокот на државниот совет за интеграција во ЕУ.
Исто така во вторникот, српското Министерство за внатрешни работи објави дека е побарано тоа да ги испита наводите дека телата на етничките Албанци биле тајно кремирани во 1999 година. Неколку невладини организации ја обвинија српската полиција дека се обидела да ги уништи доказите за злосторствата кремирајќи ги жртвите во една фабрика во српскиот град Сурдулица. (Политика - 19/01/05; Taнјуг, Вета, АФП - 18/01/05)
