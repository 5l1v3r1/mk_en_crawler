16/09/2009
ЉУБЉАНА, Словенија -- Парламентарната комисија за надворешна политика и прашања на ЕУ во вторникот (15-ти септември) даде зелено светло за напорите за укинување на блокадата на разговорите за пристапување на Хрватска во ЕУ. Комисиите го одобрија неодамнешниот договор помеѓу премиерот Борут Пахор и неговата хрватска колешка Јадранка Косор за деблокирање на процесот на интеграција на Загреб во ЕУ по неколку часа расправа и остри критики од опозицијата. Шведска, актуелен претседавач на ЕУ, вели дека ќе свика меѓувладина конференција за продолжување на преговорите за пристапување на Хрватска на 2-ри октомври. Одделен состанок ќе се фокусира на долготрајниот пограничен спор помеѓу Хрватска и Словенија. (ХРТ, Вечерњи лист, Дневник, ХИНА, Ројтерс - 15/09/09)
