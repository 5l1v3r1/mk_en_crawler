30/08/2007
ТИРАНА, Албанија -- Претседателот Бамир Топи во средата (29-ти август) се состана со премиерот Сали Бериша, на разговори околу политичките, социјалните и економските прашања со кои се соочува земјата, главно реформите потребни за пристап во ЕУ и НАТО. Канцеларијата на Топи објави дека двајцата разговарале и за тековните проблеми, како што се кризата со електричната енергија, недостатокот на вода, пожарите и безбедноста на рудниците. 
Исто така во средата, министерот за внатрешни работи, Бујар Нишани, се состана со претставници на полицијата и изрази голема загриженост поради шумските пожари во земјата. Тој ги повика високите претставници на безбедноста да ги испитаат причините за истите. (Шекули, Кохајоне, Панорама - 30/08/07; Балканвеб, веб-страница на албанскиот премиер, Топ-ченал - 29/08/07)
