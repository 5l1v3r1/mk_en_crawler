20/02/2006
СОФИЈА, Бугарија -- Локалните медиуми во Бугарија јавија за два случаи на пациенти со симптоми карактеристични за птичјиот грип. Една жена почина во неделата (19-ти февруари) во Пловдив, додека еден 32-годишен маж во јужниот град Хасково е хоспитализиран по контактот со мртва живина. Властите велат дека првичните тестови од случајот во Пловдив не покажале присуство на смртоносниот вид на вирусот Х5Н1, но и дека во тек се понатамошни тестирања. 
Премиерот Сергеј Станишев и министерот за земјоделство, Нихат Кабил, во неделата ги посетија областите во северна Бугарија каде што се појавија првите случаи на птичји грип кај дивите птици. Тие се состанаа со регионалните ветеринарни власти на разговори за мерките што се преземаат за спречување на болеста. 
Во соседна Романија, властите во неделата објавија дека вирусот Х5Н1 е откриен кај птици во два града на Црното Море, Тузла и Наводари. Со тоа, бројот на областите каде што се појавил вирусот изнесува вкупно 33. (Дарик, бТВ, Медиапул, АФП - 19/02/06)
