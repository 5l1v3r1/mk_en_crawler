30/03/2010
СИДНЕЈ, Австралијa -- Поранешниот командант на српската милиција Драган Васиљковиќ ќе й биде предаден на Хрватска за да се соочи со обвиненијата за воени злосторства откако Австралискиот висок суд ја поништи одлуката на федералниот суд против екстрадицијата во вторникот (30-ти март). Високиот суд донесе пресуда во корист на жалбата на владата. Понискиот федерален суд пресуди дека Васиљковиќ не може да биде екстрадиран во Хрватска бидејќи нема да добие фер судење таму. Познат како „Капетан Драган“, Васиљковиќ е обвинет од Загреб за вмешаност во тортурата и убиствата од 1991 година на хрватски цивили и воени затвореници во бунтовничкото српско упориште Книн, и јужното село Бруска во 1993 година. (Aустралијан тајмс, ХИНА, ХРТ - 30/03/10)
