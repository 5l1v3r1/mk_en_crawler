05/11/2009
AНКАРА, Турција -- Полицијата уапси околу 20 студенти во северниот град Трабзон во средата (4-ти ноември), заради фрлање јајца на израелскиот амбасадор, во знак на протест поради израелката офанзива во Појасот Газа. Демонстрантите се собраа пред универзитетот кој го посети амбасадорот Габи Леви. Тие го пресретнале на влезот, како што објавија локалните медиуми, извикувајќи лути слогани. Офанзивата во Газа беше причина минатиот месец Турција да ги одложи воените вежби во кои Израел планираше да учествува. (Ројтерс, новинска агенција Анадолу, Хуријет - 04/11/09)
