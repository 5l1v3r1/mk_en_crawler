29/03/2005
СОФИЈА, Бугарија -- Бугарија потпиша договор за снабдување на новата Ирачка армија со оружје, како што објави Цонко Киров, член на парламентарната Комисија за одбрана и надворешна политика. Тој во понеделникот (28-ми март) не сакаше да ја открие висината на договорот, но рече дека тој вклучува АК пушки и пиштоли, произведени во фабриките во Сопот и Казанлуг.
Во другите вести, либискиот суд во вторникот го започна сослушувањето во врска со жалбата на бугарските медицински сестри и еден палестински лекар осудени на смрт поради наводно инфицирање на 426 деца со ХИВ. Нивните адвокати велат дека децата го имале вирусот пред доаѓањето на медицинските сестри на работа во болницата и дека наводните сведочења се резултат на тортура. За време на состанокот во понеделникот во Њујорк со бугарскиот министер за надворешни работи, Соломон Паси, генералниот секретар на ОН Кофи Анан вети дека ќе работи во нивно име. (Медиапул, ББС Њус, бТВ - 29/03/05; AФП, Турски прес, БТА - 28/03/05)
