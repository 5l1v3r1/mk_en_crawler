03/02/2010
AНКАРА, Турција -- Командантот на американските сили во Ирак, генерал Реј Одиерно, пристигна во Турција во вторникот (2-ри февруари), на разговори околу мерките со цел борба против терористичката Курдистанска работничка партија (ПКК) во северен Ирак. „Важно е да развиеме взаемно разбирање на суштинските причини за насилството, за да можеме да помогнеме во одредувањето на политичките, економските и безбедносните мерки кои ќе придонесат за зголемување на безбедноста и сигурноста на турскиот и ирачкиот народ“, рече Одиерно во изјавата по пристигнувањето. Во Анкара, тој се очекува да се состане со началникот на Генералштабот Илкер Басбуг, министерот за надворешни работи, Ахмет Давутоглу, и министерот за внатрешни работи, Бесир Аталај. (Заман - 03/02/10; AФП - 02/02/10)
