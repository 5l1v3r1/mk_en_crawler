21/06/2005
СКОПЈЕ, Македонија -- Јавниот обвинител, Александар Прчевски, во понеделникот (20-ти јуни) изјави дека Скопје очекува предавање на четирите случаи на воени злосторства од Трибуналот на ОН во Хаг. Тој истакна дека македонското судство ќе започне да работи на случаите -- поврзани со наводните воени злосторства извршени од двете страни во текот на меѓуетничкиот конфликт во 2001 година -- веднаш штом истите ќе бидат вратени.
Во другите вести, македонскиот министер за надворешни работи, Илинка Митрева, ја заврши дводневната официјална посета на Мадрид. Во понеделникот таа се состана со својот шпански колега, Мигуел Ангел Моратинос, кој ја потврди поддршката за кандидатурата на Македонија за интеграција во ЕУ. (Макфакс, А1 ТВ, веб-страница на македонската влада - 20/06/05)
