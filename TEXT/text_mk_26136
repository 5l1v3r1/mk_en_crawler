19/03/2010
БРИСЕЛ, Белгија -- Грчкиот премиер Јоргос Папандреу ги повика водачите на ЕУ да се согласат за финансискиот механизам за неговата држава, кога ќе се состанат следната недела. Во четврток во Брисел започнува самитот на ЕУ, на кој главна точка на дневниот ред ќе биде грчката должничка криза. „Јас не барам пари, но сакам да видам инструмент на маса ...; заем кој ќе биде доволен да се загарантира дека гласините и шпекулаторите се повлекуваат“, изјави Папандреу за комисијата на Европскиот парламент во четвртокот (18-ти март). Во средата тој не ја отфрли можноста да се побара помош од ММФ, ако биде потребно.
Во Грција таксистите и сопствениците на бензиски пумпи започнаа 24-часовен штрајк во четвртокот против планираните реформи кои ќе ги обврзат да им издаваат сметки за ДДВ на муштериите. Новите цифри на невработени лица објавени во четвртокот покажаа дека стапката на невработеност во четвртото тримесечје од 2009 година се искачила на 10,3 отсто, во споредба со 7,9 отсто една година претходно. (AФП, Блумберг, АП, Фајненшал тајмс - 18/03/10)
