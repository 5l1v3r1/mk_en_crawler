10/12/2004
БРИСЕЛ, Белгија -- Министрите за надворешни работи на НАТО на нивниот самит во четвртокот (9-ти декември) во Брисел потврдија дека Србија и Црна Гора, Босна и Херцеговина (БиХ) и Хрватска мора да ја исполнат својата обврска за соработка со Трибуналот на ОН за воени злосторства. Министрите за надворешни работи ја потврдија својата поддршка за територијалниот интегритет и суверенитет на сите земји во Западен Балкан, истовремено изразувајќи длабока загриженост во врска со последниот извештај на главната обвинителка на ОН, Карла дел Понте. Министрите истакнаа дека подобрените односи со Трибуналот претставуваат главен услов за пристап во програмата Партнерство за мир. И покрај тоа што БиХ и Србија и Црна Гора постигнаа одреден напредок во реформирањето на своите армии, рекоа министрите, тие и понатаму не ги исполнуваат условите за учество во програмата поради нивните слаби резултати во однос на апсењето на осомничените за воени злосторства. (Независне новине, Дневни аваз - 10/12/04; ФЕНА, ХИНА, Б92, AФП - 09/12/04)
