22/12/2009
СОФИЈА, Бугарија -- Околу 3,000 тутунопроизводители го блокираа еден од бугарските главни автопати во понеделникот (21-ви декември), протестирајќи поради кратењето на субвенциите планирани за следната година. Тие, исто така, се жалеа дека не ги добиле неопходните исплати за оваа година. Тие употребија трактори за да го блокираат автопатот Тракија, кој ги поврзува Софија и Истанбул. Сé на сé, има околу 40.000 регистрирани производители на тутун во Бугарија и 150.000 луѓе кои работат во овој сектор. 
Во другите вести од понеделникот, партијата Ред, закон, правда (РЗС) ја повлече поддршката на владата предводена од ГЕРБ. „Ние ќе станеме конзервативна десничарска опозициска партија," објави лидерот Јане Јанев. РЗС беше најмалата партија во парламентот дури и пред заминувањето на еден од нејзините членови овој месец. ГЕРБ нема да е засегната од потегот на РЗС, поради неформалната коалиција со Атака и Сината коалиција. (бТВ, Дневник, Актуално, ДПА, News.bg, Сега - 21/12/09)
