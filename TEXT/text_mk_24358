11/03/2009
АНКАРА, Турција -- Американскиот претседател Барак Обама ќе ја посети Турција на 6-ти и 7-ми април, за да присуствува на форумот на Алијансата на цивилизациите, предводена од ОН, во Истанбул, медиумите ги цитираа шпанските дипломатски извори во вторникот (10-ти март). Копретседавачи на иницијативата за Алијансата се турскиот премиер Реџеп Тајип Ердоган и неговиот шпански колега, Хозе Луис Родригез Запатеро.
Исто така во вторникот, турскиот претседател Абдула Ѓул рече дека планираната посета на Обама е многу важна за Анкара и Вашингтон, бидејќи истата ќе претставува можност за јакнење на билатералните врски, кои тој ги опиша како „еден од главните столбови на турската надворешна политика“. (EФЕ, Хуријет, АНСА, АНКА - 10/03/09)
