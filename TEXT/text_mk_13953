16/12/2005
БЕЛГРАД, Србија и Црна Гора -- Српската влада во четвртокот (15-ти декември) го одобри нацрт-законот со кој им се дава амнестија на оние кои се соочуваат со кривични обвиненија поради неисполнување на воената обврска. На оние кои веќе отслужиле казна ќе им бидат избришани досиејата. Како резултат на оваа мерка ќе бидат укинати околу 2.500 судски постапки.
Во другите вести, Венецијанската комисија, советничкото тело на Советот на Европа за уставни прашања, се очекува в петок да расправа за стандардите и правилата во врска со референдумот за независност на Црна Гора. Администрацијата на премиерот Мило Ѓукановиќ се надева дека референдумот ќе го спроведе следната година. (Данас, Политика - 16/12/05; Б92, РТС, Танјуг - 15/12/05) 
