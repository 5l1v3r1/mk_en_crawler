08/06/2005
САРАЕВО, Босна и Херцеговина (БиХ) -- Американскиот потсекретар за политички прашања, Николас Барнс, вели дека сите балкански земји имаат шанса за постигнување на голем напредок и обезбедување на подобра иднина, но мора да ги надминат проблемите од минатото. Во интервјуто за вторничното (7-ми јуни) издание на весникот „Независне новине“ Барнс потврди дека целосната соработка со Трибуналот на ОН за воени злосторства и понатаму останува главен услов за влезот на БиХ во програмата Партнерство за мир. Барнс моментно се наоѓа на турнеја низ регионот, која вклучува посети на Сараево, Приштина и Белград. Во Сараево тој се состана со членовите на Претседателството на БиХ и со премиерот Аднан Терзиќ и рече дека Вашингтон очекува земјата да ги комплетира клучните реформи и да го забрза процесот на економска реконструкција. Што се однесува до Косово, Барнс рече дека разговорите за конечниот статус мора да започнат на есен. (Независне новине, Гардијан - 08/06/05; Фена, Б92 - 07/06/05)
