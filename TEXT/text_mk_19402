25/02/2008
СКОПЈЕ, Македонија -- Највисоките претставници се состанаа во неделата (24-ти февруари) за да ја искоординираат позицијата на власта во врска со последниот предлог на претставникот на ОН во спорот околу името, Метју Нимиц. На четиричасовниот состанок зад затворени врати претседателот Бранко Црвенковски, премиерот Никола Груевски и претставниците на ВМРО-ДПМНЕ, Социјалдемократскиот сојуз, Демократската партија на Албанците и Демократската унија за интеграција, се согласија дека разговорите за ова прашање треба да продолжат. „Сите стојат зад оваа позиција. Македонија продолжува да биде дел од преговарачкиот процес“, изјави по состанокот министерот за надворешни работи, Антонио Милошоски. (Дневник - 25/02/08; Фокус, Макфакс, А1, Вечер, Катимерини - 24/02/08)
