07/11/2008
БЕРЛИН, Германија -- Властите во четвртокот (6-ти ноември) уапсија тројца турски државјани, под обвинение дека имале улога во турската екстремно левичарска организација во Германија. Тројцата, една жена и двајца мажи, наводно му припаѓале на терористичко крило од забранетата Револуционерна народно-ослободителна партија/фронт (ДХКП-Ц). Обвинителите издадоа обвинение во кое се вели дека тројцата се соочуваат со обвиненија дека обезбедувале средства, шверцувале оружје и регрутирале членови на организацијата. ДХКП-Ц се смета за терористичка организација во Соединетите Држави и Европа. Таа ја презеде одговорноста за серија убиства и терористички напади во Турција од 1970 година досега. (AП, ДПА - 06/11/08)
